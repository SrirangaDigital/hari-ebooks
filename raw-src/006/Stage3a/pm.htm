<?xml version="1.0"?>
<HTML>
  <TITLE>Uಟಿಣiಣಟeಜ1</TITLE>
  <BODY>
<P><B><I>ಶ್ರೀ ಸತ್ಯನಾರಾಯಣ ಪೂಜೆ</I></B></P>
<P><B><I>ಕನ್ನಡದಲ್ಲಿ</I></B></P>
<P><B><I>(ಪದ್ಯ ಮಂಜರಿ)</I></B></P>
<P><B><I/></B></P>
<P><B><I/></B></P>
<P><B><I>ಶಿಕಾರಿಪುರ ಹರಿಹರೇಶ್ವರ</I></B></P>
<P/><P/><P/><P/>
<P>ಭಾರತೀ ಪ್ರಕಾಶನ</P>
<P><B>13ನೇ ಮುಖ್ಯರಸ್ತೆ, ಸರಸ್ವತೀಪುರಂ, ಮೈಸೂರು-57ಂ ಂಂ9</B></P>
<P><B>ದೂರವಾಣಿ: (ಂ821) 2 543 941</B></P>
<P><B><I>Sಡಿi Sಚಿಣಥಿಚಿಟಿಚಿಡಿಚಿಥಿಚಿಟಿಚಿ Puರಿe</I>(Woಡಿshiಠಿiಟಿg Sಡಿi Sಚಿಣಥಿಚಿಟಿಚಿಡಿಚಿಥಿಚಿಟಿಚಿ iಟಿ ಏಚಿಟಿಟಿಚಿಜಚಿ) - ಂ ಛಿoಟಟeಛಿಣioಟಿ oಜಿ ಏಚಿಟಿಟಿಚಿಜಚಿ ಠಿoems ಣಡಿಚಿಟಿsಟಚಿಣeಜ ಜಿಡಿom Sಚಿಟಿsಞಡಿiಣ hಥಿmಟಿs) bಥಿ Shiಞಚಿಡಿiಠಿuಡಿಚಿ ಊಚಿಡಿihಚಿಡಿeshತಿಚಿಡಿಚಿ, ಓo. 4, 3ಡಿಜ ಒಚಿiಟಿ, 5ಣh ಅಡಿoss, Sಚಿಡಿಚಿsತಿಚಿಣiಠಿuಡಿಚಿm, ಒಥಿsoಡಿe-57ಂಂಂ9, Phoಟಿe: (ಂ821) 2544841; eಒಚಿiಟ: hoಥಿsಚಿಟಚಿ_usಚಿ@hoಣmಚಿiಟ.ಛಿom</B></P>
<P><B/></P>
<P><B>ಪುಟಗಳು: 1ಂ6<font> 
</font></B></P>
<P><B/></P>
<P><B>ಹಕ್ಕುಗಳು: ಶಿಕಾರಿಪುರ ಹರಿಹರೇಶ್ವರ</B></P>
<P><B>ಮೊದಲ ಮುದ್ರಣ: 2ಂಂ9</B></P>
<P><B/></P>
<P><B><I>ರಕ್ಷಾಪುಟ ವಿನ್ಯಾಸ: ಉದಯರವಿ ಆಫ್‍ಸೆಟ್ ಪ್ರಿಂಟರ್ಸ್</I></B></P>
<P><B>ಬಳಸಿರುವ ಕಾಗದ: 58 ಜಿಎಸ್‍ಎಂ ಭದ್ರಾವತಿ ಕ್ರಿಮ್‍ವೋವ್</B></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B>ಬೆಲೆ: ರೂ. 5ಂ/-</B></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B/></P>
<P><B><I>ಗಣಕೀಕರಣ/ಲಿಪಿವಿನ್ಯಾಸ:</I>ಮಾಗಲು ಮಲ್ಲಿಕಾರ್ಜುನ, ಮೈಸೂರು</B></P>
<P><B><I>ಮುದ್ರಣ: ಉದಯರವಿ ಆಫ್‍ಸೆಟ್ ಪ್ರಿಂಟರ್ಸ್</I></B></P>
<P>1354/1, ಮೊದಲನೆ ಮುಖ್ಯರಸ್ತೆ, ಕೃಷ್ಣಮೂರ್ತಿಪುರಂ</P>
<P>ಮೈಸೂರು-57ಂಂಂ4, ಫೋನ್: 2333971, 9448382971</P>
<P/><P/><P/><P/><P/>
<P><B>ಅರ್ಪಣೆ</B></P>
<P/>
<P>ಭಾರತದಲ್ಲೂ, ವಿದೇಶದಲ್ಲೂ</P>
<P>ಭಾರತೀಯ ಸಂಸ್ಕೃತಿಯನ್ನು ಮತ್ತು ಕನ್ನಡವನ್ನು</P>
<P>ಉಳಿಸಿ ಬೆಳೆಸಲು ಪೂರಕವಾದ ಸ್ತುತ್ಯರ್ಹ ಕಾರ್ಯಕ್ರಮಗಳನ್ನು ಹಮ್ಮಿಕೊಂಡು ನಿರಂತರವಾಗಿ ಶ್ರಮಿಸುತ್ತಿರುವ ನಮ್ಮ ಆತ್ಮೀಯರಾದ ಗೋಕರ್ಣದ</P>
<P><B><I>ವಿದ್ವಾನ್ ವೇ| ಬ್ರ| ಶ್ರೀ ಗಜಾನನ ಜೋಶಿ</I></B></P>
<P><B><I>(ಸನ್ನಿವೇಲ್, ಕ್ಯಾಲಿಫೋರ್ನಿಯಾ)</I></B></P>
<P>ಅವರಿಗೆ</P>
<P/>
<P>ನನ್ನ ಮತ್ತು ನಾಗಲಕ್ಷ್ಮಿಯ</P>
<P>ಹೃತ್ಪೂರ್ವಕ ಪ್ರಣಾಮಗಳೊಂದಿಗೆ.</P>
<P/>
<P>5<BR/> <B>ಸತ್ಯದ ಪೂಜೆ:</B>ಸತ್ಯದ ಮಹತ್ವದ ಬಗ್ಗೆ ಇಷ್ಟೆಲ್ಲಾ ಹೇಳಿದರೂ ಒಂದು ವ್ಯವಸ್ಥಿತ ಆಗಮೋಕ್ತ ರೀತಿಯಲ್ಲಿ ಅರ್ಚಾ ವಿಧಾನದಲ್ಲಿ ಸತ್ಯವನ್ನೇ ಪೂಜಿಸುವ ಕಲ್ಪನೆ ಒಬ್ಬ ಅನಾಮಕ ಋಷಿ ಕವಿಯ ಮನೋಭಿತ್ತಿಯ ಮೇಲೆ ಮೂಡಿದ್ದು ಬಹಳ ಇತ್ತೀಚೆಗೆ. ಸುಮಾರು ಇನ್ನೂರು ಮುನ್ನೂರು ವರ್ಷಗಳಾಗಿರಬೇಕು ಅಷ್ಟೇ. ನಮ್ಮ ಪ್ರಾಚೀನ ಗೃಹ್ಯಸೂತ್ರಗಳಲ್ಲಾಗಲಿ, ನಿಬಂಧಗಳಲ್ಲಾಗಲಿ, ಅನುಷ್ಠಾನಪದ್ಧತಿಯ ಪುಸ್ತಕಗಳಲ್ಲಾಗಲಿ, ಧರ್ಮಸಿಂಧು, ನಿರ್ಣಯಸಿಂಧು ಮುಂತಾದ ನಿತ್ಯ ನೈಮಿತ್ತಿಕ ಪೂಜಾ ವಿಧಾನಗಳ ಪ್ರಾಚೀನ ಆಧಾರಗ್ರಂಥಗಳಲ್ಲಾಗಲಿ, ಈ ಸತ್ಯನಾರಾಯಣ ಪೂಜೆಯ ವ್ರತದ ಪ್ರಸ್ತಾಪ ಬರುವುದಿಲ್ಲ. ಇತ್ತೀಚಿನ ಪೂಜಾ/ವ್ರತಗಳ ಪುಸ್ತಕಗಳಲ್ಲಿ ಈ ಪೂಜೆಯ ವಿಚಾರ ಬಂದಿರುವುದು ನಿಜ. ಇವೆಲ್ಲದರಲ್ಲೂ ಗ್ರಂಥಕರ್ತೃಗಳು ಹೇಳುವುದೇನೆಂದರೆ, ಸ್ಕಾಂದಪುರಾಣದಲ್ಲಿ ಇದರ ಉಲ್ಲೇಖವಿದೆ- ಎಂದು.</P>
<P>ಹಾಗೆ ನವೀಕರಣಗೊಂಡ ಸ್ಕಾಂದ ಪುರಾಣದ ಯಾವುದೋ ಆವೃತ್ತಿಯಲ್ಲಿ ಈ ವ್ರತ ಸೇರಿ ಹೋಗಿರಬೇಕು.<B><sup>2</sup></B> <B> </B></P>
<P><B> </B></P>
<P><B>ಅರ್ಚಾ ವಿಧಾನ:</B>ಆಚರಣೆಯೇ ಮುಖ್ಯವಲ್ಲ, ವಿಧಿ-ವಿಧಾನವೇ ಪ್ರಧಾನವಲ್ಲ -ಈ ಮಾತನ್ನ ಬಹಳ ಜನ ಸಂತರು ಸಾಧುಗಳು ಹಿಂದೆ ಹೇಳಿದ್ದಾರೆ; ಆಚಾರ್ಯ ಶ್ರೀ ರಾಮಾನುಜರು ಈ ಪೂಜಾ ವಿಧಾನಕ್ಕೊಂದು ವ್ಯವಸ್ಥಿತರೂಪವನ್ನಿತ್ತರು- ಎಂಬ ಅಭಿಪ್ರಾಯವನ್ನೂ ಬಹಳ ಮಂದಿ ಒಪ್ಪುತ್ತಾರೆ. ಅದೇ ಹದಿನಾರು ಹಂತಗಳ ಷೋಡಶೋಪಚಾರ ಪೂಜಾ ವಿಧಾನ. ಇದನ್ನೇ ಈ ಗ್ರಂಥದಲ್ಲಿ ಸ್ವಲ್ಪ ವಿಸ್ತರಿಸಿದ್ದೇನೆ.</P>
<P>ಧ್ಯಾನ, ಆವಾಹನೆ, ಪ್ರಾಣಪ್ರತಿಷ್ಠಾಪನ, ಆಸನ, ಪಾದ್ಯ<B><I>,</I></B>ಅಘ್ರ್ಯ,<B><I> </I></B>ಆಚಮನೀಯ<B><I>,</I></B>ಸ್ನಾನ/ಪಂಚಾಮೃತ ಅಭಿಷೇಕ, ವಸ್ತ್ರ, ಹರಿದ್ರಾಕುಂಕುಮ ಅರ್ಪಣೆ, ಗಂಧ ಸಮರ್ಪಣೆ. ಯಜ್ಞೋಪವೀತ ಸಮರ್ಪಣೆ<B><I>,</I></B>ಆಭರಣ ಸಮರ್ಪಣೆ. ಅಕ್ಷತ ಸಮರ್ಪಣೆ, ಅಂಗಪೂಜೆ, ಪತ್ರ ಪೂಜೆ, ಪುಷ್ಪ ಪೂಜೆ,<I>ನಾಮ ಪೂಜೆ<B>/</B></I>ಅಷ್ಟೋತ್ತರ ಶತನಾಮ ಪೂಜೆ, ಲಕ್ಷ್ಮೀ ಪೂಜೆ ಧೂಪ, ದೀಪ, ನೈವೇದ್ಯ, ಬಲಿ ಹರಣ. ಫಲ ಸಮರ್ಪಣೆ, ತಾಂಬೂಲ ಸಮರ್ಪಣೆ, ನೀರಾಜನ/ಮಂಗಳಾರತಿ, ಪ್ರಸನ್ನಾಘ್ರ್ಯ<BR/>ಪ್ರಸ್ತಾವನೆ</P>
<P> </P>
<P><B>ಒಳಗಿರುವ ನಿಜದ ಮುಖ ನನಗೆ ಗೋಚರಿಸುತ್ತಿಲ್ಲ</B></P>
<P><B>ಹೌದು, ಚಿನ್ನದ ಮುಚ್ಚಳವೊಂದು ಅದ ಮುಚ್ಚಿದೆ.</B></P>
<P><B>ಸತ್ಯಧರ್ಮದಿ ನಡೆವ ನಾ ನನ್ನಿಯ ಕಾಣಲೇ ಬೇಕು-</B></P>
<P><B>ದಿಟ ತೋರೆ, ಸರಿಸು ತೆರೆ, ಪೂಷ, ಮರೆ ಮಾಚದೆ||<sup>1</sup></B></P>
<P> </P>
<P><B>ಸತ್ಯ:</B><I>ಸತ್ಯ</I>ಎನ್ನುವುದು ಒಂದು ವಿಶಿಷ್ಟ ಭಾವ. ಪ್ರೀತಿ, ದಯೆ, ಸಹನೆ, ಕೋಪ, ಆಸೆ -ಮುಂತಾದ ಎಲ್ಲ ಭಾವಗಳಲ್ಲಿ ಯಾವ ವಿಧವಾದ ವಿಕಾರಕ್ಕೂ ಒಳಗಾಗದ ಒಂದು ಭಾವವಿಶೇಷವೆಂದರೆ ಅದು<I>ಸತ್ಯ</I>ಮಾತ್ರ.</P>
<P/>
<P><B>ಋತ ಮತ್ತು ಸತ್ಯ:</B>ಹಿಂದೆ ಋತ ಎಂಬ ವಿಶಿಷ್ಟ ಪದವೊಂದು ಬಹಳ ಬಳಕೆಯಲ್ಲಿತ್ತು.<B> </B>ಈಗ ಅದು ಪಳೆಯುಳಿಕೆಯ ಮಟ್ಟದಲ್ಲಿ ನಿಗೂಢಾವಸ್ಥೆಯಲ್ಲಿದೆ. ಮೂಲ ಪದದ ನಿಷೇಧರೂಪವಾದ<I>ಅನೃತ</I>ಎಂಬುದರಿಂದ<I>ಋತ</I>ದ ನೆನಪು ಆಗಾಗ್ಗೆ ಮರುಕಳಿಸೀತು.</P>
<P>ಋತ ಮತ್ತು ಸತ್ಯ ಎರಡೂ ಪರಸ್ಪರ ಪೂರಕಗಳು ಮತ್ತು ಪೋಷಕಗಳು ಎಂದೆವಲ್ಲ; ಚಟುವಟಿಕೆಗಾಗಿ ಸತ್ಯವನ್ನು ಋತವು ಅವಲಂಬಿಸಿದರೆ, ತನ್ನ ನಿಲುವನ್ನ ಉಳಿಸಿಕೊಳ್ಳಲು ಋತವನ್ನ ಸತ್ಯವು ನೆಚ್ಚಿರುತ್ತದೆ. ಋತವು ಕ್ರಿಯಾತ್ಮಕವಾಗಿರುವುದೇ ಸತ್ಯದ ಬಲದ ಮೇಲೆಯೇ.</P>
<P/>
<P><B>ಸತ್ಯವೇ ದೇವರು:</B>\'ಸತ್ಯ\'ವನ್ನು ದೇವರು ಎಂದು ಪರಿಗಣಿಸಿದವರಲ್ಲಿ ನಾವು ಭಾರತೀಯರು ಮೊದಲಿಗರು. ವೇದದ ಕಾಲದಲ್ಲೇ \'ಸತ್ಯಂ ಶಿವಂ ಸುಂದರಂ\' ಎಂದು ನಿಜಕ್ಕೂ ಒಳ್ಳೆಯದೆಲ್ಲದಕ್ಕೂ ಚೆನ್ನಾಗಿರುವುದಕ್ಕೂ ಸಮೀಕರಿಸಿದ ಭಾವುಕರು ನಾವು. ಖಚಿತವಾಗಿ \'ಸತ್ಯ\'ವನ್ನು ವಿಷ್ಣುವೆಂದು ಕರೆದದ್ದನ್ನ ವಿಷ್ಣುಸ್ಮೃತಿಯಲ್ಲಿ ಕಾಣುತ್ತೇವೆ.</P>
<HR/><B><sup>2.</sup>ಗೋರಖ್‍ಪುರದ ಗೀತಾ ಪ್ರೆಸ್‍ನವರು ಪ್ರಕಟಿಸಿರುವ ಸ್ಕಾಂದ ಪುರಾಣದ ಹಿಂದಿ ಅನುವಾದದಲ್ಲಿ ಈ ವಿಚಾರವನ್ನು ಚರ್ಚಿಸಿದ್ದಾರೆ. ಅವರು ಮೂಲ ಮಾತೃಕೆಯಲ್ಲಿ ಈ ವ್ರತದ ಕತೆ ಇಲ್ಲ ಎನ್ನುತ್ತಾರೆ. ನವದೆಹಲಿಯ ಕಾದಂಬಿನಿ ಹಿಂದಿ ಪತ್ರಿಕೆ ಮೇ 197ಂ ರ ಸಂಚಿಕೆ, ಪುಟ 18-21 ರಲ್ಲಿ<I>ಸತ್ಯ ನಾರಾಯಣ ಕತೆ ಒಂದು ಸಂಶೋಧನೆ</I>ಎಂಬ ಲೇಖನ ಪ್ರಕಟವಾಗಿದೆ. ಲೇಖಕರು 1925 ರಿಂದಲೂ ಈ ಬಗ್ಗೆ ಸಂಶೋಧನೆ ಮಾಡುತ್ತಿದ್ದಾರೆ -ಎಂದು ತಿಳಿಸಿದ್ದಾರೆ. ಅಲ್ಲಿಯೂ ಸಹ ಈ ಸ್ಕನ್ನ (ಕಳೆದುಹೋದ) ಪುರಾಣದ ಬಗ್ಗೆ ಚರ್ಚೆಯಿದೆ. -<I>ಸತ್ಯನಾರಾಯಣ್ ಕೀ ಸಚ್ಚಿ ಕಥಾ</I>, ಬ್ರಹ್ಮಕುಮಾರಿ ಈಶ್ವರಿಯ ವಿಶ್ವವಿದ್ಯಾಲಯ ಪ್ರಕಟಣೆ, ರಾಜಾಸ್ಥಾನ<HR/><BR/><sup>1.</sup>ಹಿರಣ್ಮಯೇನ ಪಾತ್ರೇಣ ಸತ್ಯಸ್ಯ ಅಪಿಹಿತಂ ಮುಖಮ್| ತತ್ ತ್ವಂ ಪೂಷನ್ನ್ ಅಪಾವೃಣು ಸತ್ಯಧರ್ಮಾಯ ದೃಷ್ಟಯೇ||-ಶುಕ್ಲಯಜುರ್ವೇದ ಈಶಾವಾಸ್ಯ ಉಪನಿಷತ್ 15; ಬೃಹದ್ ಆರಣ್ಯಕ ಉಪ. 5:15:1; ಮೈತ್ರಿ ಉಪ. 6:35.</B>
<P>6<BR/><I>ಶ್ರೀ ಸತ್ಯನಾರಾಯಣ ಪೂಜೆ</I><BR/>ಸಮರ್ಪಣೆ, ಪ್ರಾರ್ಥನೆ, ವ್ರತಕಥಾ ಶ್ರವಣ, ಮಹಾಮಂಗಳಾರತಿ, ಪ್ರದಕ್ಷಿಣ ನಮಸ್ಕಾರ, ದೇವತಾ ಉದ್ವಾಸನೆ/ ವಿಸರ್ಜನೆ, ಅಪರಾಧ ಕ್ಷಮಾಪಣೆ, ಆಶೀರ್ವಾದ-ಗಳನ್ನೊಳಗೊಂಡ ಪೂಜಾಕ್ರಮ ಈ ಪುಸ್ತಕದಲ್ಲಿದೆ.</P>
<P>ಇದಲ್ಲದೆ, ಪ್ರಾರಂಭದಲ್ಲಿ ಪುಣ್ಯಾಹವಾಚನ/ಕಲಶ ಪೂಜೆ, ನವಗ್ರಹ ಪೂಜೆ, ಮಂತ್ರಪುಷ್ಪ ಪಠನ, ಕೃತಜ್ಞತಾ ಸಮರ್ಪಣೆ, ಸರ್ವಸಮರ್ಪಣೆ, ಭಗವದ್ ಅರ್ಪಣೆ, ಶಾಂತಿಮಂತ್ರ ಪಠಣ, ಸಾಮೂಹಿಕ ಧ್ಯಾನ<B><I>-</I></B>ಗಳನ್ನೂ<B><I> </I></B>ಸಂಕ್ಷಿಪ್ತರೂಪದಲ್ಲಿ ಸೇರಿಸಿದೆ.</P>
<P/>
<P><B>ವ್ರತದ ವೈಶಿಷ್ಟ್ಯ:</B>ಬೇರೆಲ್ಲ ವ್ರತಗಳೂ ವರುಷದ ಒಂದು ನಿರ್ದಿಷ್ಟ (ತಿಥಿ ಅಥವಾ ನಕ್ಷತ್ರದ) ದಿನ, ನಿರ್ದಿಷ್ಟ ಕಾಲದಲ್ಲಿ(ಬೆಳಗ್ಗೆ, ಸಂಜೆ, ಇತ್ಯಾದಿ), ನಿರ್ದಿಷ್ಟ ಸ್ಥಳದಲ್ಲಿ ಆಚರಿಸಲ್ಪಡುವ ನೋಂಪಿಯಾದರೆ, ಈ ಸತ್ಯನಾರಾಯಣ ವ್ರತವಾದರೋ ಯಾವ ದಿನವಾದರೂ, ಯಾವಾಗಲಾದರೂ, ಎಲ್ಲಾದರೂ ಆಚರಿಸಬಹುದಾದ ವ್ರತವಾಗಿದೆ. ಪೂಜೆಗೆ ಬೇಕಿರುವುದು ಭಕ್ತಿ ಮತ್ತು ಶ್ರದ್ಧೆ ಮಾತ್ರ.</P>
<P/>
<P><B>ಪುಸ್ತಕದಲ್ಲಿ ಏನಿದೆ?</B>: ಈ ಗ್ರಂಥದಲ್ಲಿ ಮೂಲ ಸಂಸ್ಕೃತಮಂತ್ರಗಳ/ಶ್ಲೋಕಗಳ ಅರ್ಥ ಮತ್ತು ಭಾವವನ್ನು, ಸಂಬಂಧಪಟ್ಟ ಹತ್ತಾರು ಗ್ರಂಥಗಳನ್ನು ಅಧ್ಯಯನ ಮಾಡಿ, ಪ್ರತಿ ಮಂತ್ರವನ್ನೂ ಕನ್ನಡದಲ್ಲಿ ಪದ್ಯಾನುವಾದ ಮಾಡಲು ಪ್ರಯತ್ನಿಸಿದ್ದೇನೆ. ಸತ್ಯನಾರಾಯಣವ್ರತದ ಕತೆಯಲ್ಲಿ ಸಂಸ್ಕೃತಮೂಲದ ಭಾವವನ್ನು ಗ್ರಹಿಸಲು ಪ್ರಯತ್ನ ಪಟ್ಟು, ಸತ್ಯದ ಪೂಜೆಗೇ ಒಜ್ಜೆಯಿತ್ತು, ಕತೆಯನ್ನು ಹೊಸರೀತಿಯಲ್ಲಿ ಕನ್ನಡ ಗದ್ಯದಲ್ಲಿ ರಚಿಸಿ ಪ್ರಸ್ತುತಪಡಿಸಿದ್ದೇನೆ. ಅನುಬಂಧಗಳಲ್ಲಿ ವಿಸ್ತೃತ ಪೂಜೆಗೆ ಸಂಬಂಧಿಸಿದ ಇನ್ನೂ ಹೆಚ್ಚು ವಿವರಗಳೂ, ಸಾಮಗ್ರಿಗಳೂ, ಚಿಂತನೆಗಳೂ ಇವೆ.</P>
<P>ಪ್ರಾಜ್ಞ ಓದುಗರು ಸಹೃದಯತೆಯಿಂದ ಇವೆಲ್ಲವನ್ನು ಸ್ವೀಕರಿಸಿ, ಪರಾಂಬರಿಸಿ, ಉಪಯೋಗಿಸಿ, ಗ್ರಂಥವನ್ನು ಉತ್ತಮಪಡಿಸಲು ತಮ್ಮ ಸಲಹೆ ಸೂಚನೆ ಅಭಿಪ್ರಾಯಗಳನ್ನು ಕಳಿಸಬೇಕೆಂದು ವಿನಮ್ರನಾಗಿ ಕೇಳಿಕೊಳ್ಳುತ್ತೇನೆ.</P>
<P>ಸಹೃದಯರೇ, ದೇವರೊಂದಿಗೆ ಮಾತನಾಡಲು ಭಾಷೆಯ ತೊಡಕೇ? ನಾದಮಾಧುರ್ಯಕ್ಕೇ ಸೀಮಿತವಾಗಿ ಸಂಸ್ಕೃತದ ಮಂತ್ರಗಳು, ಶ್ಲೋಕಗಳು ಈ ಮೊದಲು ಅರ್ಥವಾಗಿರಲಿಲ್ಲವೇ? ಆ ಮಂತ್ರಗಳು ಕ್ಲಿಷ್ಟವೆನಿಸಿದ್ದರೆ, ಅರ್ಥದುಷ್ಟವೆನಿಸಿದ್ದರೆ, ಇನ್ನಾವುದೋ ಕಾರಣಗಳಿಗಾಗಿ ಕಷ್ಟವೆನಿಸಿದ್ದರೆ- ಇನ್ನು ಯೋಚನೆ ಬೇಡ. ಭಗವಂತನೊಂದಿಗೆ ಕನ್ನಡದಲ್ಲಿಯೇ ಮಾತನಾಡೋಣ ಬನ್ನಿ!</P>
<P/>
<P>ಸ್ನೇಹದಲ್ಲಿ ನಿಮ್ಮ</P>
<P><B><I>ಶಿಕಾರಿಪುರ ಹರಿಹರೇಶ್ವರ</I></B></P>
<P/><P/><P/>
<P>ಕೃತಜ್ಞತೆಗಳು</P>
<P/>
<P>ಕನ್ನಡಲ್ಲಿ ದೇವರ ಪೂಜೆ ಮಾಡುವುದು ಒಂದು ವಿಶಿಷ್ಟ ಪ್ರಯೋಗ. ಸಂಪ್ರದಾಯದ ಹಾಡುಗಳು, ವಚನಗಳು ಮತ್ತು ಕೆಲವು ಜಾನಪದ ಗೀತೆಗಳನ್ನು ಬಳಸಿಕೊಂಡು ದೇವರನ್ನು ಪೂಜಿಸುವುದು ನಮಗೆ ಹೊಸದೇನಲ್ಲ. ಬಹಳ ದಿನಗಳ ಹಿಂದೆ ಚಿದಂಬರಾಶ್ರಮದವರು ಹೊರತಂದ ಲಲಿತಾ ಪೂಜೆ ಕನ್ನಡದಲ್ಲಿಯೇ ಇತ್ತು. ಕನ್ನಡದ ಪದ್ಯಗಳನ್ನು, ಆ ಮಂತ್ರಗಳ ಸ್ಥಾನದಲ್ಲಿಯೇ ಉಳಿಸಿಕೊಂಡು ಪೂಜೆ ಮಾಡಲು ಪ್ರಯತ್ನಿಸುವುದು ಸ್ವಲ್ಪ ಹೊಸತು. ಇಲ್ಲಿ ನಾನು ಆ ಪ್ರಯತ್ನವನ್ನು ಮಾಡಿದ್ದೇನೆ. ನಿಮ್ಮ ಸಲಹೆ ಸೂಚನೆಗಳಿಗೆ ನಾನು ಸದಾ ಆಭಾರಿ.</P>
<P>ನನ್ನ ಬರವಣಿಗೆಗೆ ಸದಾ ಸ್ಫೂರ್ತಿ ತುಂಬುತ್ತಿರುವ ನನ್ನ ಮಡದಿ ನಾಗಲಕ್ಷ್ಮಿಗೆ ನನ್ನ ನೆನಕೆಗಳು.</P>
<P>ಕನ್ನಡದಲ್ಲಿ ದೇವರ ಪೂಜೆಯನ್ನು ಮಾಡುವ ವಿಚಾರ ಬಂದಾಗಲೆಲ್ಲಾ ಎಲ್ಲರಿಗೂ ಥಟ್ಟನೆ ನೆನಪಾಗುವುದು ಕನ್ನಡದ ಪೂಜಾರಿ ಶ್ರೀ ಹಿರೇಮಗಳೂರು ಕಣ್ಣನ್ ಅವರು. ಲಕ್ಷ್ಮಿಪೂಜೆಯ ಶ್ರೀಸೂಕ್ತದ ನನ್ನ ಕನ್ನಡ ಪದ್ಯಾನುವಾದವನ್ನು ತಮ್ಮ ಭಾಷಣಗಳಲ್ಲಿಯೇ ಅಲ್ಲದೆ ಟಿ.ವಿ. ಕಾರ್ಯಕ್ರಮದಲ್ಲಿಯೂ ಧಾರಾವಾಹಿಯಾಗಿ ಹಲವಾರು ದಿನ ವಿಮರ್ಶಿಸಿ ಪ್ರಚುರ ಪಡಿಸಿದವರು ಶ್ರೀ ಕಣ್ಣನ್ ಅವರು. \'ಎಲ್ಲೆಡೆ ಜೇನು\' ಮತ್ತು ನನ್ನ ಇನ್ನಿತರ ಭಾವಾನುವಾದಗಳನ್ನು ಮೆಚ್ಚಿ ಬಳಕೆಯಲ್ಲಿ ಹರಿಬಿಟ್ಟವರೂ ಅವರೇ. ನನ್ನ ಮೇಲಣ ಅವರ ಅಭಿಮಾನಕ್ಕೆ ನಾನು ಚಿರಋಣಿ.</P>
<P>ಲಿಪಿವಿನ್ಯಾಸದಲ್ಲಿ ನನಗೆ ನೆರವಾದ ಮಾಗಲು ಮಲ್ಲಿಕಾರ್ಜುನ ಅವರಿಗೆ ಹಾಗೂ ಗಣಕೀಕರಣದಲ್ಲಿ ಸಹಕರಿಸಿದ ಕುಮಾರಿ ಎಂ. ರಾಧಿಕಾ ಅವರಿಗೆ ಕೃತಜ್ಞತೆಗಳು.</P>
<P>ಈ ಪುಸ್ತಕವನ್ನು ವಿಶ್ವಾಸಪೂರ್ವಕವಾಗಿ ಪ್ರಕಟಿಸುತ್ತಿರುವ ಮೈಸೂರಿನ ಸುಪ್ರಸಿದ್ಧ \'ಭಾರತೀ ಪ್ರಕಾಶನ\'ದ ನನ್ನ ಸ್ನೇಹಿತರಾದ ಶ್ರೀ ಬಿ.ಎನ್. ಶ್ರೀನಿವಾಸ್ ಅವರು ಈ ಪುಸ್ತಕವನ್ನ ಅತ್ಯಲ್ಪಕಾಲದಲ್ಲಿ, ಅಂದವಾಗಿ, ಅಚ್ಚುಕಟ್ಟಾಗಿ ಹೊರ ತಂದಿದ್ದಾರೆ. ಅವರಿಗೆ ನಾನು ಆಭಾರಿ.</P>
<P>ಸ್ನೇಹದಲ್ಲಿ ನಿಮ್ಮ,</P>
<P><B><I>ಶಿಕಾರಿಪುರ ಹರಿಹರೇಶ್ವರ</I></B><BR/>9<BR/><B>48. ಪ್ರಾರ್ಥನೆ/6ಂ</B></P>
<P><B><I> </I></B>49. ಪ್ರದಕ್ಷಿಣ ನಮಸ್ಕಾರ/6ಂ</P>
<H6>5ಂ.<B>ವ್ರತಕಥಾ ಶ್ರವಣ</B>/6ಂ</H6>
<P>51.<B>ಮಹಾಮಂಗಳಾರತಿ</B>/6ಂ</P>
<P><B><I> </I></B>52. ಮಂತ್ರಪುಷ್ಪ ಪಠನ/62</P>
<P><B> </B>53. ಸಾಮೂಹಿಕ ಪ್ರಾರ್ಥನಾ/62</P>
<P>54. ಪುಷ್ಪಾಂಜಲಿ/63</P>
<H6><B><I> </I></B>55. ಉಪಾಯನದಾನ/63</H6>
<P><B><I> </I></B>56. ಪುನಃ ಪೂಜೆ, ಪ್ರಾರ್ಥನೆ/64<B> </B></P>
<P>57. ಅಪರಾಧ ಕ್ಷಮಾಪಣೆ/65</P>
<P><B><I> </I></B>58. ಕೃತಜ್ಞತಾ ಸಮರ್ಪಣೆ/66</P>
<P><B> </B>59. ಸರ್ವಸಮರ್ಪಣೆ/67</P>
<P>6ಂ. ಭಗವದ್ ಅರ್ಪಣೆ/67</P>
<H6>61. ದೇವತಾ ವಿಸರ್ಜನೆ/68</H6>
<P><B><I> </I></B>62. ಶಾಂತಿಮಂತ್ರ ಪಠಣ/68</P>
<P>63.<B>ಸಾಮೂಹಿಕ ಧ್ಯಾನ</B>/69</P>
<P>64. ತೀರ್ಥಪ್ರಸಾದ ವಿನಿಯೋಗ/69</P>
<P><B><I> </I>65. ಆಶೀರ್ವಾದ/7ಂ</B><BR/>ಪರಿವಿಡಿ</P>
<P><B> </B></P>
<P><B>ಅರ್ಪಣೆ</B></P>
<P><B>ಪ್ರಸ್ತಾವನೆ</B></P>
<P><B>ಕೃತಜ್ಞತೆಗಳು<BR/>(ಅ) ಪ್ರಾರಂಭಿಕ ಪೂಜೆ:</B></P>
<P>ಂ1. ಮಾತಾಪಿತೃ ವಂದನೆ/11</P>
<P><B>ಂ2. ದೀಪ ಪ್ರಜ್ವಲನೆ/11</B></P>
<P><B><I> </I></B>ಂ3. ಸುಮುಹೂರ್ತ ಘೋಷಣೆ/12</P>
<P><B><I> </I></B>ಂ4. ಸಂಕ್ಷಿಪ್ತ ದೇವತಾ ಪ್ರಾರ್ಥನೆ/13</P>
<P><B> </B>ಂ5. ಸಂಕಲ್ಪ/15</P>
<P><B><I> </I>ಂ6. ಕಲಶ ಪೂಜೆ/16</B></P>
<P><B><I> </I></B>ಂ7. ಇಷ್ಟದೇವತಾ ಪೂಜೆ/18 ಂ8. ವರುಣ ಪೂಜೆ/18<I> </I></P>
<P>ಂ9. ಆವರಣ, ಸಂಪ್ರೋಕ್ಷಣೆ/18</P>
<P>1ಂ. ಶಾಂತಿಮಂತ್ರ ಪಠಣೆ/19</P>
<P>11. ಕಲಶೋದಕ ಸಂಪ್ರೋಕ್ಷಣೆ/21 12. ಆಸನ ಪವಿತ್ರೀಕರಣ/22</P>
<P><B>13. ಸಂಕ್ಷಿಪ್ತ ಗಣಪತಿ ಪೂಜೆ/22</B></P>
<P><B/></P>
<P><B>(ಆ) ನವಗ್ರಹ ಪೂಜೆ:</B></P>
<P>14. ನವಗ್ರಹಗಳ ಆರಾಧನೆ/23</P>
<P><I> </I></P>
<P><B>(ಇ) ಪ್ರಧಾನ ದೇವತಾ ಪೂಜೆ:</B></P>
<P>15. ಮಂಟಪ ಪೂಜೆ/29</P>
<P><B><I> </I></B>16. ದ್ವಾರಪಾಲಕ ಪೂಜೆ/3ಂ<B><I> </I></B>17. ಪೀಠ ಪೂಜೆ/3ಂ<B><I> </I></B></P>
<P>18. ಆವರಣ ಪೂಜೆಗಳು/31</P>
<P><I> </I>19. ಧ್ಯಾನ/35</P>
<P><B>2ಂ. ಪ್ರಾಣ ಪ್ರತಿಷ್ಠಾಪನೆ/36</B></P>
<P><B><I> </I></B>21. ಆವಾಹನೆ/37</P>
<P>22. ಆಸನ/38</P>
<P>23. ಪಾದ್ಯ/38<B> </B> </P>
<P>24. ಅಘ್ರ್ಯ/38<B> </B></P>
<P>25. ಆಚಮನೀಯ/39</P>
<P>26. ಮಧುಪರ್ಕ/39</P>
<P>27.<B>ಪಂಚಾಮೃತ ಅಭಿಷೇಕ</B>/39<B> </B></P>
<P>28. ವಸ್ತ್ರಾರ್ಪಣೆ/44</P>
<P><B><I> </I></B>29. ಹರಿದ್ರಾಕುಂಕುಮ/45</P>
<P>3ಂ. ಗಂಧ ಅರ್ಪಣೆ/46</P>
<P>31. ಯಜ್ಞೋಪವೀತ ಸಮರ್ಪಣೆ/46<B><I> </I></B></P>
<P>32. ಆಭರಣ ಸಮರ್ಪಣೆ/46</P>
<P>33. ಅಕ್ಷತ ಸಮರ್ಪಣೆ/47<B><I> </I></B></P>
<P>34. ಅಂಗಪೂಜೆ/47<B> </B></P>
<P>35. ಪತ್ರ ಪೂಜೆ/48</P>
<P>36. ಪುಷ್ಪ ಪೂಜೆ/5ಂ<B> </B></P>
<P>37. ನಾಮ ಪೂಜೆ/51<B><I> </I></B></P>
<P>38. ಅಷ್ಟೋತ್ತರ ಶತನಾಮ ಪೂಜೆ/52</P>
<P>39. ಲಕ್ಷ್ಮೀ ಪೂಜೆ/55</P>
<P><B><I> </I></B>4ಂ. ಧೂಪ/55</P>
<P>41. ದೀಪ, ಏಕಾರತಿ/56</P>
<P>42. ನೈವೇದ್ಯ/56</P>
<P>43. ಬಲಿ ಹರಣ/57</P>
<P>44. ಫಲ ಸಮರ್ಪಣೆ/58</P>
<P>45. ತಾಂಬೂಲ ಸಮರ್ಪಣೆ/58</P>
<P>46. ನೀರಾಜನ, ಮಂಗಳಾರತಿ/59<B><I> </I></B></P>
<P>47. ಪ್ರಸನ್ನಾಘ್ರ್ಯ ಸಮರ್ಪಣೆ/59</P>
<P><I>ಅನುಬಂಧಗಳು</I></P>
<P/>
<P><B>ಂ1. ಸತ್ಯನಾರಾಯಣ ವ್ರತ ಕತೆ /71</B></P>
<P><B>ಂ2. ಕನ್ನಡ ಶ್ರೀಸೂಕ್ತ (ಸಿರಿದೇವಿಗೆ ಸವಿ ಬಿನ್ನಪ) /86</B></P>
<P><B>ಂ3. ಕನ್ನಡ ಮಂತ್ರಪುಷ್ಪ (ಚಂದಿರನೆ ನಭದ ನೀರಿನ ಹೂವು) /89</B></P>
<P><B>ಂ4. ಕನ್ನಡ ಪದ್ಯಗಳ ಅಕಾರಾದಿ /91</B></P>
<P><B>(ಕನ್ನಡ ಪದ್ಯಗಳಿಗೆ ಮೂಲ ಸಂಸ್ಕೃತ ಶ್ಲೋಕಗಳ ಮೊದಲ ಸಾಲು ಮತ್ತು ಅವುಗಳ ಆಕರಗಳು)</B></P>
<P/>
<P>* * *</P>
<P/>
<P><B><I>ಕನ್ನಡದಲ್ಲಿ</I></B></P>
<P><B>ಶ್ರೀ ಸತ್ಯನಾರಾಯಣ ಪೂಜೆ</B></P>
<P><B/></P>
<P><B>(ಅ) ಪ್ರಾರಂಭಿಕ ಸಿದ್ಧತೆಯ ಪೂಜೆಗಳು:</B></P>
<P><B><I>(ಪೂಜೆ ಮಾಡುವವರು ಪೂಜಾ ಮಂಟಪದ ಹತ್ತಿರಕ್ಕೆ ತಮ್ಮ ತಾಯಿ, ತಂದೆ ಮತ್ತು ಮನೆಯ ಹಿರಿಯರುಗಳನ್ನು ಬರಮಾಡಿಕೊಳ್ಳಬೇಕು; ತಮ್ಮ ಕೈಯಲ್ಲಿ ಮಂತ್ರಾಕ್ಷತೆಯನ್ನು, ಹೂವನ್ನು ಇಟ್ಟುಕೊಂಡು, ಅವರಿಗೂ, ಪೂಜೆಯಲ್ಲಿ ಪಾಲ್ಗೊಳ್ಳಲು ಬಂದಿರುವ ಇತರರಿಗೂ ನಮಸ್ಕರಿಸುತ್ತಾ, ಪೂಜೆಯನ್ನು ಪ್ರಾರಂಭಿಸಲು ಅವರ ಅನುಮತಿಯನ್ನ ಕೇಳಿಕೊಳ್ಳಬೇಕು. ಅವರ ತಲೆಯ ಮೇಲೆ ಹೂ ಮತ್ತು ಮಂತ್ರಾಕ್ಷತೆಯನ್ನು ಹಾಕಿ, ಸಾಷ್ಟಾಂಗ ನಮಸ್ಕಾರ ಮಾಡುವುದು ಒಳ್ಳೆಯದು.)</I></B></P>
<P/>
<P>1. ಮಾತಾಪಿತೃ/ಗುರು/ಅತಿಥಿ ವಂದನೆ</P>
<P><B> </B>ಹಿರಿಯರಿಗೆ, ಕಿರಿಯರಿಗೆ, ಯುವಕರಿಗೆ, ಮಕ್ಕಳಿಗೆ,</P>
<P>ದೇವಸಮ ಜನ ನಿಮಗೆಲ್ಲರಿಗೂ ತಲೆಯ ಬಾಗಿ,</P>
<P>ಆದುದೆಲ್ಲವ ಮಾಡಿ, ಗೌರವಾದರ ತೂಗಿ,</P>
<P>ಬಿಡೆನು ಹಿರಿಯರಾರನು ನಿಮಗೆ ಶರಣು ಶರಣು ||1||</P>
<P/>
<P>2. ದೀಪ ಪ್ರಜ್ವಲನೆ</P>
<P><B><I>(ಕಾರ್ಯಕ್ರಮ ಪ್ರಾರಂಭದಲ್ಲಿ, ಪೂಜಾ ಮಂಟಪದಲ್ಲಿ ದೀಪವನ್ನು ಹಚ್ಚುವಾಗ ಆ ದೀಪಗಳಿಗೆ ನಮಸ್ಕರಿಸುತ್ತಾ ಹೀಗೆ ಹೇಳಿಕೊಳ್ಳಬೇಕು.)</I></B></P>
<P><B><I/></B></P>
<P><B><I> </I></B>ಬೆಳಕ ಬೀರುವ ದೀಪ, ನೀನು ದೇವಿ ಸ್ವರೂಪ,</P>
<P>ಬಾರೆ, ಬಾ, ನಾ ಮಾಡುವುದೆಲ್ಲವನು ಕಣ್ಣಾರೆ ನೋಡು!</P>
<P>ತುಂಬು ಕರುಣೆಯ ತೋರು, ಸ್ಥಿರವಾಗಿ ನೀ ನೆಲಸು,</P>
<P><I>ಅಡೆತಡೆಗಳಿಲ್ಲದೆ ಪೂಜೆ ಕೊನೆಗೊಳ್ಳಲೆ</I>-ಂದು ಹರಸು ||2||</P>
<P/>
<P>ತಲೆಯ ದಟ್ಟ ಕತ್ತಲೆಯ ಕತ್ತರಿಸಿ ಕೊಚ್ಚಿ ಬಿಡು,</P>
<P>ಕಳೆ ಕೊಳೆಯ ತೊಳೆದು ಬಿಡು ಏನುಳಿಯದನಕ;</P>
<P>ಒಳಗಣ್ಣ ತೆರಸು ಬಾ, ತುಂಬು ಕರುಣೆಯ ಕಡಲೇ,</P>
<P>ಕಾಣ ತವಕಿಸುತಿಹೆ ನಾ, ತೋರು ನಿಜದ ಬೆಳಕ! ||3||</P>
<P>12<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>13<BR/>ಹುಟ್ಟು ಉಳಿವು ಅಳಿವಿನ ರೂಪ, ದೀಪವೇ, ಮುನ್ನ,</P>
<P>ಅರಿಯದೆಯೇ ನಾ ಎಸಗಿರಬಹುದು ತಪ್ಪು ಕೆಲವನ್ನ;</P>
<P>ತಿಳಿದೊ ತಿಳಿಯದೆಯೋ ಆದ ಆಗುವ ಎಲ್ಲ ನನ್ನ</P>
<P>ತಪ್ಪುನೆಪ್ಪುಗಳನೊಪ್ಪಿ ಮನ್ನಿಸಿ ತೋರು ಬೆಳಕನ್ನ! ||4||</P>
<P/>
<P>3. ಘಂಟಾನಾದ;</P>
<P>ಸುಮುಹೂರ್ತ ಘೋಷಣೆ:</P>
<P><B><I>(ನೆನೆದಾಗಲೆಲ್ಲ ದೇವರು ಬರುತ್ತಾನೆಂಬ ನಂಬಿಕೆ ಭಕ್ತನದು. ದೇವರ ಪೂಜೆಗೆ ಇಂಥ ದಿನವೇ ಶುಭದಿನ, ಇಂಥ ಕಾಲವೇ ಪ್ರಶಸ್ತ ಕಾಲ ಎಂಬುದು ಏನಿಲ್ಲ. ಸದಾ ಕಾಲ ನಮ್ಮ ಹೃದಯದಲ್ಲೇ ನೆಲೆಸಿರುವ ದೇವರಿಗೆ ಸಮಯಾಸಮಯಗಳಂತೂ ಇಲ್ಲ.</I></B></P>
<P><B><I>ಆದರೂ, ನಾವು ಪೂಜೆಗೆ ಆರಿಸಿಕೊಂಡ ಈ ಸಮಯವೇ ಸರಿಯಾದ ಕಾಲ ಮತ್ತು ಪ್ರಶಸ್ತವಾದ ಮುಹೂರ್ತ ಎಂದು ಭಾವಿಸಿಕೊಂಡು ಪೂಜೆಯನ್ನು ಪ್ರಾರಂಭಿಸಬೇಕು.</I></B></P>
<P><B><I>ಪೂಜೆಯ ಕಡೆಯೇ ಗಮನವನ್ನು ಸೆಳೆಯಲು, ಒಂದು ಅನುಕೂಲಕರ ವಾತಾವರಣವನ್ನು ಕಲ್ಪಿಸಿಕೊಳ್ಳಲು ಘಂಟೆಯನ್ನು ಬಾರಿಸಬೇಕು.)</I></B></P>
<P/>
<P>ಶಿಷ್ಟಶಕ್ತಿಗಳಿತ್ತ ನಮ್ಮತ್ತ ಬರಲೆಂದು, ಇರಲೆಂದು,</P>
<P>ದುಷ್ಟಶಕ್ತಿಗಳತ್ತ ಅತ್ತ ದೂರ ಹೊಗಲೆಂದು ದೂಡಿ,</P>
<P>ಘಂಟೆಯನು ಬಾರಿಸುವೆ, ಬರಮಾಡಿಕೊಳಲಿರುವೆ</P>
<P>ಸ್ವಾಗತದ ಸೂಚನೆಯ ನಿಮಗೆ, ದೇವ, ಹೀಗೆ ನೀಡಿ! ||5||</P>
<P/>
<P>ಈ ದಿನವೇ ಶುಭದಿನವು, ಈ ಸಮಯ ಶುಭಲಗ್ನ;</P>
<P>ಬಂದು ಒದಗಿಹುದೀಗ ನಕ್ಷತ್ರ ಚಂದ್ರ ಯೋಗ ತಾವೇ;</P>
<P>ಅರಿವಿನೊಂದಿಗೆ ಕೂಡಿ ಜೊತೆಗಿಹುದು ದೈವಬಲ-</P>
<P>ನಿನ್ನ ತಾವರೆಯಡಿಗಳ ನೆನೆಯಲವು ಮೇಳೈಸದಿಹವೇ? ||6||</P>
<P/>
<P>ಲಾಭವೂ ಅವರದೇ ಎಲ್ಲ, ಗೆಲುವೂ ಕಟ್ಟಿದ ಬುತ್ತಿ;</P>
<P>ಇಂತಿರಲು ಅವರ ನಡೆನುಡಿಗಳಲಿ ಎಲ್ಲಿ ಸೋಲು?</P>
<P>ಎದೆಯಲೇ ಮನೆ ಮಾಡಿ ಘನಶ್ಯಾಮ ಕುಳಿತಿರಲು,</P>
<P>ಚಿಂತೆಯುರಿ ಆಗಿಹುದೆಲ್ಲ ನೇರ ನೀರಪಾಲು ||7||</P>
<P>4. ಸಂಕ್ಷಿಪ್ತ ದೇವತಾ ಪ್ರಾರ್ಥನೆ</P>
<P><B><I>(ಯಾವುದೇ ವಿಶೇಷ ಪೂಜೆಯ ಮೊದಲು ಗಣೇಶ, ಸರಸ್ವತಿ, ಲಕ್ಷ್ಮಿ, ಗೌರಿ, ಕುಲದೇವತೆ ಮತ್ತು ಇಷ್ಟದೇವತೆಗಳನ್ನ ಪ್ರಾರ್ಥಿಸುವುದು ಸಂಪ್ರದಾಯ. ಜೊತೆಗೆ ನಮ್ಮ ತಿಳಿವಳಿಕೆ ಹೆಚ್ಚಿಸಿದ ಎಲ್ಲ ಗುರುಗಳನ್ನು ನೆನೆವುದೂ ಮುಖ್ಯ.)</I></B></P>
<P/>
<P>(1) ಗಣೇಶ ಪ್ರಾರ್ಥನೆ</P>
<P>ಬಿಳಿಯ ಬಟ್ಟೆಯ ಧರಿಸಿ ಮೆರೆವನೆ,</P>
<P>ಚಂದ್ರನಂದದಿ ಸುಂದರಾಂಗನೆ,</P>
<P>ಪಾಶ ಅಂಕುಶಗಳನು ಹಿಡಿದಿಹ ನಾಲ್ಕು ಕೈಗಳುಳ್ಳವನೆ|</P>
<P>ನಗುಮೊಗನೆ ಗಣದೊಡೆಯ ಬೆನಕನೆ</P>
<P>ನಡೆವ ದಾರಿಯ ನಡುವೆ ಇರುತಿಹ</P>
<P>ಅಡೆ ತಡೆಗಳೆಲ್ಲವನು ತೊಡೆಯುತ ನೀನೇ ಕಾಪಾಡು ||8||</P>
<P/>
<P>(2) ಸರಸ್ವತೀ ಪ್ರಾರ್ಥನೆ</P>
<P>ಹಿಮ ಮಾಲೆಯಂದದ ಬಿಳಿದಾವರೆಯ ಸೊಬಗಿನ ಖಣಿಯೆ,</P>
<P>ಬಿಳಿಯಕಮಲದಿ ಕುಳಿತೆ, ಅಜ ಹರಿ ಹರ ಸುರಾದಿ ವಿನುತೆ,</P>
<P>ವೀಣೆ ಕೈಗೆತ್ತಿಕೊಂಡವಳೆ, ಬಿಳಿಯುಡುಗೆ ತೊಟ್ಟವಳೆ,</P>
<P>ಕಾಪಾಡು ಬಾ, ವಾಣಿ, ತೊಡೆದು ನನ್ನೆಲ್ಲ ಮನದ ಜಡತೆ ||9||</P>
<P/>
<P>(3) ಲಕ್ಷ್ಮೀ ಪ್ರಾರ್ಥನೆ</P>
<P>ಕಮಲದಲಿ ಮನೆಮಾಡಿ, ತಾವರೆಯ ಕೈಯಲಿ ಹಿಡಿದು,</P>
<P>ಬೆಳ್ಳಿ ಬಿಳಿ ಅಂಶುಕ ಗಂಧಮಾಲೆಯ ಧರಿಸಿ ಮೆರೆವೆ;</P>
<P>ಮೂಲೋಕದೊಡತಿಯೆ ಸಿರಿಯೆ, ಮಂಗಳದ ಮಳೆಗರೆವೆ,</P>
<P>ಹರಿಯ ವರಿಸಿಹ, ಲಕ್ಷ್ಮಿ, ನೀ ನಲಿದೊಲಿಯೆ, ಶುಭದೆ! ||1ಂ||</P>
<P/>
<P>(4) ಗೌರೀ ಪ್ರಾರ್ಥನೆ</P>
<P>ಓಂಕಾರ ಪಂಜರದಲ್ಲಿ ಸೆರೆಯಾಳೆ ಆಗಿಹ ಗಿಳಿ ಬಾಲೆ,</P>
<P>ಆಗಿ ಕೋಗಿಲೆ ಉಪನಿಷತ್ತುದ್ಯಾನದಲಿ ವಿಹರಿಸುತಲಿರುವೆ;</P>
<P>ವೇದ ಆಗಮ ವನದಿ ಕುಣಿದು ನಲಿದಾಡುತಿಹ ನವಿಲೆ,</P>
<P>ತಾಯೆ, ಗೌರಿಯೇ, ಮನಸಲೆ ನಿನ್ನ ನಾ ನೆನೆಯುತಿರುವೆ ||11||</P>
<P/>
<P>14<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>15<BR/>(5) ಗುರು ಪ್ರಾರ್ಥನೆ</P>
<P><B> </B>ನೀ ಬ್ರಹ್ಮ, ನೀ ವಿಷ್ಣು, ನೀನೇ ದೇವರ ದೇವ</P>
<P>ಮಹತ್ತಿಗೂ ಮಹತ್ತಾದ ಅರಿವಿನಾಚೆಯ ದಿವ್ಯ ಬೆರಗೆ;</P>
<P>ಎದುರು ಮೈದೋರಿದ ಗುರುವೆ, ನೀನೆ ಪರಮಾತ್ಮ-</P>
<P>ತಲೆ ಬಾಗಿ ಪೊಡಮಡುವೆ ಬೆಳಕೆಡೆಗೆ ಒಯ್ದ ನಿನಗೆ! ||12||<B><sup>1</sup></B></P>
<P/>
<P>(6) ದೇವೀ ಪ್ರಾರ್ಥನೆ</P>
<P>ದೇವತೆಗಳೆಮಗಾಗಿ ಇತ್ತ ವರ-ವಾಗ್ದೇವಿ; ಬಗೆಬಗೆಯ</P>
<P>ವ್ಯಕ್ತಾವ್ಯಕ್ತ ರೂಪದ ಸಕಲ ಅಭಿವ್ಯಕ್ತಿ ಅವಳಿಂದಲೇ;</P>
<P>ಕೇಳಿದ್ದ ಕೊಡುತಿರಲಿ, ಅಮೃತದ ಹಾಲೂಡಿಸಲಿ ಹಸು,</P>
<P>ಸ್ತುತಿಗಳಾಲಿಸೆ ನಮ್ಮತ್ತ ನುಡಿದೇವಿ ದಯಮಾಡಿ ಬರಲಿ! ||13||</P>
<P/>
<P>(7) ಕುಲದೇವತಾ/ ಇಷ್ಟದೇವತಾ ಪ್ರಾರ್ಥನೆ</P>
<P><B><I>(ಪ್ರತಿ ಮನೆತನಕ್ಕೂ ಹಿರಿಯರಿದ್ದಂತೆ, ಅವರವರ ವಂಶಪಾರಂಪರ್ಯದ ಮನೆ ದೇವರು. ಎಲ್ಲಾ ಶುಭಕಾರ್ಯಗಳ ಮೊದಲಲ್ಲಿ ತಮ್ಮ ಕುಲ ದೇವತೆಯನ್ನು ನೆನೆಯುವುದು ವಾಡಿಕೆ. ಹಾಗೆಯೇ ಅವರವರ ಇಷ್ಟ ದೇವತೆ ಕೂಡ. ಈಗ ನಿಮ್ಮ ಕುಲದೇವತೆಯ/ಇಷ್ಟದೇವತೆಯ ಪ್ರಾರ್ಥನೆಯನ್ನು ಮಾಡಿರಿ)</I></B></P>
<P/>
<P>ನೀರಿನಲಿ ಇನಿ ತಂಪು, ಬೆಂಕಿಯಲಿ ಉರಿ ಕೆಂಪು,</P>
<P>ಹೂವಿನಲಿ ಘಮಘಮಿಪ ಮನಸೆಳೆವ ಕಂಪು,</P>
<P>ಸುಡು ತಾಪ ರವಿಯಲ್ಲು, ಚಂದ್ರನಲಿ ತಂಬೆಳಕು,</P>
<P>ಹಾಲಿನೊಳಗಡೆ ತುಪ್ಪವಿರುವಂತೆ ಹುದುಗಿ-</P>
<P>ಸೇರಿ ನನ್ನೊಳಗೇ ಇರು ನೀನು, ಬೇರಾಗದೆ!</P>
<P>ಬೇಡಿ ಹಾಡುವೆ, ಶಿವನೆ, ನಾ ಮನದಣಿಯದೆ ||14||</P>
<P><B>5. ಸಂಕಲ್ಪ:</B></P>
<P>(ಅ) ಆಚಮನ ಮತ್ತು ಪ್ರಾಣಾಯಾಮ<B> </B></P>
<P><B><I>(ಆಚಮನದಲ್ಲಿ ಕೇಶವಾದಿ ಚತುರ್ವಿಂಶತಿ (ಇಪ್ಪತ್ತನಾಲ್ಕು) ನಾಮಗಳನ್ನು ಉಚ್ಚರಿಸಿ, ದೇಹವನ್ನು ಶುದ್ಧಿಗೊಳಿಸಿಕೊಳ್ಳುವುದು; ಮತ್ತು, ಪ್ರಾಣಾಯಾಮದಲ್ಲಿ ಗಾಯತ್ರಿ ಮಂತ್ರವನ್ನು ಧ್ಯಾನಮಾಡುತ್ತ ಮೂಗಿನಲ್ಲಿ ಉಸಿರಾಟವನ್ನು ಪೂರಕ, ಕುಂಭಕ ಮತ್ತು ರೇಚಕ-ವಿಧಾನದಿಂದ ಮಾಡುತ್ತ ಪೂಜಾರ್ಥಿಯು ತನ್ನ ಶರೀರವನ್ನು ಪವಿತ್ರಿಸಿಕೊಳ್ಳುವುದು. ಇದಕ್ಕೆ ಅನುಬಂಧ-2ನ್ನು ನೋಡಿ.)</I></B></P>
<P><B><I> </I></B></P>
<P><B><I> </I></B>ಆ ದೇವನತಿ ಭವ್ಯ, ದಿವ್ಯ ತೇಜೋಮಯ</P>
<P>ಸೂರ್ಯಸ್ವರೂಪಿ ನಮಗೊಲಿಯಲಿ;</P>
<P>ನಮ್ಮ ಬುದ್ಧಿಗಳನವ ಅನವರತ ಪ್ರಚೋದಿಸುತ್ತಲಿರಲಿ ||15||</P>
<P/>
<P>(ಆ) ಸಂಕಲ್ಪ ಘೋಷಣೆ</P>
<P><B><I>(ಇದು ಪೂಜೆ ಮಾಡುವ ದೇಶ-ಕಾಲ-ಉದ್ದೇಶ ಸಂಕೀರ್ತನ. ಅಂದರೆ ಪೂಜೆಯನ್ನು ಎಲ್ಲಿ, ಯಾವಾಗ, ಹೇಗೆ ಮಾಡಲು ನಿಶ್ಚಯಿಸಿದ್ದೇವೆ ಎಂಬುದನ್ನು ಹೇಳುತ್ತಾ, ಪೂಜಾ ವಿಧಿವಿಧಾನಗಳಿಗೆ ಬದ್ಧನಾಗಿ ಶ್ರದ್ಧಾಭಕ್ತಿಯೊಂದಿಗೆ ಪೂಜೆಯನ್ನು ಮಾಡಿಮುಗಿಸುತ್ತೇನೆ -ಎಂದು ತನಗೆ ತಾನೇ ಹೇಳಿಕೊಂಡು ಅದನ್ನು ನಡೆಸುವುದು.)</I></B><I> </I></P>
<P> </P>
<P>ಈ ಶುಭ ಶೋಭನ ಮುಹೂರ್ತದಲ್ಲಿ, ಈ ದಿನ ಅಂದರೆ, ಬ್ರಹ್ಮದೇವರ ದ್ವಿತೀಯ ಪರಾರ್ಧ, ಶ್ವೇತ ವರಾಹ ಕಲ್ಪ, ವೈವಸ್ವತ ಮನ್ವಂತರ, ಕಲಿಯುಗ, ಪ್ರಥಮ ಪಾದದಲ್ಲಿ||</P>
<P>ಜಂಬೂ ದ್ವೀಪದಲ್ಲಿರುವ, ಭರತ ವರ್ಷದಲ್ಲಿ, ಭರತ ಖಂಡದಲ್ಲಿ, ದಂಡಕಾರಣ್ಯದ, ಗೋದಾವರೀ ನದಿಯ ದಕ್ಷಿಣೇ ತೀರದಲ್ಲಿ, ಶಾಲಿವಾಹನಶಕದ, ಬೌದ್ಧಾವತಾರದ, ರಾಮಕ್ಷೇತ್ರದಲ್ಲಿ||</P>
<P>ಪ್ರಸ್ತುತ ವ್ಯವಹಾರಿಕವಾಗಿ ನಡೆಯುತ್ತಿರುವಂತೆ, ಚಾಂದ್ರಮಾನ ರೀತಿಯಲ್ಲಿ, ಪ್ರಭವ ಮೊದಲಾದ ಅರವತ್ತು ಸಂವತ್ಸರಗಳ ಮಧ್ಯದಲ್ಲಿ ಶ್ರೀ.. .. .. ಸಂವತ್ಸರದಲ್ಲಿ, .. .. .. ಅಯನದಲ್ಲಿ, .. .. .. ಋತುವಿನಲ್ಲಿ, .. .. .. ಮಾಸದಲ್ಲಿ, .. .. .. ಪಕ್ಷದಲ್ಲಿ, .. .. .. ಶುಭತಿಥಿಯಲ್ಲಿ, .. .. .. ವಾರ, ಶುಭ .. .. .. ನಕ್ಷತ್ರ .. .. .. ಯೋಗ, .. .. .. ಕರಣ, .. .. .. ಗಳು ಕೂಡಿದ -ಈ ಬಗೆಯ ಗುಣ ವಿಶೇಷಣ ವೈಶಿಷ್ಟ್ಯಗಳನ್ನುಳ್ಳ ಶುಭತಿಥಿಯಲ್ಲಿ||</P>
<P>ನಮ್ಮ ಕುಟುಂಬದಲ್ಲಿರುವ, ಪುತ್ರ ಪೌತ್ರ ಕಳತ್ರ ಭ್ರಾತೃ ಮಿತ್ರ ಬಂಧುವರ್ಗ-ದಲ್ಲಿರುವರೆಲ್ಲರ ಕ್ಷೇಮ ಸ್ಥೈರ್ಯ ವಿಜಯ ವೀರ್ಯ ಆಯುರ್ ಆರೋಗ್ಯ ವಿದ್ಯಾ</P>
<HR/><BR/><B><sup>1.</sup>ಮರುಹುಟ್ಟನ್ನು ಕೊಟ್ಟ ಗುರುವೇ ನಿಜಕ್ಕೂ ಜನ್ಮವೀವ<I>ಬ್ರಹ್ಮ</I>; ಪೋಷಣೆಗೆ ಕಾರಣವಾದ ವಿದ್ಯೆಯನ್ನಿತ್ತ ಗುರುವೇ ಕಾಪಾಡುವ<I>ವಿಷು</I>್ಣ; ಕೆಟ್ಟದ್ದೆಲ್ಲವನ್ನೂ ಅಳಿಸಿಹಾಕುವ ಸಾಮಥ್ರ್ಯವುಳ್ಳ ಜ್ಞಾನವನ್ನಿತ್ತ ಗುರುವೇ ಲಯಕರ್ತೃ<I>ಮಹೇಶ್ವರ</I>; ಸಾಕ್ಷಾತ್ ಪರಮಾತ್ಮಸ್ವರೂಪಿಯೆಂದರೆ ಅದು ಗುರುವೇ! -ಹೀಗೆ, ತ್ರಿಮೂರ್ತಿ ಸ್ವರೂಪನಾದ ಗುರುವಿಗೆ ನನ್ನ ಹೃತ್ಪೂರ್ವಕ ನಮನಗಳು!</B>
<P>16<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>17<BR/>ಜ್ಞಾನ ಐಶ್ವರ್ಯ ಅಭಿವೃದ್ಧಿಗಾಗಿ, ಧರ್ಮ ಅರ್ಥ ಕಾಮ ಮೋಕ್ಷ -ಈ ಚತುರ್ವಿಧ ಫಲ ಪುರುಷಾರ್ಥ ಸಿದ್ಧಿಗಾಗಿ, ಇಷ್ಟ-ಕಾಮ್ಯ ಎಂಬೆರಡೂ ಉದ್ದೇಶಗಳ ಪೂರೈಕೆಗಾಗಿ|| ನಮ್ಮ ಭಾರತ ರಾಷ್ಟ್ರದ ಶಾಂತಿ, ಸೌಹಾರ್ದತೆ ಮತ್ತು ಸಂಪತ್ತಿನ ಅಭಿವೃದ್ಧಿಗಾಗಿ</P>
<P><I>ಶ್ರೀ ಸತ್ಯನಾರಾಯಣ ದೇವತೆಯನ್ನು ಉದ್ದೇಶಿಸಿ, ಶ್ರೀ ಸತ್ಯನಾರಾಯಣ ದೇವತಾ ಪ್ರೀತ್ಯರ್ಥವಾಗಿ|| ದೊರಕಿಸಿಕೊಂಡ ಪೂಜಾ ಸಾಮಗ್ರಿಗಳೊಂದಿಗೆ ಗಣಪತಿ, ಆದಿತ್ಯಾದಿ ನವಗ್ರಹ, ಲಕ್ಷ್ಮೀ ಪೂಜಾ ಪೂರ್ವಕ, ಶ್ರೀ ಸತ್ಯನಾರಾಯಣ ಪೂಜೆಯನ್ನು ಕಲ್ಪಗ್ರಂಥಗಳಲ್ಲಿ ಹೇಳಿದ ವಿಧಿ ವಿಧಾನಗಳನ್ನನುಸರಿಸಿ, ಯಥಾಶಕ್ತಿ, ಯಥಾಮತಿ, ಧ್ಯಾನ ಆವಾಹನ ಮುಂತಾದ ಹದಿನಾರು ಉಪಚಾರ ಪೂರ್ವಕವಾಗಿ ಶ್ರದ್ಧಾಭಕ್ತಿಯೊಡಗೂಡಿ ಮಾಡಲು ಸಂಕಲ್ಪಮಾಡುತ್ತಿದ್ದೇನೆ||</I></P>
<P/>
<P>6. ಕಲಶ ಪೂಜೆ<B> </B></P>
<P><B><I>(ಎಲ್ಲ ಪೂಜೆಗಳ ಮೊದಲು ಪರಿಸರವನ್ನ ಪವಿತ್ರಗೊಳಿಸಿಕೊಳ್ಳಬೇಕು; ಪೂಜಾಸಾಮಾಗ್ರಿಗಳನ್ನು ಪವಿತ್ರಗೊಳಿಸಿಕೊಳ್ಳಬೇಕು ಮತ್ತು ತನ್ನನ್ನೂ ಶುದ್ಧಿಗೊಳಿಸಿ ಕೊಳ್ಳಬೇಕು. ಇದಕ್ಕಾಗಿ ಈ ಕಲಶ ಪೂಜೆಯನ್ನು ಮಾಡುತ್ತೇವೆ. ಒಂದು ತಟ್ಟೆಯಲ್ಲಿ ಅಕ್ಕಿಯನ್ನು ಹರಡಿ, ಕಲಶವೊಂದನ್ನು ಇರಿಸಿ, ಅದರೊಳಗೆ ನೀರನ್ನು ತುಂಬಿಸಿ, ಒಂದು ರತ್ನವನ್ನಾಗಲಿ, ನಾಣ್ಯವನ್ನಾಗಲಿ ಅದರೊಳಗೆ ಹಾಕಿ, ಕಲಶದ ಮೇಲೆ ಮಾವಿನೆಲೆ ಅಥವಾ ವಿಳ್ಳೆಯದೆಲೆಗಳ ನಡುವೆ ಒಂದು ತೆಂಗಿನ ಕಾಯನ್ನು ಜುಟ್ಟು ಮೇಲಿರುವಂತೆ ಇರಿಸಿ, ಅದನ್ನು ಅಲಂಕರಿಸಿ, ವರುಣ ದೇವತೆಯನ್ನು ಪೂಜಿಸುವುದು.)</I></B></P>
<P/>
<P>(1) ಕಲಶ ಸ್ಥಾಪನೆ</P>
<P>ಓಡೋಡಿ ಸೇರುತಿದೆ ಕಲಶವನು ನೀರು,</P>
<P>ಹರಿ ಹರಿದು ಕೊಳೆ ಕಳೆದು ಶುದ್ಧಿಗೊಳುತ;</P>
<P>ನೀರೆ ನೀ ಪೂಜೆಗೊಳುವ ಎಡೆಯಲೆಲ್ಲ</P>
<P>ಹಾಡಿ ಹೊಗಳವರಮಿತ ನಿನ್ನ ನೆನೆಯುತ್ತ! ||16||</P>
<P/>
<P>ತುಂಬು, ದರ್ವಿಯ ಚಮಚ, ತುಂಬಿಕೋ ಬಯಸಿದುದನು,</P>
<P>ತುಂಬಿಯೇ ಹೋಗು, ಮತ್ತೆ ನಮ್ಮತ್ತ ಒಮ್ಮೆ ಹಾರಿ ಬಂದು;</P>
<P>ಸಾಮಥ್ರ್ಯ ಶಕ್ತಿ ಸಂಪನ್ನತೆಯ ಆಹಾರವನುಗ್ರಹಿಸು</P>
<P>ನೂರಾರು ಯಜ್ಞವ ಕಂಡ, ಓ ಶತಕ್ರತುವೆ, ನಮಗೆ ಇಂದು! ||17||</P>
<P>ಶ್ರದ್ಧೆಯೊಡಗೂಡಿಯೇ ಹಾಡಿ ನುತಿಸುವೆ, ಓ ವರುಣ,</P>
<P>ಋತದೊಡೆಯ, ಸಂತಸವೀವ ಪೂಜಿಸುವ ಬಾಳ ನೀಡು;</P>
<P>ನಿನ್ನ ಕಡೆಗಣಿಸುವರಾರು? ಎಲ್ಲರೂ ಹೊಗಳುವರೇ;</P>
<P>ಉಳಿವಿಗೇ ಮುಳಿವಾಗದಿರು; ಕರುಣೆಯ ತೋರಿ ಕಾಪಾಡು! ||18||</P>
<P/>
<P>(2) ಕಲಶದೇವತಾ ಆಹ್ವಾನ</P>
<P><B><I>(ಒಂದು ದರ್ಬೆಯ ತುದಿಯಿಂದ ಕಲಶವನ್ನು ಮುಟ್ಟಿಕೊಳ್ಳುತ್ತ, ಮಂತ್ರವನ್ನು ಪಠಿಸುತ್ತ, ಕಲಶದಲ್ಲಿ ದೇವತೆಗಳನ್ನ ಬರಮಾಡಿಕೊಳ್ಳುವುದು.)</I></B></P>
<P/>
<P>ಮುಖದಲ್ಲಿ ಹರಿ ನೆಲಸಿ, ಹರ ಕಂಠದಲ್ಲಿರಲು,</P>
<P>ಮೂಲದಲಿ ಸ್ಥಿರವಾಗಿ ಕುಳಿತ ಬ್ರಹ್ಮನ ಮೆರುಗು;</P>
<P>ನಡುವೆ ಮಾತೃಕೆಯರೇಳು ಮಂದಿಯೂ ಇರುತ-</P>
<P>ಕಂಗೊಳಿಸುತಿದೆ ಕಲಶದೀ ದಿವ್ಯತೆಯ ಬೆರಗು! ||19||</P>
<P/>
<P>ಎಲ್ಲ ಕಡಲಿನ ನೀರು ಇಲ್ಲಿ ಕಲಶದಿ ಹನಿಸಿ,</P>
<P>ಏಳೇಳು ದ್ವೀಪದೊಡಲಿನ ಕಣಕಣವಿಲ್ಲಿ ನೆಲಸಿ,</P>
<P>ವೇದ-ವೇದಾಂಗದ ಸಾರ ಇಲ್ಲಿಹುದೇ ಎನಿಸಿ,</P>
<P>ಕಲಶದುದಕವ ಸತ್ತ್ವಗಳಿಂದ ಪವಿತ್ರಗೊಳಿಸಿ,</P>
<P>ಶಾಂತಿ ಪುಷ್ಟಿಗಳೀವ ಗಾಯತ್ರಿ ಸಾವಿತ್ರಿಯರು</P>
<P>ಬರಲಿ, ಬಂದಿರಲೆಮ್ಮ ದುರಿತಗಳ ಕಳೆಯೆ-</P>
<P>ಪೂಜೆಗೊಳುತೆಮಗೆಲ್ಲ ಒಳಿತನೀಯೆ ಅವರು ||2ಂ||</P>
<P/>
<P>(3) ಗಂಗಾದಿ ನದೀ ದೇವತಾ ಆಹ್ವಾನ</P>
<P>ಓ ಗಂಗೆ ಯಮುನೆಯರೆ, ಉತ್ತುಂಗ ಹಿಮಮುಕುಟದಿಂದಿಳಿದು</P>
<P>ಬಂದವರೆ, ಮುಂದೆ ಕೂಡುತ ಒಳಸುಳಿದ ಪಾವಕಳೆ,</P>
<P>ತಾಯೆ ಸರಸ್ವತಿಯೆ ಶಕ್ತಿಶಾಲಿನಿಯೆ, ಗೋದೆ, ನರ್ಮದೆ, ಸಿಂಧು,</P>
<P>ಕಾವೇರಿಗಳ ಹೊನಲಧಿಷ್ಠಾತ್ರಿ ದೇವಿಯರೆ, ನಿಮ್ಮ</P>
<P>ಒಲುಮೆಯ ಚಿಲುಮೆ ನೆಲೆಗೊಂಡು ಇಲ್ಲಿರಲಿ, ಈ ನೀರಲಿರಲಿ! ||21||<B><sup>2</sup></B></P>
<HR/><B>2. ಭಾರತದ ಕೆಲವೇ ಪ್ರಮುಖ ನದಿಗಳನ್ನ ಇಲ್ಲಿ ಹೆಸರಿಸಿದರೂ ಎಲ್ಲ ನದಿಗಳೂ ಪವಿತ್ರ, ರಾಷ್ಟ್ರದ ಐಕ್ಯತೆಯೇ ಮುಖ್ಯ- ಎಂಬುದನ್ನ ಇದು ಧ್ವನಿಸುತ್ತದೆ. ಇಲ್ಲಿ ನಾವು ಸ್ಮರಿಸುವ ಭಾರತದ ನದಿಗಳು ನಮಗೆ ಪುಣ್ಯತೀರ್ಥಗಳು. ಅವುಗಳ ಹೆಸರುಗಳು ಅರ್ಥಪೂರ್ಣವಾದುವು.</B><BR/>18<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>19<BR/>ಗಂಗೆ ಯಮುನೆಯೆ, ಕೇಳಿ, ನಿಮ್ಮ ಈ ಗುಣಗಾನಗಳ,<P>ನದಿಯೆ ಶುತುದ್ರಿಯೆ, ಸರಸ್ವತಿಯೆ, ಕೊಳ್ಳಿ ಸ್ವೀಕರಿಸಿ;</P>
<P>ಇರಾವತಿ, ಮರುದ್‍ವೃಧಳೆ, ಅಸಿಕ್ನಿಯೇ, ವಿತಸ್ತಳೇ,</P>
<P>ವಿಪಾಶ, ಸಿಂಧುಗಳೇ ಬಂದಿಲ್ಲಿ ನೆಲಸಿ, ಅನುಗ್ರಹಿಸಿ ||22||</P>
<P/>
<P>ಎಲ್ಲೆಲ್ಲೂ ನೀರೇ ನೀರು, ನೀರಿದ್ದರೇನೆ ಆ ವಿಶ್ವದಲಿ ಪ್ರಾಣ,</P>
<P>ಅದೆ ಅನ್ನಾಮೃತ, ವಿರಾಟ, ಸ್ವರಾಟಾದಿ ರೂಪಭೂಮ;</P>
<P>ಛಂದ ಜ್ಯೋತಿ ಪ್ರಣವ, ಅದೆ ಸತ್ಯ, ದೇವತೆಗಳೆಲ್ಲರ ತಾಣ-</P>
<P>ನಾದ ಬಿಂದು ಕಳೆ -ನೀರೆ ಮೂಲೋಕಕು ಸಾರ್ವಭೌಮ ||23||</P>
<P/>
<P>7. ಇಷ್ಟದೇವತಾ, ಕುಲ, ಗ್ರಾಮ, ನಗರ, ರಾಷ್ಟ್ರ-ಅಧಿದೇವತಾ ಪೂಜೆ</P>
<P><B><I>(ಇಷ್ಟದೇವತೆ, ಕುಲದೇವತಾ, ಗ್ರಾಮ, ನಗರ, ರಾಷ್ಟ್ರಸಂರಕ್ಷಕ ದೇವತೆಗಳನ್ನು ಕಲಶದಲ್ಲಿ ಬಂದಿರಲು ಆಹ್ವಾನಿಸಿ, ಪೂಜಿಸಿ, ಅನುಗ್ರಹ ಬೇಡುತ್ತೇನೆ.)</I></B></P>
<P/>
<P>8. ವರುಣ ಪೂಜೆ</P>
<P><I><B>(ಪಾದ್ಯ, ಅಘ್ರ್ಯ, ಆಚಮನೀಯ, ಸ್ನಾನ, ವಸ್ತ್ರ, ಗಂಧ, ಹರಿದ್ರಾಕುಂಕುಮ, ಪುಷ್ಪ, ಧೂಪ, ದೀಪ, ನೈವೇದ್ಯ, ಮಂಗಳಾರತಿ, ಪ್ರಾರ್ಥನೆ, ನಮಸ್ಕಾರ- ಈ ಬಗೆಯಲ್ಲಿ ವರುಣನಿಗೆ ಸಂಕ್ಷಿಪ್ತ ಪೂಜೆಯನ್ನು ಮಾಡುತ್ತೇನೆ</B></I><B>)</B></P>
<P/>
<P>9. ಆವರಣ, ಪೂಜಾದ್ರವ್ಯ, ಆತ್ಮ-ಸಂಪ್ರೋಕ್ಷಣೆ</P>
<P><B><I>(ಈ ಮಂತ್ರ ಮತ್ತು ಮುಂದೆ ಕೊಟ್ಟಿರುವ ಶಾಂತಿಮಂತ್ರಗಳನ್ನು ಹೇಳುತ್ತಾ, ಪೂಜೆ ಮಾಡುವ ಆವರಣಕ್ಕೂ, ಪೂಜಾಮಂಟಪಕ್ಕೂ, ಪೂಜಾ-ಸಾಮಗ್ರಿಗಳಿಗೂ, ಪೂಜೆ ಮಾಡುವವರ ಮತ್ತು ತನ್ನ ಮೇಲೂ ಕಲಶೋದಕವನ್ನು ಸಿಂಪಡಿಸಿಕೊಳ್ಳುತ್ತಾ ಇವೆಲ್ಲವನ್ನೂ ಪವಿತ್ರಗೊಳಿಸಿಕೊಳ್ಳುವುದು.</I></B><B><I>)</I></B></P>
<P/>
<P>ಓ ನೀರೆ, ನಮಗಿಲ್ಲಿ ಸುಖದಾಯಿಯಾಗಿಯೆ ನಿಲ್ಲು!</P>
<P>ಒಳಗಣ್ಣ ತೆರೆಯಿಸುತ ನಿನ್ನ ರಮಣೀಯತೆಯತ್ತ,</P>
<P>ನೀ ಹೊತ್ತ ಜೀವ ಪೋಷಕ ರಸವ ನಮಗೀಯೆ ಬಾರ! ||24||</P>
<P/>
<P>ಒಲವ ಸೂಸುವ ತಾಯಿಯೋಪಾದಿಯಲಿ ನೀರಿರಲಿ;</P>
<P>ಬತ್ತದೊಲುಮೆಯ ಒರತೆ ಚಿಲುಮೆಯಾಗಿರಲಿ!</P>
<P>ತುಂಬ ಸುಖವನು ಕೊಡುವ ಆ ಜೀವರಸದ ಸೆಲೆ</P>
<P>ನಮ್ಮ ಪಾಲಿಗೆ ತುಂಬಿ ಹರಿದಿತ್ತ ಬರಲಿ ||25||</P>
<P>ಯಾವ ಪ್ರಾಣಾಧಾರ ದ್ರವ ನಿನ್ನಲ್ಲಿರುತಿರಲಿಂತು</P>
<P>ಸಂತಸವೆ ಉಕ್ಕಿ ಹರಿವುದೊ ಅದನು ಹನಿಸು;</P>
<P>ಜೀವರಸ ಬೇಡುತ್ತ ಬಂದಿಹೆವು ನಿನ್ನತ್ತ -</P>
<P>ನೀರೆ, ನಮ್ಮೆಲ್ಲದನು ಸೃಜಿಸು, ಉಳಿಸು ||26||</P>
<P/>
<P>ನೀರಲ್ಲಿ, ಸೋಮ ಏನು ಹೇಳಿದ ಗೊತ್ತ?,</P>
<P>ಅಡಗಿ ಕುಳಿತಿದೆ ಜಗದೆಲ್ಲ ಬಗೆಯ ಮದ್ದು;</P>
<P>ಅಗ್ನಿಯೂ ನೀರಲ್ಲಿ ತಾನೆ ಹುದುಗಿರಲು,</P>
<P>ಜಗಕೆಲ್ಲ ನೀರೊಂದೆ ಔಷಧದ ಮುದ್ದು! ||27||</P>
<P/>
<P>1ಂ. ಶಾಂತಿಮಂತ್ರ ಪಠಣೆ</P>
<P><B><I>(ಒಂದು ಹೂವನ್ನು ಕಲಶದ ನೀರನಲ್ಲಿ ಅದ್ದುತ್ತಾ, ತಮ್ಮ ಮೇಲೂ, ಪೂಜಾ ದ್ರವ್ಯಗಳ ಮೇಲೂ, ಪೂಜಾ ಪರಿಸರದಲ್ಲೂ ಸಿಂಪಡಿಸಬೇಕು. ಹೀಗೆ ಸಿಂಪಡಿಸುವಾಗ ಹೇಳುವ ಮಂತ್ರಗಳು)</I></B></P>
<P/>
<P>ಕಿವಿಗೆ ಬೀಳಲಿ ಶುಭದ ವಾರ್ತೆಗಳೇ, ದೇವರೇ,</P>
<P>ಪೂಜೆಯಲಿ ತೊಡಗಿದ ನಮಗೆ ಶುಭ ಕಾಣಲಿ;</P>
<P>ದೃಢಕಾಯರಾಗಿರುತ ಅವನು ಮೆಚ್ಚುವ ರೀತಿ</P>
<P>ಬಾಳ ನಡೆಸುವ ಕನಸೆಲ್ಲ ನನಸಾಗಲಿ ||28||</P>
<P/>
<P>ಮಿತ್ರನೆ, ವರುಣನೆ, ಆರ್ಯಮನೆ, ಇಂದ್ರನೇ,</P>
<P>ಬೀಸುಹೆಜ್ಜೆಯ ನಡೆಯ ವಿಷ್ಣುವೇ, ಬೃಹಸ್ಪತಿಯೇ,</P>
<P>ನೀವೆಮಗೆ ಒಳ್ಳೆಯದದೆಲ್ಲವೂ ಆಗಿ, ಅನುಗ್ರಹಿಸಿರಿ!</P>
<P><I>ಎದುರಿಗಿಹ ಈ ನೀವೇ ಬ್ರಹ್ಮವೆನ್ನುವೆ ನಾನು</I></P>
<P>ಇದು ಸತ್ಯ, ದಿಟದ ದಿಟದ, ಹೇಳಿಯೇ ಬಿಡುವೆ-</P>
<P>ನುತಿಸುವನ, ಕೇಳುಗ ಜನರ ಕಾಪಾಡಿರಿ! ||29||</P>
<P/>
<P>ನಮ್ಮ ಸ್ತುತಿಗಳನೆಲ್ಲ ಕಿವಿಗೊಟ್ಟು ಕೇಳುತಿಹ</P>
<P>ಇಂದ್ರ ನಮ್ಮನ್ನನವರತ ಕಾಪಾಡಲಿ;</P>
<P>ಎಲ್ಲ ಬಲ್ಲವ ಪೂಷ, ಸವೆತ ಕಾಣದ ಹರಿತ</P>
<P>ಹೊತ್ತು ಆಯುಧ ತಾಕ್ಷ್ರ್ಯ ಹತ್ತಿರವೇ ಇರಲಿ-</P>
<P>ಎಲ್ಲರೂ ನಮ್ಮ ರಕ್ಷಣೆಗೀಗ ಒದಗಿ ಬರಲಿ! ||3ಂ||</P>
<P>2ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>21<BR/>ಬ್ರಹ್ಮನೇ ನಮಿಸುವೆನು, ಬೆಡಗೊಡಲ ಅಗ್ನಿಯೇ,</P>
<P>ಬುವಿಯೇ, ವನರಾಜಿಗಳೆ, ಕಂದ ಮೂಲದ ಒನಪೇ,</P>
<P>ಗಾಳಿಯೇ, ಮುತ್ತಿನ ಮಾತೇ, ಮಾತಿನರಸೇ-</P>
<P>ಜಗವೆಲ್ಲ ಆವರಿಸಿಹ ವಿಷ್ಣುವೇ ನಮಿಪೆ ||31||</P>
<P>* * *</P>
<P/>
<P><B><I> </I></B>ಎಲ್ಲೆಡೆ ಜೇನು, ಎಲ್ಲವೂ ಜೇನು-</P>
<P>ಜೇನೇ ಆಗಿರಲಿ!</P>
<P>ಅರಳುತ ಎಲ್ಲೆಡೆ ಹೂಗಳು ಬೀರಲಿ</P>
<P>ಪರಿಮಳ ಗಾಳಿಯಲಿ;</P>
<P>ಸುತ್ತಲೂ ಮುತ್ತಿಹ ಧೂಳಿನ ಕಣ ಕಣ</P>
<P>ಜೇನೇ ಆಗಿರಲಿ!</P>
<P/>
<P>ಹನಿ ಹನಿ ಕೂಡುತ ತೆರೆ ತೊರೆ ನದಿಯಲಿ</P>
<P>ಸಕ್ಕರೆ ನೀರಿರಲಿ;</P>
<P>ನೆಲ ನಭ ಗಿಡ ಮರ ಗಿರಿ ಅಣು ಅಣುವಲಿ</P>
<P>ಜೇನೇ ನೆರೆದಿರಲಿ!</P>
<P>ಚಂದಿರ ಸೂರ್ಯನ ಚಿಕ್ಕೆಯ ಸೊಬಗಲಿ</P>
<P>ಕಣ್ಣಿಗೆ ತಂಪಿರಲಿ;</P>
<P>ಬೆಳಗೂ ಬೈಗಲಿ ಹಗಲಲಿ ಇರುಳಲಿ</P>
<P>ಜೇನಿನ ಇನಿದಿರಲಿ!</P>
<P/>
<P>ಚಿಲಿಪಿಲಿ ಹಕ್ಕಿಯ ಹಾಡಲಿ ತಾಯಿಯ</P>
<P>ಜೋಗುಳದಿಂಪಿರಲಿ;</P>
<P>ಸಾಕಿದ ಹಸು ಕರು ಪ್ರಾಣಿಗಳಕ್ಕರೆ</P>
<P>ಜೇನಿನ ಸವಿ ತರಲಿ!</P>
<P>ಒಳಹೊರಗೆಲ್ಲೆಡೆ, ಕನಸಲಿ ನನಸಲಿ,</P>
<P>ಜೇನೇ ತುಂಬಿರಲಿ !</P>
<P>ನಡೆ ನುಡಿಗಳಲಿ ಮನದಲಿ ನಮ್ಮಲಿ-</P>
<P>ಜೇನೇ ಜೇನಿರಲಿ! ||32||</P>
<P/>
<P>ಈ ಯಜ್ಞ ಈ ಪೂಜೆ ಸುಗಮವಾಗಿಯೆ ನಡೆದು,</P>
<P>ತೊಡಗಿದೊಡೆಯಗೆ, ಜೊತೆಗೆ ಪಾಲ್ಗೊಂಡ ನಮಗೆ</P>
<P>ಬಾಳು ಹಸನಾಗಿರಲಿ, ಎಚ್ಚರದಿ ಬಿಸಿ ಮನಸಿದ್ದು,</P>
<P>ಮದ್ದು ಏರಲಿ ಮೇಲೆ ರೋಗ ರುಜಿನವ ಗೆದ್ದು-</P>
<P>ಹಾಡಿ ಹರಸುತ ಒಳಿತ ಪಶು ಪ್ರಾಣಿ ಖಗಕುಲಕೆ-</P>
<P>ಒದಗಿರಲಿ ದೈವದಾಶಿಷ ಎನುವ ಸತತ ಬಯಕೆ! ||33||</P>
<P/>
<P>ಜೊತೆಜೊತೆಯ ನಮ್ಮಿಬ್ಬರನವನು ಪೊರೆಯುತಲಿರಲಿ;</P>
<P>ನಮ್ಮನಕ್ಕರೆಯಿಂದ ಭಗವಂತ ಪಾಲಿಸಲಿ ಪೋಷಿಸಲಿ;</P>
<P>ಕಸುವು ತುಂಬಿಯೆ ತೊಡಗಿ ಶ್ರಮಿಸೋಣ ಜೊತೆಗೂಡಿ;</P>
<P>ಬೆಳಕ ಮೈಗೂಡಿಸಿಕೊಳಲು ನಮ್ಮ ಓದುಬರಹಗಳಿರಲಿ;</P>
<P>ಯಾರ ದ್ವೇಷಿಸದ ಸ್ನೇಹದ ಬಾಳು ನಮದಾಗಲಿ! ||34||</P>
<P/>
<P>ಇಲ್ಲ ಅಲ್ಲದುದರಿಂದ ಹೌದು ಇದೇ-ಯ ಕಡೆಗೆ,</P>
<P>ಕತ್ತಲಾಳಗಳಿಂದ ಮೇಲೆ ಬೆಳಕಿನ ದಡಕೆ,</P>
<P>ಅಳಿದು ಉಳಿಯದುದರಿಂದ ಅಳಿಯದುದರೆಡೆಗೆ,</P>
<P>ನನ್ನನ್ನು ನಡೆಸಯ್ಯ, ಕರೆದೊಯ್ಯಿ, ಕರೆದುಕೋ ನನ್ನ! ||35||</P>
<P/>
<P>ಇದು ಪೂರ್ಣ, ಅದು ಪೂರ್ಣ, ತತ್ತ್ವ ಅನಂತತೆಯದೇ ಎಲ್ಲ;</P>
<P>ಪೂರ್ಣತೆಯೋ ಪೂರ್ಣಬ್ರಹ್ಮನಲದಂತೂ ಅವಿಭಾಜ್ಯ ಅಂಗ;</P>
<P>ಕಳೆದರೂ ಕೂಡಿದರೂ ಹೇಗೂ ಅನಂತ ಆ ಅನಂತವೇ ತಾನೆ-</P>
<P>ಈ ರಹಸ್ಯ ನಿಗೂಢತೆಯೊಂದು ಜಗದ ಬೆರಗ ರಂಗ! ||36||</P>
<P/>
<P><B><I>ಪುಷ್ಟಿ ಆಗಲಿ, ತುಷ್ಟಿ, ಆರೋಗ್ಯ, ಅಭಿವೃದ್ಧಿ, ಸಕಲ ಸನ್ಮಂಗಳಗಳು ನಿಮಗೆ ಲಭಿಸಲಿ||</I></B></P>
<P/>
<P>11. ಕಲಶೋದಕ ಆತ್ಮಸಂಪ್ರೋಕ್ಷಣೆ</P>
<P>ದೇಹವೇ ದೇಗುಲವು, ಜೀವವೇ ದೇವರಲಾ;</P>
<P>ಹೊಳೆಯದಿಹ ಬುದ್ಧಿಗೇಡಿತನ ಕಿತ್ತೊಗೆಯ ಬೇಕು;</P>
<P>ಅವ ನನ್ನೊಳಿಹನೆಂದು, ತುಂಬಿ ಆವರಿಸಿಹನೆಂದು,</P>
<P>ನಾನೆ ಅವನಾಗುವೆನೆಂದೂ ಪೂಜಿಸಲು ಬೇಕು! ||37||</P>
<P>22<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>23<BR/><B><I>(ಹೀಗೆ, ಪೂಜೆಮಾಡುವವರು ಕಲಶದ ಪವಿತ್ರ ನೀರಿನ್ನು ತಮ್ಮ ಮೇಲೆ ಪ್ರೋಕ್ಷಣೆಮಾಡಿಕೊಳ್ಳುತ್ತ, ಪೂಜೆಮಾಡುವ ಅರ್ಹತೆ ತಮಗೆ ಈಗ ಬಂದಿದೆ- ಎಂದು ಭಾವಿಸಿಕೊಳ್ಳುತ್ತಾರೆ.)</I></B></P>
<P> </P>
<P>12. ಆಸನ ಪವಿತ್ರೀಕರಣ</P>
<P><B><I>(ಪೂಜೆಯ ಪರಿಸರವನ್ನ ಸುರಕ್ಷಿತವಾಗಿ ಇರಿಸಿಕೊಂಡು ಪವಿತ್ರೀಕರಿಸಿ ಕೊಳ್ಳುವುದು)</I></B></P>
<P/>
<P>ಹೊರುವೆ ನೀನೀ ಲೋಕವ, ಭೂಮಿ, ನೀರಲಿರೆ</P>
<P>ನಿನ್ನನೇ ಎತ್ತಿ ಧರಿಸಿದ ವಿಷ್ಣು ಅವತರಿಸಿ ಮತ್ತೆ;</P>
<P>ನಮ್ಮ ಹೊತ್ತೇ ಇರುವೆ, ಮಗುವಂತೆ ಎದೆಗೊತ್ತಿ-</P>
<P>ಆಸನವನೀ ಪವಿತ್ರಗೊಳಿಸು, ಅಕ್ಕರೆಯ ತಾಯಿ! ||38||</P>
<P/>
<P>ದುಷ್ಟಶಕ್ತಿಗಳೆಲ್ಲ ದೂರಸರಿಯರಿ ಅತ್ತ, ಆಚೆ ಹೋಗಿ;</P>
<P>ಪೂಜೆ ನಡೆವುದು, ಸುಳಿಯದಿರಿ ಸನಿಹದಲಿ ನೀವು;</P>
<P>ಶರಣರಿಗೆ ಭಕ್ತರಿಗೆ ಕಿರುಕುಳವ ನೀವು ಕೊಡುವುದು ತರವೇ?</P>
<P>ಸಹಿಸುವನೆ ಶಿವ ತನ್ನ ಆರಾಧಕರಿಗಾದ ನೋವು ||39||</P>
<P> </P>
<P>ಏನಿದೇನಿದು ಏನು ದೇವರಾರಾಧನೆಗೆ ಅಡ್ಡಿ ಆತಂಕಗಳೇ?</P>
<P>ಛೆ, ಬೇಡ ಯಾರಿಂದಲೂ ಇನಿತೂ ಇಂಥ ಅಪಚಾರ;</P>
<P>ಇರುವುದಾದರೆ ಇದ್ದು ಸುಮ್ಮನಿರಿ, ಇಲ್ಲದಿದ್ದರೆ ಹೊರಡಿ,</P>
<P>ನಿಮಗಿಷ್ಟಬಂದ ಕಡೆ ಬೇರೆಡೆ ದಯಮಾಡಿ, ಇಳಿಸಿ ಭಾರ! ||4ಂ||</P>
<P> </P>
<P>13. ಸಂಕ್ಷಿಪ್ತ ಗಣಪತಿ ಪೂಜೆ</P>
<P><B><I>(ಎಲ್ಲಾ ಪೂಜೆಗಳಲ್ಲಿ ಮೊದಲು ನಿರ್ವಿಘ್ನತಾ ಸಿದ್ಧಿಗೋಸ್ಕರ ಗಣಪತಿಯನ್ನು ಪೂಜಿಸುವುದು ಸಂಪ್ರದಾಯ. ಒಂದು ತಟ್ಟೆಯಲ್ಲಿ ಗಣಪತಿಯ ವಿಗ್ರಹವನ್ನು ಇರಿಸಿಕೊಂಡು, ಅರಿಶಿನ ಕುಂಕುಮ ಅಕ್ಷತೆ ಹೂವುಗಳಿಂದ ಗಣೇಶನನ್ನು ಪೂಜಿಸುವುದು)</I></B></P>
<P/>
<P>ಗಣಗಳೊಡೆಯನೆ ಬಾರ, ಗಣಪತಿಯೆ, ಸ್ವಾಗತ ನಿನಗೆ,</P>
<P>ಹೆಸರಾಂತ ಎಲ್ಲೆಡೆಯೂ, ಕಡುಜಾಣ ಜಾಣರಲಿ,</P>
<P>ಹಿರಿಯರಸ, ಹಾಡು ಹೊಗಳಿಕೆ ಬಿನ್ನಪವದೆಲ್ಲವನು</P>
<P>ಕೇಳು ಬಾ, ಕುಳ್ಳಿರು, ನೆರವೀಯೆ ಪೂಜೆಗೊಳು ಇಲ್ಲಿ ||41||</P>
<P>ಸುತ್ತಿಕೊಂಡಿಹ ಸೊಂಡಿಲಿನ ಮುಖ, ದೊಡ್ಡ ದೇಹದ ಬೆನಕ,</P>
<P>ಕೋಟಿ ಕೋಟಿ ಚಂಡಕಿರಣರ ಪ್ರಭೆಯ ದಿವ್ಯ ರೂಪ;</P>
<P>ನಾವೆಸಗುವೆಲ್ಲ ಕೆಲಸದ ಬೆಂಬಲಕೆ ನಿಂತು ಹರಸುತ ಸತತ,</P>
<P>ಅಡೆತಡೆಗಳೇನೂ ಇರದಂತೆ ನೋಡಿಕೋ, ಗಣಪ! ||42||</P>
<P/>
<P>ಗಣಪತಿಯೇ ನೀನು ಸುಂದರವಾದ ಮುಖವುಳ್ಳ- ಸುಮುಖ;</P>
<P>ಒಂದೇ ದಾಡೆಯ ಹಲ್ಲುಳ್ಳ- ಏಕದನ್ತ;</P>
<P>ಕೆಂಬಣ್ಣದ, ಕಪಿಲ; ಆನೆಕಿವಿಯ- ಗಜಕರ್ಣಕ; ಜೋಲುಬಿದ್ದ ದಪ್ಪಹೊಟ್ಟೆಯ- ಲಂಬೋದರ;</P>
<P>ಬೇರೆಯವರಿಗಿಂತ ಭಿನ್ನನಾಗಿ ಭಯಂಕರನಾದ- ವಿಕಟ;</P>
<P>ವಿಘ್ನಗಳಿಗೆ ಒಡೆಯ- ವಿಘ್ನರಾಜ;</P>
<P>ಗಣದೇವತೆಗಳ ಅಧಿಪತಿ- ಗಣಾಧಿಪ;</P>
<P>ಕಪ್ಪು ಕೆಂಪು ಬೆರೆತ ಬೂದಿ ಬಣ್ಣದ ಬಾವುಟದ- ಧೂಮ್ರಕೇತು;</P>
<P>ಗಣಗಳ ಚಟುವಟಿಕೆಗಳನ್ನು ನೋಡಿಕೊಳ್ಳುವ- ಗಣಾಧ್ಯಕ್ಷ;</P>
<P>ಹಣೆಯಲ್ಲಿ ಚಂದ್ರನನ್ನುಳ್ಳ- ಫಾಲಚಂದ್ರ;</P>
<P>ಆನೆಮೊಗದ- ಗಜಾನನ</P>
<P>-[ನಿನಗೆ ನಮಸ್ಕಾರಗಳು]</P>
<P/>
<P>ಹೀಗೆ ಹನ್ನೆರಡು ಹೆಸರುಗಳುಳ್ಳ ಗಣೇಶನನ್ನು ನೆನಸಿಕೊಂಡು, ಯಾರು ಆ ಹೆಸರುಗಳನ್ನು ಹೇಳುತ್ತಾರೋ, ಕೇಳುತ್ತಾರೋ- ಅವರು ಯಾವದೇ ಕಾರ್ಯದಲ್ಲಿ ತೊಡಗಿರಲಿ (ಅದು ವಿದ್ಯಾರಂಭವಾಗಿರಬಹುದು, ವಿವಾಹ, ಪ್ರವೇಶ, ನಿರ್ಗಮನ, ಯುದ್ಧ, ಸಂಕಟ, ವಾದ ವಿವಾದವಾಗಿರಬಹುದು, ಅವರೆಲ್ಲೇ ಇರಲಿ) -ಅವರಿಗೆ ವಿಘ್ನಗಳು ತಡೆಯೊಡ್ಡಲಾರವು</P>
<P/>
<P><B>(ಆ) ನವಗ್ರಹ ಪೂಜೆ</B></P>
<P>14. ನವಗ್ರಹಗಳ ಆರಾಧನೆ</P>
<P><B><I>(ಭಗವಂತನ ಶಕ್ತಿಯ ಸಂಕೇತಗಳಾದ ಒಂಬತ್ತು ಗ್ರಹಗಳನ್ನು ಉದ್ದೇಶಿಸಿ, ಒಂಬತ್ತು ಬಗೆಯ ಧಾನ್ಯಗಳಲ್ಲಿ ಆಯಾಯ ಗ್ರಹಗಳನ್ನ ಒಂದು ವಿಶೇಷ ಕ್ರಮದಲ್ಲಿ ಪೂಜಿಸುತ್ತೇವೆ.</I></B></P>
<P><B>ನವಗ್ರಹಕ್ಕಾಗಿ ಇಡಬೇಕಾದ ಧಾನ್ಯಗಳು: ಗೋಧಿ<I>(ಸೂರ್ಯನಿಗೆ),</I>ಅಕ್ಕಿ<I>(ಚಂದ್ರ),</I>ತೊಗರಿ<I>(ಅಂಗಾರಕ)</I>, ಹೆಸರು<I>(ಬುಧ),</I>ಕಡಲೆ<I>(ಗುರು),</I>ಅವರೆ</B><BR/>24<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>25<BR/><B><I>(ಶುಕ್ರ),</I>ಎಳ್ಳು<I>(ಶನಿ),</I>ಉದ್ದು<I>(ರಾಹು),</I>ಹುರುಳಿ<I>(ಕೇತು)</I>ಸೂರ್ಯನನ್ನು ಈ ಗ್ರಹಮಮಂಡಲದ ಮಧ್ಯದಲ್ಲಿ ಇರಿಸಿ, ಬೇರೆ ಬೇರೆ ಗ್ರಹಗಳನ್ನ ಯಾವ ಯಾವ<I>ಭಾಗ</I>ದಲ್ಲಿ ಇರಿಸಬೇಕು?</B></P>
<P><B>ಸೂರ್ಯನಿಗೆ ಆಗ್ನೇಯ ಭಾಗದಲ್ಲಿ ಚಂದ್ರ, ದಕ್ಷಿಣ ಭಾಗದಲ್ಲಿ ಮಂಗಳ, ಈಶಾನ್ಯ ಭಾಗದಲ್ಲಿ ಬುಧ, ಉತ್ತರ ಭಾಗದಲ್ಲಿ ಗುರು, ಪೂರ್ವ ಭಾಗದಲ್ಲಿ ಶುಕ್ರ, ಪಶ್ಚಿಮ ಭಾಗದಲ್ಲಿ ಶನಿ, ನೈರ್ಋತ್ಯ ಭಾಗದಲ್ಲಿ ರಾಹು, ವಾಯವ್ಯ ಭಾಗದಲ್ಲಿ ಕೇತುವನ್ನು ಪ್ರತಿಷ್ಠಾಪಿಸಬೇಕು.</B></P>
<P><B>ಪೂಜಾ ಕಾಲದಲ್ಲಿ ಶುಭಸ್ಥಾನದಲ್ಲಿ ಇರುವ ಗ್ರಹಗಳು ಪೂಜಾ ಕರ್ತೃವಿನ ಕುಟುಂಬಕ್ಕೆ ಅತ್ಯಂತ ಶುಭಫಲ ಕೊಡಲೆಂದು, ಅಶುಭಸ್ಥಾನದಲ್ಲಿ ಇರಬಹುದಾದ ಗ್ರಹಗಳು ಶುಭಫಲವನ್ನೇ ಕರುಣಿಸಲಿ ಎಂಬ ಉದ್ದೇಶದಿಂದ ಈ ಪೂಜೆಯನ್ನು ಮಾಡುತ್ತಿದ್ದೇನೆ.</B></P>
<P/>
<P>(1) ಸೂರ್ಯನ ಆರಾಧನೆ</P>
<P>ಕೆಂಬಣ್ಣ ಉರಿಗೆಂಪು, ರಕ್ತದಾಸವಾಳದ ಹೂವು;</P>
<P>ಕಶ್ಯಪನ ಎದೆಯೊಲವೆ, ಬೆಳಕ ಹೆಬ್ಬಂಡೆಯ ಠಾವೆ;</P>
<P>ಕತ್ತಲಿನ ಕಡು ವೈರಿ, ಕಿತ್ತೊಗೆಯೊ ಎಸಗಿದ ಪಾಪ-</P>
<P>ಬೆಂಗದಿರ, ನಿನಗೀಗ ಪೊಡಮಡುತಲಿರುವೆ ||43||</P>
<P/>
<P>ಮುನ್ನ ದಟ್ಟ ಕತ್ತಲಾವರಿಸಿದ್ದ ಆಗಸದಿ ಸಂಚರಿಸುತಿಹೆ,</P>
<P>ಮತ್ರ್ಯ ಅಮತ್ರ್ಯಗಳನೆಬ್ಬಿಸುತ ಉತ್ತೇಜಿಸಿರುವೆ;</P>
<P>ಸುತ್ತುತ್ತ, ಎನಿಸುತಿದೆ, ನೋಡುತ್ತ ಭುವನಗಳನತ್ತಿತ್ತ,</P>
<P>ಕುಳಿತು ಚಿನ್ನದ ರಥದಲಿ ಗೈವೆ, ರವಿ, ನಿತ್ಯಯಾತ್ರೆ ||44||</P>
<P> </P>
<P><B><I>ಅಧಿದೇವತೆಯಾದ ಅಗ್ನಿ ಮತ್ತು ಪ್ರತ್ಯಧಿದೇವತೆಯಾದ ರುದ್ರ- ಇವರ ಜೊತೆಗೆ, ಸೂರ್ಯನನ್ನು ಗೋಧಿಯ ಧಾನ್ಯದಲ್ಲಿ ಈಗ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</I></B></P>
<P> </P>
<P>(2) ಚಂದ್ರನ ಆರಾಧನೆ</P>
<P>ಬಿಳಿಶಂಖ ಕೆನೆಮೊಸರು ಹೊಳಪು ಮಂಜಿನ ಮೆರುಗು,</P>
<P>ಆಗಸದಿ ಹಾಲ್ಗಡಲ ಒಡಲಿನಲಿ ಜನಿಸಿ,</P>
<P>ಏರಿ ರಾರಾಜಿಸುವೆ ಶಿವನ ಜಟೆಮುಕುಟದಲಿ,</P>
<P>ಶಶಿ, ಸೋಮ, ತಂಗದಿರ ನೆನೆವೆ, ನಮಿಸಿ ||45||</P>
<P>ಎಂದೆಂದೂ ಬೆಳೆಯುತಿರು, ಅಂದ ಚಂದದ ಸೋಮ,</P>
<P>ಎಲ್ಲೆಡೆಯ, ಎಲ್ಲೆ ಮೀರಿದ ಶಕ್ತಿಗೆ ಆದೆ ನೆಲೆವೀಡು;</P>
<P>ಬಯಸಿದುದ ಒದಗಿಸುವೆ ಕೇಳಿದೆಲ್ಲ ಅನ್ನಾಹಾರ-</P>
<P>ನೀ ಬೇಕು-ಬೇಡ-ಬಹುದನು ತಿಳಿದು ಅದನೆ ನೀಡು! ||46||</P>
<P/>
<P><B><I>ಅಧಿದೇವತೆ ಆಪ(ನೀರಿನ ಅಧಿಷ್ಠಾತ್ರಿ ದೇವತೆ) ಮತ್ತು ಪ್ರತ್ಯಧಿದೇವತೆ ಗೌರಿ- ಇವರೊಂದಿಗೆ ಚಂದ್ರನನ್ನು ಅಕ್ಕಿಯಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</I></B></P>
<P/>
<P>(3) ಕುಜನ ಆರಾಧನೆ</P>
<P>ಒಡಮೂಡಿ ಬುವಿಯಿಂದ ಬಂದೆ ಸಿಡಿದಲ್ಲಿಂದ</P>
<P>ಹೊಳೆವ ಮಿಂಚಿನ ಕುಡಿಯೆ, ಸೆಳೆದೆಳೆವ ಪ್ರಭೆಯೆ;</P>
<P>ಶಕ್ತಿಯಾಯುಧ ಹಿಡಿದ ನಿನ್ನ ಕೈಬಲ ಹಿರಿದು,</P>
<P>ಮಂಗಳನೆ ಮೈಯಿಕ್ಕಿ ನಾ ನಿನಗೆ ಮಣಿವೆ ||47||</P>
<P/>
<P>ದೇವತೆಗಳಗ್ರಣಿ, ಅಗ್ನಿ, ಉತ್ತುಂಗ ಸ್ವರ್ಗದ ಶೃಂಗ.</P>
<P>ಬಗೆ ಬಗೆಯ ಚಲನೆಗೆ ಜೀವ, ಧರೆಗಿಳಿದ ಸೂರ್ಯ;</P>
<P>ಹುದುಗಿ ನೀರೊಳು ಮೂಲ ಬೀಜಾಂಶ ಉಲ್ಲಸಿಸೆ-</P>
<P>ನಿನ್ನ ಶಕ್ತಿ ಅಗಾಧ, ಈ ಬುವಿಗೆ ಇನ್ನಾರು ಒಡೆಯ? ||48||</P>
<P/>
<P><B><I>ಅಧಿದೇವತೆ ಭೂಮಿದೇವತೆ ಮತ್ತು ಪ್ರತ್ಯಧಿದೇವತೆಯಾದ ಕುಮಾರ- ಇವರೊಂದಿಗೆ ಅಂಗಾರಕನನ್ನು ತೊಗರಿ ಧಾನ್ಯದಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</I></B></P>
<P> </P>
<P>(4) ಬುಧನ ಆರಾಧನೆ</P>
<P>ನವಣೆ ಮೊಗ್ಗಿನ ಕಪ್ಪು, ರೂಪದಲಿ ಅಪ್ರತಿಮ,</P>
<P>ಸೌಮ್ಯರಲಿ ಅತಿ ಸೌಮ್ಯ, ಜಾಣರಲಿ ಜಾಣ;</P>
<P>ಅಚ್ಚು ಎಲ್ಲರ ಮೆಚ್ಚು, ಹೊಂದಿ ನಡೆವೆಡೆ ನಿಪುಣ-</P>
<P>ಬುದ್ಧಿಭೂತನೆ ಬುಧನೆ, ನಿನಗೆ ನಮನ ||49||</P>
<P/>
<P>ಏಳಿ, ಎಚ್ಚರಗೊಳ್ಳಿ ಗೆಳೆಯರೇ, ಒಮ್ಮತದಿಂದಲಿರಿ;</P>
<P>ಒಂದೇ ಸೂರಿನಡಿ ನಾವು ಹಲವರಿಹೆವೀಗ;</P>
<P>ಬನ್ನಿ, ಅಗ್ನಿಯ ತನ್ನಿ, ನೆಲಸಿರಲಿಲ್ಲಿ; ಇಂದ್ರಸಖ</P>
<P>ದಧಿಕ್ರ ಉಷೆ ಅಗ್ನಿಯರ ಕೊಂಡಾಡಿ, ಹಾಡ ಬನ್ನಿ ||5ಂ||</P>
<P>26<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>27<BR/><I><B>ಅಧಿದೇವತೆ ವಿಷ್ಣು ಮತ್ತು ಪ್ರತ್ಯಧಿದೇವತೆಯಾದ ಪುರುಷದೇವತೆ- ಇವರ ಜೊತೆಗೆ ಬುಧನನ್ನು ಹೆಸರಿನ ಕಾಳಿನಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</B></I></P>
<P/>
<P>(5) ಗುರುವಿನ ಆರಾಧನೆ</P>
<P>ಸಜ್ಜನರ ಸುಮನಸರ ಸಂತ ಮುನಿಗಳ ಗುರುವೆ,</P>
<P>ಘನ ಗಾತ್ರ ಆಗಸದಿ, ಹೊಳೆವ ತಿಳಿ ಬಂಗಾರ;</P>
<P>ಜ್ಞಾನದಾಗರ ಗೆದ್ದೆ ನೀ; ಮೂಲೋಕವ ಗೆಲುವ</P>
<P>ಆ ಅರಿವ ನೀಡೆನಗೆ, ಬೃಹಸ್ಪತಿಯೆ, ಬಾರ ||51||</P>
<P/>
<P>ಎದ್ದು ಕಾಣುವ, ಹೊಳೆವ, ಅತಿಶಯದ ಸಂಪತ್ತ,</P>
<P>ದಿಟವೇ ಮೈವೆತ್ತಾತ, ಬೃಹಸ್ಪತಿಯೇ, ನೀಡು;</P>
<P>ಉಳ್ಳವಗೆ ಕಸು ತುಂಬಿ ಕೆಚ್ಚನುತ್ತೇಜಿಸುತ</P>
<P>ವಿಧಿ ಬಿಡದ ಪೂಜೆಯ ಸಾಧನವದನು ಮಾಡು||52||</P>
<P> </P>
<P><B><I>ಅಧಿದೇವತೆ ಇಂದ್ರ ಮತ್ತು ಪ್ರತ್ಯಧಿದೇವತೆಯಾದ ಬ್ರಹ್ಮ- ಇವರೊಂದಿಗೆ ಬೃಹಸ್ಪತಿಯನ್ನು ಕಡಲೆ ಕಾಳಿನಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</I></B></P>
<P/>
<P>(6) ಶುಕ್ರನ ಆರಾಧನೆ</P>
<H6>ಹಿಮವ ಹೋಲುವ ಹೂವ ದಂಟಿನ ಬಣ್ಣ, ಬೆಳ್ಳಿ ಬಿಳಿ,<P>ಎಲ್ಲ ಶಾಸ್ತ್ರವ ಬಲ್ಲ, ತಿಳಿಹೇಳುವ ಮಲ್ಲ, ಮಾತಾಳಿ,</P>
<P>ದೈತ್ಯಪ್ರತಿಭೆಯ ಉತ್ತೇಜಿಸುವ ಓಜ, ಪರಮೋಚ್ಚ ಗುರು,</P>
<P>ಭಾರ್ಗವನೆ, ಶುಕ್ರನೆ ವಂದಿಸುವೆ ನಿನಗೆ ಬಾಗಿ ಮೌಳಿ ||53||</P>
</H6>
<P> </P>
<P>ನೀ ತಳೆವ ರೂಪವದೆಷ್ಟು ಭವ್ಯವೋ, ಪೂಷ,</P>
<P>ಅಷ್ಟಷ್ಟೇ ಪೂಜಾರ್ಹ ನಿನ್ನ ದಿವ್ಯ ರೂಪರೇಷ!</P>
<P>ಹಗಲೆಲ್ಲ ಬಗೆ ಬಗೆಯ ರೂಪಗೊಳ್ಳುವ ನೀನು</P>
<P>ದಿನಕರನ ಸರಿ ಸಮಾನನೆ ಆದೆ, ನೀ ಅನ್ನದಾತ;</P>
<P>ಜನರ ಬುದ್ಧಿ ಶ್ರದ್ಧೆಗಳನ್ನ ಕಾಯುತಿಹ, ಓ ಅರಸು,</P>
<P>ಮನದಾಳ ಅಗಲದ ಒಳಿತಿನಿತ ಪ್ರಕಟಗೊಳಿಸು ||54||</P>
<P/>
<P><B><I>ಅಧಿದೇವತೆಯಾದ ಶಚಿ ಇಂದ್ರಾಣಿ ಮತ್ತು ಪ್ರತ್ಯಧಿದೇವತೆಯಾದ ಇಂದ್ರ- ಇವರ ಜೊತೆಗೆ ಶುಕ್ರನನ್ನು ಅವರೆ ಕಾಳಿನಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</I></B></P>
<P>(7) ಶನಿಯ ಆರಾಧನೆ</P>
<P>ಎತ್ತಿದಾರತಿಯಂತೆ ಅದೇನು ಕಡು ಕಾಂತಿ, ನೀನೀವ,</P>
<P>ಯಮನ ಸೋದರ, ಎದೆ ನಡುಕ ನೋವ ನೆನೆದರೇನೆ,</P>
<P>ಸೂರ್ಯ-ಛಾಯೆಯರ ಮುದ್ದಿನ ಅಣುಗ, ಶನಿ ರಾಯ,</P>
<P>ನಮಿಪೆ ಒಲಿದವರನುಜ್ಜೀಸುವ, ಓ ಮಂದಚರನೆ! ||55||</P>
<P/>
<P>ಅಗ್ನಿ, ನಿನ್ನ ಬಗೆ ಬಗೆ ಜ್ವಾಲೆ ಸಂತಸವ ನೀಡುತಲಿರಲಿ,</P>
<P>ಬಿದ್ದ ರವಿಕಿರಣದ ಹೊಂಬಿಸಿಲು ಅದನಿಮ್ಮಡಿಸಿ ಬೆಳೆಸಿ;</P>
<P>ನೋಯಿಸದೆ ಬೀಸುವ ಗಾಳಿ ಮುದವ ಹೆಚ್ಚಿಸುತಲಿರಲಿ-</P>
<P>ಹಗೆಯ ನೋವುಗಳಿನಿತೂ ತಗಲದೆ ಹಾಗೆ ದೂರವಿರಿಸಿ! ||56||</P>
<P/>
<P>ಅನುವಾಗಿ ಬರಲಿತ್ತ ಪೂಜೆ ಸೇವನೆಗಳಿಗೆ</P>
<P>ಸುಪವಿತ್ರ ಜಲರಾಶಿ ಉಪಯುಕ್ತವಿರಲಿ;</P>
<P>ರಕ್ಷಣೆಯ ಹೊಣೆಹೊತ್ತು, ನಮಗೆ ಆರೋಗ್ಯವನಿತ್ತು,</P>
<P>ಸುತ್ತಮುತ್ತಲೇ ನೀರು ಹರಿಯುತ್ತಲಿರಲಿ! ||57||</P>
<P/>
<P><B><I>ಅಧಿದೇವತೆಯಾದ ಪ್ರಜಾಪತಿ ಮತ್ತು ಪ್ರತ್ಯಧಿದೇವತೆಯಾದ ಯಮ- ಇವರ ಜೊತೆಗೆ ಶನಿಯನ್ನು ಎಳ್ಳಿನಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</I></B></P>
<P/>
<P>(8) ರಾಹುವಿನ ಆರಾಧನೆ</P>
<P><B> </B>ದೇಹ ತುಂಡರಿಸಿ ಹೋಗಿದ್ದರೇನಂತೆ ತಲೆಯೊಂದೆ ಸಾಲದೆ, ಧೀರ,</P>
<P>ಸೂರ್ಯಚಂದ್ರರನೆ ಕ್ಷಣಕಾಲ ಮರೆಯಾಗಿಸುವ ನೀ ಶೂರ,</P>
<P>ನೆರಳ ಗ್ರಹವೆನಿಸಿದ ಬೆರಳೆಣಿಕೆಯ ಶೂರ, ಸಿಂಹಿಕೆಯ ಕುವರ,</P>
<P>ರಾಹುವೆ ಶರಣು, ಮೆಚ್ಚಿದೆ ಸೋತರೂ ಗೆದ್ದ ನಿನ್ನ ಸಮರ!<B> </B>||58||</P>
<P/>
<P>ಬತ್ತಿ ಇಂಗದ ಕಾರಂಜಿಯಂತಿರುವೆ, ಬೆರಗಿನ ಗಣಿಯೆ,</P>
<P>ಸೋಜಿಗದ ಕಣಜವೆ, ನಮ್ಮೊಡನೆಯೇ ಇರುವೆ;</P>
<P>ಓ ಗೆಳೆಯ, ನಿನ್ನ ಈ ಎಲ್ಲ ಬಗೆ ಹೆಗ್ಗಳಿಕೆಗೆ ಸಲುವ</P>
<P>ಪೂಜೆ ವಿಧಿ ವಿಧಾನವದೊಂದ ಎಲ್ಲಿಂದ ತರುವೆ? ||59||</P>
<P/>
<P><B><I>ಅಧಿದೇವತೆಯಾದ ಸರ್ಪ ಮತ್ತು ಪ್ರತ್ಯಧಿದೇವತೆಯಾದ ಮೃತ್ಯು- ಇವರ ಜೊತೆಗೆ ರಾಹುವನ್ನು ಉದ್ದಿನ ಧಾನ್ಯದಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</I></B></P>
<P/>
<P><sup> </sup></P>
<P><BR/>28<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>29<BR/>(9) ಕೇತುವಿನ ಆರಾಧನೆ</P>
<P>ಮುತ್ತುಗದ ಹೂವಂತೆ ಬಣ್ಣ ಚೆಲ್ಲಾಡಿದ ಹಾಳೆ,</P>
<P>ಹಣೆಯಗಲ ಹಿಡಿದಿಟ್ಟ ಚುಕ್ಕೆಗಳ ದಟ್ಟ ಮೆಳೆ;</P>
<P>ಏನು ಭಯಂಕರ ಘೋರ, ಎದೆನಡುಕದತಿ ರೌದ್ರ,</P>
<P>ನೆನೆವೆ, ಕೇತುವೆ, ಇರುಳ ಕಪ್ಪು ಕರುಳೆ ||6ಂ||</P>
<P/>
<P>ಇಲ್ಲದೆಡೆ ರೂಪವನಿಟ್ಟು, ಇರೆ ಬೇರೆ ರೂಪವ ಕೊಟ್ಟು,</P>
<P>ಕಳೆದ ಪ್ರಜ್ಞೆಯೇ ಮರುಕಳಿಸೆ ಹೊಸತ ತಂದಿರಿಸಿ,</P>
<P>ಸೃಜಿಸೆ ಮುಂಜಾವಿನ ಕಿರಣ ಅನುದಿನವೂ ಮರುಹುಟ್ಟು-</P>
<P>ಆ ಸೂರ್ಯದೇವಗೆ ನೆನಕೆಗಳನೀಗ ನೀವು ಸಲಿಸಿ! ||61||</P>
<P/>
<P><B><I>ಅಧಿದೇವತೆ ಬ್ರಹ್ಮ ಮತ್ತು ಪ್ರತ್ಯಧಿದೇವತೆಯಾದ ಚಿತ್ರಗುಪ್ತ- ಇವರ ಜೊತೆಗೆ ಕೇತುವನ್ನು ಹುರುಳಿಯಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ..</I></B></P>
<P/>
<P>14. ನವಗ್ರಹಗಳಿಗೆ ಸಂಕ್ಷಿಪ್ತ ಷೋಡಶೋಪಚಾರ ಪೂಜೆ</P>
<P>ಬೆಂಗದಿರ, ತಂಗದಿರ, ಭೂಮಿಯಣುಗನೆ, ಬುಧನೆ</P>
<P>ಗುರುವೆ, ಬೆಳ್ಳಿಯ ಮಿನುಗೆ, ಮಂದಚರನೇ,</P>
<P>ರಾಹು ಕೇತುಗಳೆಂಬ ದಟ್ಟ ಇರುಳಿನ ನೆರಳೇ-</P>
<P>ಒಂದೆಡೆಯೆ ನಿಲ್ಲದ ಸಂಚರಣ ಗುಣವೆಮಗೆ ನೀಡಿ ||62||<B><sup>3</sup></B> <I> </I></P>
<P><I><B>ನವಗ್ರಹಸ್ವರೂಪನಾದ ದೇವರಿಗೆ ಧೂಪ, ದೀಪ, ನೈವೇದ್ಯ, ಆರತಿ, ಪ್ರಾರ್ಥನಾ, ನಮಸ್ಕಾರ ಮಾಡುತ್ತೇನೆ.</B></I></P>
<P/>
<P>ಮೃತ್ಯುಂಜಯ ಪೂಜೆ</P>
<P><B>(ಕೆಲವರ ಪದ್ಧತಿಯ ಪ್ರಕಾರ ನವಗ್ರಹ ಪೂಜೆಯ ನಂತರ ಮೃತ್ಯುಂಜಯ ಪೂಜೆಯನ್ನ ಮಾಡಬೇಕು. ಬೆಲ್ಲ ಮತ್ತು ಉಪ್ಪುನ್ನು ನವಗ್ರಹಗಳ ಪಕ್ಕದಲ್ಲಿ ಇರಿಸಿ, ಮೃತ್ಯುಂಜಯನನ್ನು ಆಹ್ವಾನಿಸಿ, ಸ್ಥಾಪಿಸಿ, ಮೃತ್ಯುಂಜಯ ಜಪವನ್ನು ಮಾಡುತ್ತಾ ಈಗ ಪೂಜೆ ಮಾಡುವುದು.)</B></P>
<P>ತ್ರ್ಯಂಬಕನೆ ಭಜಿಸುವೆನು ಸುಗಂಧಿ ಪುಷ್ಟಿವರ್ಧನನನ್ನು</P>
<P>ಮೃತ್ಯು ಕೊಂಡೊಯ್ಯದ ರೀತಿ ನನ್ನ ನೀ ಉಳಿಸೋ|</P>
<P>ಅಮೃತದ ಸೆಲೆಯಿಂದ ಬೇರ್ಪಡದೆ ಇರುವಂತೆ</P>
<P>ತೊಟ್ಟು ಕಳಚಿದ ಹಣ್ಣಿನಂದದಿ ನನ್ನ ಇರಿಸೋ||63||</P>
<P/>
<P>ಬೇಟೆಯಾಡಲು ನೀನು ಕಾಡುಪ್ರಾಣಿಗಳನ್ನು</P>
<P>ಬೇರೆಲ್ಲೋ ಅರಸುತ್ತ ಅಲೆಯುವುದು ಬೇಕಿಲ್ಲ!</P>
<P>ಈ ನನ್ನ ತಲೆಯೊಳಗೆ ಬೀಡುಬಿಟ್ಟಿರುವೆಲ್ಲ</P>
<P>ದುಷ್ಟಜಂತುಗಳನ್ನೆ ನೀ ಕೊಲ್ಲಬಹುದಲ್ಲ!</P>
<P>ಸತ್ತು ಹುಟ್ಟುವ ಕೆಟ್ಟದೆಲ್ಲವ ಥಟ್ಟನೆ ಕೊಲ್ಲು</P>
<P>ಈ ಅಡವಿಯಲಿ ಸಲ್ಲದೆಲ್ಲದರದ್ದ ಸೊಲ್ಲಡಗಿಸು;</P>
<P>ಬಾ ಇಲ್ಲಿ, ಮನೆ ಮಾಡು, ಹುಲ್ಲೆ ನವಿಲನೆ ಕುಣಿಸು</P>
<P>ಶಿವನೆ, ನೀ ಸಾಕೆನುವೆ ನನಗೆ ಈ ದಟ್ಟ ಕಾಡು! ||64||"</P>
<P><B>ಮೃತ್ಯುಂಜಯನಿಗೆ ನಮಸ್ಕಾರಗಳು</B></P>
<P><B/></P>
<P><B>(ಇ) ಪ್ರಧಾನ ದೇವತಾ ಪೂಜೆ:</B></P>
<P/>
<P>15. ಮಂಟಪ ಪೂಜೆ</P>
<P><B><I>(ಪೂಜಾ ಮಂಟಪವನ್ನ ಯಥಾಶಕ್ತಿ ಅಲಂಕರಿಸಿ ಅದು ಅತ್ಯಂತ ಶೋಭೆ ಯಿಂದ ಕೂಡಿದೆ ಎಂದು ಕಲ್ಪಿಸಿಕೊಂಡು ಅದನ್ನು ಪೂಜಿಸುವುದು.)</I></B></P>
<P><B><I/></B></P>
<P><B><I> </I></B>ಕಣ್ಣ ಕೋರೈಸುವ, ಮನ ಸೆಳೆವ ಪುಟವಿಟ್ಟ ಮಿಸುನಿಯ ನೆಲೆಗಟ್ಟು,</P>
<P>ಸ್ವಚ್ಛ ಸ್ಫಟಿಕದ ಬಿಳಿ ಭಿತ್ತಿ, ಹೊಳೆವ ಚಿನ್ನದ ಕಂಬಗಳ ಚೌಕಟ್ಟು;</P>
<P>ನೀಲಿಗಪ್ಪಿನ ರತ್ನ ಮುತ್ತು ವಜ್ರ ಮಾಣಿಕ್ಯ ಮರಕತ ಪುಷ್ಯರಾಗ</P>
<P>ನೀಲ ಗೋಮೇಧಿಕ ಕೋದ ವೈಢೂರ್ಯ ಹವಳದ ದ್ವಾರ;</P>
<P>ಶೋಭಿಸುವೀ ಸುತ್ತುಗಳ ನಡುವಣ ಚಿತ್ರ ಶಂಖ ನೀಲ ಧವಳ</P>
<P>ರಾರಾಜಿಸುವ ರಂಗಿನ ಸ್ವಸ್ತಿಕದ ಮೆರಗು; ಇಳಿಬಿದ್ದ ಸುರುಚಿರ</P>
<P>ಮುತ್ತಿನ ಜಾಲ ತೋರಣದ ಸರಮಾಲೆ; ವಜ್ರಗಳ ಸೋಪಾನ;</P>
<P>ಮೇಲೆ ಗೋಪುರದಲ್ಲಿ ಹಲ ಬಗೆಯ ರತ್ನವಿರಾಜಿತ ಕಲಶ;</P>
<P>ಲಕ್ಷ್ಮಿಯೇ ಮೆಚ್ಚುವ ನಲಿದೊಲಿವ ಮಾಣಿಕ್ಯದುಜ್ವಲ ಪ್ರಕಾಶ</P>
<P>ಬೆಳಗುತಿದೆ ಹೃದಯಮಂಟಪವಿಲ್ಲಿ ನನ್ನ ಸ್ವಾಮಿಯಾರಾಧನೆಗೆ</P>
<P>-ಮನದೊಳಿದ ನೆನೆ ನೆನೆದು ನಾ ನಲಿಯುತಿಹೆನು! ||65||</P>
<P> </P>
<HR/><H6><B><sup>3.</sup>ಆಕಾಶಕಾಯಗಳಾದ ಸೂರ್ಯ ಮತ್ತು ಚಂದ್ರರಂತೆ ದೂರ ದೂರದಲ್ಲಿರುವ ಇನ್ನಿತರ ಆಕಾಶಕಾಯಗಳೂ ನಮ್ಮ ಮೇಲೆ ಪ್ರಭಾವ ಬೀರುತ್ತವೆ- ಎಂಬ ನಂಬಿಕೆಯಿಂದ ಈ ಗ್ರಹಗಳ ಆರಾಧನೆ ನಡೆಯುತ್ತದೆ. ಛಾಯಾಗ್ರಹಗಳ ಪ್ರಭಾವವೂ ಸಾಕಷ್ಟು ಇದೆಯೆಂಬ ನಂಬಿಕೆಯ ಮೇಲೆ ರಾಹು ಮತ್ತು ಕೇತುಗಳನ್ನು ಉಳಿದ ಗ್ರಹ-ಗಳೊಂದಿಗೆ ಸೇರಿಸಿಕೊಂಡು ನಾವಿಲ್ಲಿ ನವಗ್ರಹ ಪೂಜೆ ಮಾಡಿದ್ದೇವೆ.</B></H6>
<P>3ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>31<BR/>16. ದ್ವಾರಪಾಲಕ ಪೂಜೆ</P>
<P><B><I>(ಪೂಜಾ ಮಂಟಪದ ಸುತ್ತಲೂ ರಕ್ಷಕರಾಗಿ,</I>ಆಯಾಯ ದಿಕ್ಕುಗಳಲ್ಲಿ ಆಯಾಯ<I>ದ್ವಾರಪಾಲಕ ದೇವತೆಗಳು ಇದ್ದಾರೆಂದು ಭಾವಿಸಿಕೊಂಡು ಅವರನ್ನು ಪೂಜಿಸುವುದು.)</I> <I> </I></B></P>
<P>ಪೂರ್ವದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;</P>
<P>ಶ್ರೀ ಜಯನಿಗೆ ನಮನ; ಶ್ರೀ ವಿಜಯನಿಗೆ ನಮನ||</P>
<P>ದಕ್ಷಿಣದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;</P>
<P>ಶ್ರೀ ನಂದನಿಗೆ ನಮನ; ಶ್ರೀ ಸುನಂದನಿಗೆ ನಮನ||</P>
<P>ಪಶ್ಚಿಮದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;</P>
<P>ಶ್ರೀ ಬಲನಿಗೆ ನಮನ; ಶ್ರೀ ಪ್ರಬಲನಿಗೆ ನಮನ||</P>
<P>ಉತ್ತರದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;</P>
<P>ಶ್ರೀ ಕುಮುದನಿಗೆ ನಮನ; ಶ್ರೀ ಕುಮುದಾಕ್ಷನಿಗೆ ನಮನ||</P>
<P>ಊಧ್ರ್ವಭಾಗದಲ್ಲಿ ರಕ್ಷಕರಾಗಿರುವ ಶ್ರೀ ಬ್ರಹ್ಮನಿಗೆ ನಮನ||</P>
<P>ಅಧೋಭಾಗದಲ್ಲಿ ರಕ್ಷಕರಾಗಿರುವ ಶ್ರೀ ಕಚ್ಛಪನಿಗೆ ನಮನ||</P>
<P>-<B><I>ಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಅನಂತನಮನ</I></B></P>
<P/>
<P>17. ಪೀಠ ಪೂಜೆ</P>
<P><B><I>(ಪೂಜಾ ಪೀಠವನ್ನು ದೈವಶಕ್ತಿಮಯವಾಗಿ ಮಾಡಿಕೊಳ್ಳುವ ವಿಧಾನ.)</I></B></P>
<P>ಪೀಠದ ಅಧೋಭಾಗದಲ್ಲಿರುವ ಆಧಾರಶಕ್ತಿಗೆ ನಮಸ್ಕಾರ;</P>
<P>ಶ್ರೀ ಕೂರ್ಮನಿಗೆ ನಮಸ್ಕಾರ||</P>
<P>ಪೂರ್ವದಿಕ್ಕಿನ ಶ್ರೀ ಧರ್ಮನಿಗೆ ನಮಸ್ಕಾರ;</P>
<P>ಆಗ್ನೇಯ ಮೂಲೆಯಲ್ಲಿನ ಶ್ರೀ ಕೂರ್ಮನಿಗೆ ನಮಸ್ಕಾರ;</P>
<P>ದಕ್ಷಿಣಭಾಗದಲ್ಲಿನ ಶ್ರೀ ಕ್ಷೀರೋದಧಿಗೆ, ಶ್ರೀ ಸಿಂಹನಿಗೆ ನಮಸ್ಕಾರ;</P>
<P>ನೈರುತ್ಯ ಮೂಲೆಯಲ್ಲಿನ ಶ್ರೀ ಜ್ಞಾನನಿಗೆ ನಮಸ್ಕಾರ;</P>
<P>ಪಶ್ಚಿಮದಿಕ್ಕಿನಲ್ಲಿನ ಶ್ರೀ ವೈರಾಗ್ಯನಿಗೆ ನಮಸ್ಕಾರ;</P>
<P>ವಾಯವ್ಯ ಮೂಲೆಯಲ್ಲಿನ ಶ್ರೀ ಸುವೈರಾಗ್ಯನಿಗೆ ನಮಸ್ಕಾರ;</P>
<P>ಉತ್ತರ ದಿಕ್ಕಿನಲ್ಲಿನ ಶ್ರೀ ಅನೈಶ್ವರ್ಯನಿಗೆ ನಮಸ್ಕಾರ;</P>
<P>ಈಶಾನ್ಯ ಮೂಲೆಯಲ್ಲಿನ ಶ್ರೀ ಐಶ್ವರ್ಯನಿಗೆ ನಮಸ್ಕಾರ||</P>
<P>ಪೀಠದ ಮೂಲದಲ್ಲಿರುವ ಶ್ರೀ ಮೂಲನಿಗೆ, ಶ್ರೀ ನಾಳನಿಗೆ,</P>
<P>ಶ್ರೀ ಕೇಸರನಿಗೆ ಮತ್ತು ಶ್ರೀ ಕರ್ಣಿಕನಿಗೆ ನಮಸ್ಕಾರಗಳು||</P>
<P>ಮೂರು ಗುಣಗಳಿಗೆ - ಸಂ, ಸತ್ವ ಗುಣಕ್ಕೆ ನಮಸ್ಕಾರ; ರಂ, ರಜೋ</P>
<P>ಗುಣಕ್ಕೆ ನಮಸ್ಕಾರ; ತಂ, ತಮೋ ಗುಣಕ್ಕೆ ನಮಸ್ಕಾರ||</P>
<P>ಪೀಠಮಂಡಲದಲ್ಲಿರುವ ಮೂವರು-</P>
<P>ಶ್ರೀ ಸೂರ್ಯಮಂಡಲಾಧಿಪತಿ, ಬ್ರಹ್ಮನಿಗೆ ನಮಸ್ಕಾರ;</P>
<P>ಶ್ರೀ ಸೋಮಮಂಡಲಾಧಿಪತಿ, ವಿಷ್ಣುವಿಗೆ ನಮಸ್ಕಾರ;</P>
<P>ಶ್ರೀ ವಹ್ನಿಮಂಡಲಾಧಿಪತಿ, ಈಶ್ವರನಿಗೆ ನಮಸ್ಕಾರ||</P>
<P><B><I>-ಪೀಠಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣಸ್ವಾಮಿಗೆ ಅನಂತ ನಮಸ್ಕಾರಗಳು||</I></B></P>
<P/>
<P>18. ಆವರಣ ಪೂಜೆ</P>
<P><B><I>(ಪೂಜಾ ಮಂಟಪದ ಸುತ್ತ ಆವರಣಗಳು ಇವೆ. ಒಂದೊಂದು ಆವರಣದಲ್ಲೂ ಅವುಗಳ ಅಧಿಷ್ಠಾತ್ರಿ ದೇವತೆಗಳು ಇವೆ. ಆ ದೇವತೆಗಳನ್ನ ಮೊದಲು ಪೂಜಿಸಿ ಅವುಗಳ ಅನುಗ್ರಹವನ್ನು ಪೂಜಾ ಪ್ರಾರಂಭದಲ್ಲಿ ಬೇಡಿಕೊಳ್ಳುವ ವಿಧಾನ. ಈ ಮೂಲಕ ಅವರುಗಳನ್ನೆಲ್ಲ ನೆನೆಸಿಕೊಳ್ಳುವ ಒಂದು ಕ್ರಮ.)</I></B></P>
<P/>
<P>1. ಮೊದಲ ಆವರಣ ಪೂಜೆ</P>
<P><B><I>(ಋಗ್ವೇದಾದಿ ನಾಲ್ಕು ಜ್ಞಾನಶಕ್ತಿಗಳ ಪೂಜೆ):</I></B></P>
<P>ಶ್ರೀ ಋಗ್ವೇದಕ್ಕೆ ವಂದನೆಗಳು;</P>
<P>ಶ್ರೀ ಯಜುರ್ವೇದಕ್ಕೆ ವಂದನೆಗಳು;</P>
<P>ಶ್ರೀ ಸಾಮವೇದಕ್ಕೆ ವಂದನೆಗಳು;</P>
<P>ಶ್ರೀ ಅಥರ್ವವೇದಕ್ಕೆ ವಂದನೆಗಳು</P>
<P><B><I>-ಹೀಗೆ ಮೊದಲ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||<sup>4</sup></I></B><I> </I></P>
<P/>
<P>2. ಎರಡನೆಯ ಆವರಣ ಪೂಜೆ</P>
<P><I><B>(ಇಂದ್ರಾದಿ ಅಷ್ಟದಿಕ್ಪಾಲಕರ ಪೂಜೆ):</B></I></P>
<P>ಶ್ರೀ ಇಂದ್ರನಿಗೆ ಅಭಿವಂದನೆಗಳು;</P>
<P>ಶ್ರೀ ಅಗ್ನಿಗೆ ಅಭಿವಂದನೆಗಳು;</P>
<P>ಶ್ರೀ ಯಮನಿಗೆ ಅಭಿವಂದನೆಗಳು;</P>
<P>ಶ್ರೀ ನಿರ್ಋತನಿಗೆ ಅಭಿವಂದನೆಗಳು;</P>
<P>ಶ್ರೀ ವರುಣನಿಗೆ ಅಭಿವಂದನೆಗಳು;</P>
<HR/><B><sup>4.</sup>ವೇದಗಳು ನಾಲ್ಕು. ಪ್ರತಿ ವೇದದಲ್ಲೂ ಸಂಹಿತೆ, ಆರಣ್ಯಕ, ಬ್ರಾಹ್ಮಣ ಮತ್ತು ಉಪನಿಷತ್ತು- ಎಂಬ ನಾಲ್ಕು ಭಾಗಗಳಿವೆ. ಇವನ್ನು ನೆನೆಸಿಕೊಳ್ಳಲು ಇದೀಗ ಸುಸಮಯ.</B><BR/>32<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>33<BR/>ಶ್ರೀ ವಾಯುವಿಗೆ ಅಭಿವಂದನೆಗಳು;<P>ಶ್ರೀ ಕುಬೇರನಿಗೆ ಅಭಿವಂದನೆಗಳು;</P>
<P>ಶ್ರೀ ಈಶಾನನಿಗೆ ಅಭಿವಂದನೆಗಳು</P>
<P><I><B>-ಹೀಗೆ ಎರಡನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</B></I><B><sup>5</sup></B></P>
<P/>
<P>3. ಮೂರನೆಯ ಆವರಣ ಪೂಜೆ</P>
<P><I><B>(ಆದಿತ್ಯಾದಿ ನವಗ್ರಹಗಳ ಪೂಜೆ):</B></I></P>
<P>ಶ್ರೀ ಬೆಂಗದಿರ ಸೂರ್ಯನಿಗೆ ಪೊಡಮಡುವೆ;</P>
<P>ಶ್ರೀ ತಂಗದಿರ ಚಂದಿರನಿಗೆ ಪೊಡಮಡುವೆ;</P>
<P>ಶ್ರೀ ಭೂಮಿಪುತ್ರ ಮಂಗಳನಿಗೆ ಪೊಡಮಡುವೆ;</P>
<P>ಶ್ರೀ ಬುದ್ಧಿಕಾರಕ ಬುಧನಿಗೆ ಪೊಡಮಡುವೆ;</P>
<P>ಶ್ರೀ ಗುರು ಬೃಹಸ್ಪತಿಗೆ ಪೊಡಮಡುವೆ;</P>
<P>ಶ್ರೀ ಬೆಳ್ಳಿದೇವ ಶುಕ್ರನಿಗೆ ಪೊಡಮಡುವೆ;</P>
<P>ಶ್ರೀ ಕಾಡಿ, ಕಾಪಾಡುವ ಶನಿದೇವನಿಗೆ ಪೊಡಮಡುವೆ;</P>
<P>ಶ್ರೀ ಛಾಯಾಗ್ರಹ ರಾಹುವಿಗೆ ಪೊಡಮಡುವೆ;</P>
<P>ಶ್ರೀ ಛಾಯಾಗ್ರಹ ಕೇತುವಿಗೆ ಪೊಡಮಡುವೆ</P>
<P><B><I>-ಹೀಗೆ ಮೂರನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</I></B></P>
<P/>
<P>4. ನಾಲ್ಕನೆಯ ಆವರಣ ಪೂಜೆ</P>
<P><I><B>(ಮೇಷಾದಿ ರಾಶಿಗಳ ಅಧಿಪತಿಗಳಿಗೆ ಪೂಜೆ):</B></I></P>
<P>ಶ್ರೀ ಮೇಷ ರಾಶಿಯ ಒಡೆಯ, ಕುಜನಿಗೆ ನಮನ;</P>
<P>ಶ್ರೀ ವೃಷಭ ರಾಶಿಯ ಈಶ, ಶುಕ್ರನಿಗೆ ನಮನ;</P>
<P>ಶ್ರೀ ಮಿಥುನ ರಾಶಿಯ ಅಧೀಶ, ಬುಧನಿಗೆ ನಮನ;</P>
<P>ಶ್ರೀ ಕರ್ಕಾಟಕ ರಾಶಿಯ ಎರೆಯ, ಚಂದ್ರನಿಗೆ ನಮನ;</P>
<P>ಶ್ರೀ ಸಿಂಹ ರಾಶಿಯ ಧಣಿ, ಸೂರ್ಯನಿಗೆ ನಮನ;</P>
<P>ಶ್ರೀ ಕನ್ಯಾ ರಾಶಿಯ ಯಜಮಾನ ಬುಧನಿಗೆ ನಮನ;</P>
<P>ಶ್ರೀ ತುಲಾ ರಾಶಿಯ ಸ್ವಾಮಿ, ಭಾರ್ಗವನಿಗೆ ನಮನ;</P>
<P>ಶ್ರೀ ವೃಶ್ಚಿಕ ರಾಶಿಯ ದೊರೆ, ಅಂಗಾರಕನಿಗೆ ನಮನ;</P>
<P>ಶ್ರೀ ಧನು ರಾಶಿಯ ಪ್ರಭು, ಬೃಹಸ್ಪತಿಗೆ ನಮನ;</P>
<P>ಶ್ರೀ ಮಕರ ರಾಶಿಯ ಅರಸ, ಶನೈಶ್ಚರನಿಗೆ ನಮನ;</P>
<P>ಶ್ರೀ ಕುಂಭ ರಾಶಿಯ ರಾಜ, ಮಂದನಿಗೆ ನಮನ;</P>
<P>ಶ್ರೀ ಮೀನ ರಾಶಿಯ ಅಧಿಪತಿ, ಜೀವನಿಗೆ ನಮನಗಳು</P>
<P><I><B>-ಹೀಗೆ ನಾಲ್ಕನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</B></I></P>
<P/>
<P>5. ಐದನೆಯ ಆವರಣ ಪೂಜೆ<B> </B></P>
<P><I><B>(ಏಳು ಮಾತೃಕೆಯರ ಪೂಜೆ):</B></I></P>
<P>(ಬ್ರಹ್ಮನ ತೇಜಸ್ಸಿನಿಂದ ಆವಿರ್ಭವಿಸಿದ) ಶ್ರೀ ಬ್ರಾಹ್ಮಿಗೆ ನಮಸ್ಕಾರ;</P>
<P>(ಮಹೇಶನ ಶಕ್ತಿಯಿಂದ ರೂಪುಗೊಂಡ) ಶ್ರೀ ಮಾಹೇಶ್ವರಿಗೆ ನಮಸ್ಕಾರ;</P>
<P>(ಸ್ಕಂದನ ಬಲವನ್ನು ಮೈಗೂಡಿಸಿಕೊಂಡ) ಶ್ರೀ ಕೌಮಾರಿಗೆ ನಮಸ್ಕಾರ;</P>
<P>(ವಿಷ್ಣುವಿನ ಮಾಯೆಯೇ ಮೈವೆತ್ತ) ಶ್ರೀ ವೈಷ್ಣವಿಗೆ ನಮಸ್ಕಾರ;</P>
<P>(ವರಾಹನ ದಾಢ್ರ್ಯವನ್ನು ಮೈಯುಂಡ) ಶ್ರೀ ವಾರಾಹಿಗೆ ನಮಸ್ಕಾರ;</P>
<P>(ಸುರಪತಿ ಇಂದ್ರನ ಪ್ರತಿಳೂಪಳಾದ) ಶ್ರೀ ಇಂದ್ರಾಣಿಗೆ ನಮಸ್ಕಾರ;</P>
<P>(ಚಂಡಮುಂಡ ದೈತ್ಯರರನ್ನು ಸದೆಬಡೆವ) ಶ್ರೀ ಚಾಮುಂಡಿಗೆ ನಮಸ್ಕಾರ</P>
<P><B><I>-ಹೀಗೆ ಐದನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</I><sup>6</sup></B></P>
<P/>
<P>6. ಆರನೆಯ ಆವರಣ ಪೂಜೆ</P>
<P><B><I>(ಮತ್ಸ್ಯ ಮೊದಲಾದ ಹತ್ತು ಅವತಾರವೆತ್ತಿದ ವಿಷ್ಣುವಿನ ಪೂಜೆ):</I></B></P>
<P>(ವೇದಗಳನ್ನುದ್ಧರಿಸಿದ) ಶ್ರೀ ಮತ್ಸ್ಯನಿಗೆ ನಮಸ್ಕಾರ;</P>
<P>(ಜಗವನ್ನೇ ಹೊತ್ತ) ಶ್ರೀ ಕೂರ್ಮನಿಗೆ ನಮಸ್ಕಾರ;</P>
<P>(ಭೂಮಿಯನ್ನು ಮೇಲೆತ್ತಿದ) ಶ್ರೀ ವರಾಹನಿಗೆ ನಮಸ್ಕಾರ;</P>
<HR/><B><sup>5.</sup>ಪೌರಾಣಿಕವಾಗಿ ಎಂಟು ದಿಕ್ಕುಗಳು. ಒಂದಕ್ಕೂ ಒಬ್ಬೊಬ್ಬ ದಿಕ್ಪಾಲಕರು. ಪ್ರದಕ್ಷಿಣಾಕಾರವಾಗಿ ಅನುಕ್ರಮವಾಗಿ ಇಂದ್ರ<I>(ಪೂರ್ವಕ್ಕೆ),</I>ಅಗ್ನಿ<I>(ಆಗ್ನೇಯ)</I>, ಯಮ<I>(ದಕ್ಷಿಣ),</I>ನಿರ್ಋತಿ<I>(ನೈಋತ್ಯ),</I>ವರುಣ<I>(ಪಶ್ಚಿಮ),</I>ವಾಯು<I>(ವಾಯವ್ಯ),</I>ಕುಬೇರ<I>(ಉತ್ತರ)</I>ಮತ್ತು ಈಶಾನ<I>(ಈಶಾನ್ಯ)</I>-ಇವರುಗಳು ಅಧಿಪತಿಗಳು.<P>ಪೌರಾಣಿಕವಾಗಿ ಪೂರ್ವಾದಿ ಎಂಟು ದಿಕ್ಕುಗಳಲ್ಲಿ ಇರುವ ದಿಗ್ಗಜಗಳು ಹೀಗಿವೆ: ಐರಾವತ, ಪುಂಡರೀಕ, ವಾಮನ, ಕುಮುದ, ಅಂಜನ, ಪುಷ್ಪದಂತ, ಸಾರ್ವಭೌಮ ಮತ್ತು ಸುಪ್ರತೀಕ- ನೋಡಿ: ಅಮರಕೋಶ 63.</P>
<HR/><BR/><sup>6.</sup>ದೇವೀಮಹಾತ್ಮ್ಯದಲ್ಲಿ ರಕ್ತಬೀಜವಧೆಯ ಸಂದರ್ಭದಲ್ಲಿ ಬ್ರಹ್ಮ ವಿಷ್ಣು ಈಶ್ವರ ಸ್ಕಂದ ಇಂದ್ರ -ಇವರ ಏಳು ಶಕ್ತಿಗಳು ವಿವಿಧ ರೂಪಗಳಲ್ಲಿ ಹೊರಬಂದು ಚಂಡಿಕೆಯನ್ನು ಸೇರಿದವು. ಇವೇ ಸಪ್ತಮಾತೃಕೆಯರು.</B><BR/>34<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>35<BR/>(ದೈತ್ಯರನ್ನು ಸಂಹರಿಸಿದ) ಶ್ರೀ ನಾರಸಿಂಹನಿಗೆ ನಮಸ್ಕಾರ;<P>(ಬಲಿಯನ್ನು ಕೆಳಗಟ್ಟಿದ) ಶ್ರೀ ವಾಮನನಿಗೆ ನಮಸ್ಕಾರ;</P>
<P>(ಉದ್ಧಟ ಕ್ಷತ್ರಿಯರ ಸದೆಬಡಿದ) ಶ್ರೀ ಪರಶುರಾಮನಿಗೆ ನಮಸ್ಕಾರ;</P>
<P>(ಪುರುಷೋತ್ತಮನಾಗಿ ಆದರ್ಶನಾದ) ಶ್ರೀ ರಾಮನಿಗೆ ನಮಸ್ಕಾರ;</P>
<P>(ದುಷ್ಟಶಿಕ್ಷಣ ಶಿಷ್ಟರಕ್ಷಣೆ ಮಾಡಿದ) ಶ್ರೀ ಕೃಷ್ಣನಿಗೆ ನಮಸ್ಕಾರ;</P>
<P>(ದಯೆ ಧರ್ಮದ ಮೂಲವೆಂದು ಸಾರಿದ) ಶ್ರೀ ಬುದ್ಧನಿಗೆ ನಮಸ್ಕಾರ;</P>
<P>(ದುರುಳರನ್ನು ದಮನ ಮಾಡುವ) ಶ್ರೀ ಕಲ್ಕಿಗೆ ನಮಸ್ಕಾರ</P>
<P><B><I>-ಹೀಗೆ ಆರನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</I></B></P>
<P/>
<P>7. ಏಳನೆಯ ಆವರಣ ಪೂಜೆ</P>
<P><B><I>(ಕೇಶವ ಮೊದಲಾದ ಇಪ್ಪತ್ನಾಲ್ಕು ವಿಷ್ಣುರೂಪಗಳಿಗೆ ಪೂಜೆ):</I></B></P>
<P>(ಕೇಶಿಯೆಂಬ ರಾಕ್ಷನನ್ನು ಸಂಹರಿಸಿದ) ಶ್ರೀ ಕೇಶವನಿಗೆ ನಮನ;</P>
<P>(ಜೀವಿಗಳಿಗೆ ಅತ್ಯವಶ್ಯಕವಾದ ನೀರಿನ ಆಶ್ರಯ) ಶ್ರೀ ನಾರಾಯಣನಿಗೆ ನಮನ;</P>
<P>(ಲಕ್ಷ್ಮಿಯ ಪತಿಯಾದ) ಶ್ರೀ ಮಾಧವನಿಗೆ ನಮನ;</P>
<P>(ಬೃಂದಾವನದಲ್ಲಿ ಗೋವುಗಳನ್ನು ಕಾಯ್ದ) ಶ್ರೀ ಗೋವಿಂದನಿಗೆ ನಮನ;</P>
<P>(ಜಗತ್ತನ್ನೆಲ್ಲಾ ಆವರಿಸಿರುವ) ಶ್ರೀ ವಿಷ್ಣುವಿಗೆ ನಮನ;</P>
<P>(ಮಧು ಎಂಬ ರಾಕ್ಷಸನನ್ನು ಕೊಂದ) ಶ್ರೀ ಮಧುಸೂದನಿಗೆ ನಮನ;</P>
<P>(ಸ್ವರ್ಗ ಮತ್ರ್ಯ ಪಾತಾಳಗಳನ್ನು ಮೆಟ್ಟಿ ನಿಂತ) ಶ್ರೀ ತ್ರಿವಿಕ್ರಮನಿಗೆ ನಮನ;</P>
<P>(ಬಲಿಚಕ್ರವರ್ತಿಯನ್ನು ಪಾತಾಳಕ್ಕೆ ತುಳಿದಟ್ಟಿದ) ಶ್ರೀ ವಾಮನನಿಗೆ ನಮನ;</P>
<P>(ಶ್ರೀದೇವಿಯಾದ ಲಕ್ಷ್ಮಿಯನ್ನು ಸದಾ ಹೊತ್ತಿರುವ) ಶ್ರೀ ಶ್ರೀಧರನಿಗೆ ನಮನ;</P>
<P>(ಇಂದ್ರಿಯಗಳಿಗೆ ಒಡೆಯನಾದ) ಶ್ರೀ ಹೃಷೀಕೇಶನಿಗೆ ನಮನ;</P>
<P>(ಹೊಕ್ಕಳಲ್ಲಿ ತಾವರೆಹೂವುಳ್ಳ) ಶ್ರೀ ಪದ್ಮನಾಭನಿಗೆ ನಮನ;</P>
<P>(ತಾಯಿಯಿಂದ ಹೊಟ್ಟೆಗೆ ಹಗ್ಗ ಕಟ್ಟಿಸಿಕೊಂಡ) ಶ್ರೀ ದಾಮೋದರನಿಗೆ ನಮನ;</P>
<P>(ತನ್ನೆಡೆಗೆ ಚೆನ್ನಾಗಿ ಎಳೆಯುವ ಶಕ್ತಿಯುಳ್ಳ) ಶ್ರೀ ಸಂಕರ್ಷಣನಿಗೆ ನಮನ;</P>
<P>(ವಸುದೇವ (ಮತ್ತು ದೇವಕಿಯರ) ಮಗನಾದ) ಶ್ರೀ ವಾಸುದೇವನಿಗೆ ನಮನ;</P>
<P>(ಅತೀವ ಆಕರ್ಷಕ ಬಲವುಳ್ಳವನಾದ) ಶ್ರೀ ಪ್ರದ್ಯುಮ್ನನಿಗೆ ನಮನ;</P>
<P>(ಯಾರಿಂದಲೂ ತಡೆಯಲಾಗದವ) ಶ್ರೀ ಅನಿರುದ್ಧನಿಗೆ ನಮನ;</P>
<P>(ಮಾನವ ಜನಾಂಗದಲ್ಲೇ ಉತ್ತಮನಾದ) ಶ್ರೀ ಪುರುಷೋತ್ತಮನಿಗೆ ನಮನ;</P>
<P></P>
<P>(ಹಿರಣ್ಯಕಶಿಪುವನ್ನು ಸಂಹರಿಸಿದ) ಶ್ರೀ ನಾರಸಿಂಹನಿಗೆ ನಮನ;</P>
<P>(ಚ್ಯುತಿ ಅಂದರೆ ನಾಶವೇ ಇಲ್ಲದಿರುವ) ಶ್ರೀ ಅಚ್ಯುತನಿಗೆ ನಮನ;</P>
<P>(ದಾರಿ ತಪ್ಪಿದವರನ್ನು ಸರಿದಾರಿಗೆ ತರುವ) ಶ್ರೀ ಜನಾರ್ದನನಿಗೆ ನಮನ;</P>
<P>(ಇಂದ್ರನ ತಮ್ಮನಾಗಿದ್ದ) ಶ್ರೀ ಉಪೇಂದ್ರನಿಗೆ ನಮನ;</P>
<P>(ಪಾಪಗಳನ್ನು ಪರಿಹರಿಸುವ) ಶ್ರೀ ಹರಿಗೆ ನಮನ;</P>
<P>(ಎಲ್ಲರನ್ನೂ ಆಕರ್ಷಿಸುವ) ಶ್ರೀಕೃಷ್ಣನಿಗೆ ನಮನ</P>
<P><B><I>-ಹೀಗೆ ಏಳನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ||</I><sup>7<I/></sup></B></P>
<P/>
<P><B><I>ಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; -ಹೀಗೆ ಆವರಣ ಪೂಜೆಗಳನ್ನ ಸಮರ್ಪಿಸುತ್ತಿದ್ದೇನೆ||</I></B></P>
<P><B/></P>
<P><B>ಷೋಡಷ ಉಪಚಾರ ಪೂಜೆ:</B></P>
<P/>
<P>19. ಧ್ಯಾನ</P>
<P><B><I>(ಆಗಮಗಳ ಪ್ರಕಾರ ದೇವರ ಅರ್ಚನೆಯನ್ನ ಹದಿನಾರು ಹಂತಗಳಲ್ಲಿ ಮಾಡುತ್ತೇವೆ. ಇದರಲ್ಲಿ ಧ್ಯಾನ ಮೊದಲನೆಯ ಹೆಜ್ಜೆ. ಇಷ್ಟ ದೇವತೆಯನ್ನು ನೆನೆಸಿಕೊಳ್ಳುವುದು ಇದರ ಉದ್ದೇಶ. ಕಣ್ಣುಮುಚ್ಚಿಕೊಂಡು ಮನಸ್ಸಿನಲ್ಲಿ ದೇವರನ್ನು ನೆನೆಸಿಕೊಳ್ಳುತ್ತ ಅವನ ಗುಣಾತಿಶಯಗಳನ್ನ ಬಣ್ಣಿಸುತ್ತ ಸ್ತುತಿಸುವ ಮಂತ್ರ -ಧ್ಯಾನ.)</I></B></P>
<P>ಶಾಂತತೆಯೆ ಮೈವೆತ್ತವನೆ, ಸುಮನಸರೊಡೆಯ, ಸಿರಿಯರಸ,</P>
<P>ಹೊಕ್ಕಳಲಿ ಹೂವಾಂತು, ಜಗವನ್ನೇ ಹೊತ್ತು ಸಲಹುವ ಕೀರ್ತಿ,</P>
<P>ಹಾವೇ ಹಾಸಿಗೆಯಾದ, ಅಳತೆಗಳವಡದ ಅನಂತ ನೀಲಾಕಾಶ,</P>
<P>ಮೋಡದೊಲು ಮೈಬಣ್ಣ, ತಾವರೆಗಣ್ಣ, ಮಂಗಳಮೂರ್ತಿ,</P>
<P>ಮುಳಗಿ ಧ್ಯಾನದಲಿರುವ ಯೋಗಿ ಮನದಲಿ ಮೂಡುವ ಬೆರಗೆ,</P>
<P>ಹುಟ್ಟಿರವು ಸಾವಿನ ಸಂಸಾರಭಯ ಇಲ್ಲವಾಗಿಸುವವನೆ, ಹರಿಯೆ,</P>
<P>ಪೊಡಮೊಡುವೆ ಕಾಪಾಡು, ಮೂಲೋಕದೊಡೆಯ ನೀನೇ ||66||</P>
<HR/><B><sup>7.</sup>ಇನ್ನೂ ಹೆಚ್ಚು ಸಂಖ್ಯೆಯ<I>ಆವರಣ</I>ಗಳ ಪೂಜೆಯನ್ನು ಕೆಲವರು ಮಾಡುವುದುಂಟು.</B>
<P><B>ಇಲ್ಲಿಂದ ಮುಂದೆ ದೇವರಿಗೆ ಷೋಡಶ (ಅಂದರೆ ಹದಿನಾರು) ಘಟ್ಟಗಳಲ್ಲಿ ಉಪಚರಿಸುವ ವಿಧಾನದಲ್ಲಿ ಪೂಜೆಯನ್ನು ಮಾಡ ತೊಡಗುತ್ತೇವೆ. ಇವುಗಳಲ್ಲಿ ಅಲ್ಪಸ್ವಲ್ಪ ಬದಲಾವಣೆಗಳಿದ್ದರೂ, ಎಲ್ಲರಿಗೂ ಸಾಮಾನ್ಯವಾಗಿ ಪರಿಚಿತವಿರುವ ಈ ಹಂತಗಳು ಹೀಗಿವೆ:<I>ಧ್ಯಾನ, ಆವಾಹನ, ಆಸನ, ಅಘ್ರ್ಯ, ಪಾದ್ಯ, ಆಚಮನೀಯ, ಸ್ನಾನ, ವಸ್ತ್ರಾರ್ಪಣ, ಗಂಧ, ಪತ್ರ-ಪುಷ್ಪ ಅರ್ಚನೆ, ಧೂಪ, ದೀಪ, ನೈವೇದ್ಯ, ಮಂಗಳಾರತಿ, ಪ್ರದಕ್ಷಿಣ, ನಮಸ್ಕಾರ.</I></B><BR/>36<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>37<BR/>ಸತ್ತ್ವ ರಜ ತಮಗಳ ಬೀಡೆ, ಬೆರೆತು ಹೊರತಾಗಿಹ ಬೆರಗೆ,</P>
<P>ಸಗ್ಗ ಬುವಿ ಪಾತಾಳ ಮೂಲೋಕವೆಲ್ಲವನು ಆಳುವವನೆ,</P>
<P>ರತ್ನದೊಡವೆ ಕೌಸ್ತುಭಧಾರಿ, ಹರಿಯೇ, ಒಲವಿನ ಹೊನಲೇ,</P>
<P>ಸತ್ಯನೇ, ನಿನ್ನನವರತ ಧ್ಯಾನಿಸುವೆ, ಚಿತ್ತೈಸು ಒಡನೆ! ||67||</P>
<P/>
<P>ಸೆಳೆವ ನೀಲಿಗಪ್ಪಿನ ಬಣ್ಣ, ತೊಡುಗೆ ನವಿರು ಹಳದಿಯ ರೇಷ್ಮೆ,</P>
<P>ಎದೆಯ ಮೇಲೆಸೆದ ಶ್ರೀವತ್ಸ ಬಿಳಿಕುರುಳ ಸುಳಿ ಕುರುಹಿನವನ,</P>
<P>ಅಲ್ಲಿ ಗೋಕುಲದಲ್ಲಿ ಮತ್ತಿಲ್ಲಿ ನಮ್ಮನು ಹಸುಗಳೆಲ್ಲರನು ಕಾಯ್ದು,</P>
<P>ಆನಂದ ತಂದವನ, ಧ್ಯಾನಿಸುವೆ ಬಲ್ಲವರಿಂದ ಪೂಜೆಗೊಳುತಿಹನ ||68||</P>
<P><B><I> </I></B></P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು; ನಿನ್ನನ್ನು ಕುರಿತು ಧ್ಯಾನ ಮಾಡುತ್ತೇನೆ, ಈ ಧ್ಯಾನವನ್ನು ನಿನಗೆ ಸಮರ್ಪಿಸುತ್ತೇನೆ.</I></B></P>
<P/>
<P>2ಂ. ಪ್ರಾಣ ಪ್ರತಿಷ್ಠಾಪನೆ</P>
<P><B><I>(ಹಿಂದೆ ಕಲಶ ಸ್ಥಾಪನೆಯ ಸಂದರ್ಭದಲ್ಲಿ ಮಾಡಿದಂತೆಯೇ, ಈಗ ಪೂಜಾಮಂಟಪದೊಳಗೆ, ಇನ್ನೊಂದು ಕಲಶವನ್ನು ಸ್ಥಾಪಿಸಬೇಕು. ಪವಿತ್ರೀಕರಿಸಿದ ನೀರನ್ನು ಕಲಶದಲ್ಲಿ ಹಾಕಿರಬೇಕು; ಜೊತೆಗೆ ಒಂದು ನಾಣ್ಯವನ್ನು ಹಾಕಿ, ಆ ಕಲಶದ ಮೇಲೆ ಮಾವಿನ ತಳಿರು ಎಲೆಗಳನ್ನು ಇರಿಸಿ, ಅದರ ಮಧ್ಯೆ ಒಂದು ತೆಂಗಿನ ಕಾಯಿಯನ್ನಿಟ್ಟು, ಅದರ ಮೇಲೆ ಒಂದು ಹೊಸ ವಸ್ತ್ರವನ್ನು ಹೊದಿಸಬೇಕು. ಕಲಶಕ್ಕೆ ಹಾರ ಇತ್ಯಾದಿ ಆಭರಣ, ಗಂಧಪುಷ್ಪಗಳಿಂದ ಅಲಂಕರಿಸಬೇಕು.</I></B></P>
<P><B><I>ಕಲಶದ ಮುಂದೆ ತಟ್ಟೆಯೊಳಗೆ ಯಾವುದಾದರೊಂದು ಚಿಕ್ಕ ದೇವತಾ ವಿಗ್ರಹವನ್ನು ಇರಿಸಿಕೊಳ್ಳಬೇಕು. ಈ ಕಲಶದೊಳಗೆ ಅಥವಾ ಈ ಪ್ರತಿಮೆಯೊಳಗೆ ಇಷ್ಟದೇವತೆಯನ್ನ ಬರಮಾಡಿಕೊಳ್ಳುವುದು ಪ್ರಾಣಪ್ರತಿಷ್ಠಾಪನೆಯ ಉದ್ದೇಶ. \'\'ತನ್ನ ಸರ್ವಸ್ವವನ್ನೂ ಸಮರ್ಪಿಸುತ್ತಾ, ಇವುಗಳೊಳಗೆ ಜೀವವನ್ನು ತುಂಬುತ್ತಿದ್ದೇನೆ\'\'- ಎಂದು ಭಾವಿಸಿಕೊಳ್ಳುವುದೇ ಈ ವಿಧಿಯ ಗುರಿ.</I></B></P>
<P><B><I>ಇಲ್ಲಿ ಮುಂದಿನ ಮಂತ್ರಗಳಿಗೆ ಮುನ್ನ ಮಾಡಬಹುದಾದ ಆಗಮೋಕ್ತ ಕರನ್ಯಾಸ ಮತ್ತು ಅಂಗನ್ಯಾಸ ಮಂತ್ರಗಳು ಐಚ್ಛಿಕ)</I></B></P>
<P><B><I/></B></P>
<P><B><I> </I></B>ರಕ್ತದೋಕಳಿಯ ಕಡಲು, ಮುಂಜಾವಿನಾಗಸದ ಬಣ್ಣದ ಕಮಲ,</P>
<P>ಪಾಶ, ಅಂಕುಶ, ಕಬ್ಬಿನ ಜಲ್ಲೆ, ಬಿಲ್ಲು, ಮಣಿಮಾಲೆಗಳ</P>
<P>ಹಿಡಿದು ಬಾಣಗಳೈದು, ಕಪಾಲ ಸೃಕ್ಕನ್ನೆತ್ತಿ ತೋರಿಸುತಲಿಂತು,</P>
<P>ಉಬ್ಬಿದೆದೆಯ ತ್ರಿನಯನೆ ಮೆರೆವಳೆಳೆ ರವಿಯ ಕಾಂತಿಯನಾಂತು</P>
<P>ಬಿಸಿಯುಸಿರನೂಡಿಸುತ, ದೇವಿ, ಪ್ರಾಣಶಕ್ತಿಯ ನಮಗೀಯಲಿ! ||69||</P>
<P>ನಮ್ಮ ಈ ಕಣ್ಣಲಿ ಮತ್ತೆ ಬೆಳಕ ಸಿರಿಯನೆ ಕೂಡು,</P>
<P>ಉಸಿರೂಡು, ದೇವರೇ, ಸುಖದ ಅನುಭವ ನೀಡು;</P>
<P>ಮೇಲೆ ಮೇಲೇರುವ ರವಿಯ ನೋಡುತಲೇ ಚಿರಕಾಲ</P>
<P>ನಾವು ಬಾಳುವ ತೆರದಿ ಹರಸಿ, ನಮ್ಮ ಕಾಪಾಡು! ||7ಂ||</P>
<P/>
<P>ನೀನಿತ್ತ ಕಣ್ಣುಗಳು, ನೋಡು, ನಿನ್ನವೇ ಅಲ್ಲವೆ ಸ್ವಾಮಿ,</P>
<P>ನನ್ನ ಈ ಕಿವಿಗಳೇ ಎಲ್ಲವನಾಲಿಸ ಬಲ್ಲ ನಿನ್ನ ಕಿವಿಯು;</P>
<P>ನನ್ನ ನಾಲಿಗೆ ಮೂಗು ಚರ್ಮ ನಿನ್ನ ಜಿಹ್ವೆ ನಾಸಿಕ ತ್ವಚೆಯು;</P>
<P>ನನ್ನುಸಿರೇ ನಿನ್ನುಸಿರು, ಎಲ್ಲವೂ ನಿನ್ನದೇ ಕೃಪೆಯ ಕೊನರು.</P>
<P>ಕರ್ಮದಿಂದ್ರಿಯ ಜೊತೆಗೆ ಜ್ಞಾನದಿಂದ್ರಿಯಗಳೂ ಬಂದು,</P>
<P>ಬಿಡುವುಸಿರ ರೂಪದಲಿ ಹೊರಗೆ ಇತ್ತ ನೀನೈತಂದು</P>
<P>ಕಲಶವಿದರಲಿ ನಿಂದು, ಪೂಜೆಗೊಳು, ಬಂಧು! ||71||<B><sup>8</sup></B></P>
<P/>
<P>21. ಆವಾಹನೆ</P>
<P><B><I>(ದೇವರನ್ನು ಬರಮಾಡಿಕೊಳ್ಳುವುದು. ಇಲ್ಲಿ ಹೊರನೋಟಕ್ಕೆ ಕಲಶದಲ್ಲಿ, ಆದರೆ ಸಾಧಕನ ಹೃದಯ ಕಲಶದಲ್ಲಿ ಭಗವಂತನನ್ನು ಆವಾಹಿಸುತ್ತಿದ್ದೇವೆ.)</I></B></P>
<P/>
<P>ಲೋಕಮೂರರ ಒಡೆಯ, ನೀನಿಲ್ಲದೆಡೆಯಿದೆಯೇ?</P>
<P>ಬಾ ನಮ್ಮ ಬಳಿ ಈಗ, ಕಲಶವಿದರಲಿ ನೆಲಸು;</P>
<P>ನಮ್ಮೊಡನೆ ಇರು ಇಲ್ಲಿ ಪೂಜೆಮುಗಿಯುವ ತನಕ,</P>
<P>ಪ್ರೀತಿಭಾವವ ತೋರು ಕರುಣೆಸುಧೆ ಸುರಿಸು! ||72||</P>
<P/>
<P><I><B>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ಹೀಗೆ ನಿನ್ನನ್ನು ಆವಾಹಿಸುತ್ತಿದ್ದೇನೆ||</B></I></P>
<P/>
<P>ನನ್ನ ಕರೆಗೆ ಓಗೊಟ್ಟಿಲ್ಲಿ ಬಾ ಬಾರ, ದೇವ, ದಯೆಯನು ತೋರ,</P>
<P>ಬಂದು ಇಲ್ಲಿಯೇ ನೆಲಸು, ತಡೆವೆ ಎಲ್ಲೂ ಹೋಗದಂತೆ;</P>
<P>ಶಕ್ತಿಪೂರ್ಣನೆ ಇಲ್ಲೆ ಸನಿಹದಲಿರು, ನಗುಮೊಗದಿ ಎದೆಯೊಳಿರು-</P>
<P>ಕೇಳಿದ್ದ ಕೊಡುವಾತ ನನ್ನೆಲ್ಲ ಆಕಾಂಕ್ಷೆಗಳನಿದ್ದು ಈಡೇರಿಸು ||73||</P>
<HR/><B><sup>8.</sup>ಜಗತ್ತೇ ಕಣ್ಣಾದವನ ವಿಶ್ವಾಕ್ಷನ ದರ್ಶನ ದಿನನಿತ್ಯ ಮಾಡುವುದು, ಆ ಬೆಳಕೇ ಸದಾ ತನ್ನ ಕಣ್ಣಲ್ಲಿ ತುಂಬಿರಲೆಂದು ಆಶಿಸುವುದು, ಉನ್ನತ ಆದರ್ಶವನ್ನು ತನ್ನದಾಗಿಸಿಕೊಳ್ಳುವುದು ಭಕ್ತನ ಹೆಬ್ಬಯಕೆ. ಪೂಜಿಸುವ ದೇವತಾಮೂರ್ತಿಯಲ್ಲಿ ಪ್ರಾಣತುಂಬುವ (ಕಲ್ಪನಾವಿಲಾಸದ)<I>ಪ್ರಾಣಪ್ರತಿಷ್ಠಾಪನ ವಿದಿ</I>üಯಲ್ಲಿ ಆಸ್ತಿಕರು ಜಪಿಸುವ ಮಂತ್ರ ಇದು.</B>
<P><BR/><sup> </sup></P>
<P><BR/>38<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>39<BR/>22. ಆಸನ</P>
<P><B><I>(ದೇವರಿಗೆ ಕುಳಿತುಕೊಳ್ಳಲು ರತ್ನಖಚಿತವಾದ ಆಸನವನ್ನು ಸಮರ್ಪಿಸುತ್ತಿ ದ್ದೇನೆಂದು ಭಾವಿಸಿಕೊಳ್ಳುವುದು.)</I></B></P>
<P/>
<P>ಬಗೆಬಗೆಯ ರತ್ನಗಳ ಕೋದು ಕಟ್ಟಿದ ಪೀಠ,</P>
<P>ಬಂಗಾರದೀ ಆಸನವ ನಿನಗೀಯುತಿರುವೆ;</P>
<P>ಬಾ, ಕುಳಿತು, ಸಿಂಹಾಸನವ ನೀನು ಸಿಂಗರಿಸು,</P>
<P>ತೋರು ಪ್ರೀತಿಯ, ದೇವ, ಪೂಜೆ ಸ್ವೀಕರಿಸು ||74||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಸಿಂಹಾಸನವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ||</I></B></P>
<P/>
<P>23. ಪಾದ್ಯ<B> </B></P>
<P><B><I>(ದೇವರ ದಿವ್ಯ ಪಾದಗಳನ್ನು ತಾನು ತೊಳೆಯುತ್ತಿದ್ದೇನೆಂದು ಭಾವಿಸಿ ಕೊಳ್ಳುವುದು.)</I></B></P>
<P> </P>
<P>ನರಕಗಳ ಕಡಲಿಂದ ಹೊರಗೆತ್ತುವಾತನೆ, ಸದಯ,</P>
<P>ನಾರಾಯಣನೆ ನಿನಗಿದೋ ತಲೆ ಬಾಗಿ ನಮನ;</P>
<P>ಸತ್ಯೇಶನೇ ಸ್ವೀಕರಿಸು ಕಾಲ ತೊಳೆಯಲು ಪಾದ್ಯ-</P>
<P>ನಿನ್ನ ಭಕ್ತರೆಲ್ಲರ ಸೌಖ್ಯ ವರ್ಧಿಸಲಿ ಸತತ! ||75||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಪಾದ್ಯವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ||</I></B><I> </I></P>
<P/>
<P>24. ಅಘ್ರ್ಯ<B> </B></P>
<P><B><I>(ದೇವರ ಪವಿತ್ರ ಕೈಗಳಿಗೆ ತೊಳೆಯಲು ನೀರನ್ನು ಸಮರ್ಪಿಸುತ್ತಿದ್ದೇನೆಂದು ಭಾವಿಸಿಕೊಳ್ಳುವುದು.)</I></B></P>
<P/>
<P>ಜ್ಞಾನಕರ್ಮೇಂದ್ರಿಯಗಳ, ಓ ದೂರನಿಯಂತ್ರಕನೆ,</P>
<P>ವ್ಯಕ್ತ ಸ್ವರೂಪನೂ ನೀನೆ, ಅವ್ಯಕ್ತನೂ ನೀನೇ;</P>
<P>ಭಕ್ತಿಪುರಸ್ಸರ ಕೊಡುವ ಈ ಅಘ್ರ್ಯವನು, ಕೋ,</P>
<P>ಕರಣಗಳಾಂದೋಲನವನ್ನ ಹತೋಟಿಯಲ್ಲಿರಿಸು! ||76||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಅಘ್ರ್ಯವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ||</I></B></P>
<P>25. ಆಚಮನೀಯ</P>
<P><B><I>(ದೇವರಿಗೆ ಕುಡಿಯಲು ನೀರನ್ನು ಸಮರ್ಪಿಸುವುದು.)</I></B></P>
<P/>
<P>ಸೇವಿಸಲು ಪಾಪಗಳು ಓಡಿಹೋಗುವ ಗಂಗೆ</P>
<P>ನದಿಯ ನೀರನೆ ತಂದಿರುವೆನೆಂದುಕೊಂಡು</P>
<P>ಸ್ವಾಮಿ, ದಣಿವಾರಿಸಿಕೋ, ಕುಡಿ ಕೊಡುವ ನೀರನಿದ,</P>
<P>ಆಚಮನ ಮಾಡಯ್ಯ, ಸ್ವೀಕರಿಸು ಮುದದಿ ||77||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಆಚಮನೀಯವನ್ನು (ಕುಡಿಯಲು ನೀರನ್ನು) ಹೀಗೆ ಸಮರ್ಪಿಸುತ್ತಿದ್ದೇನೆ||</I></B></P>
<P/>
<P>26. ಮಧುಪರ್ಕ</P>
<P><B><I>(ಮೊಸರು ತುಪ್ಪ ಜೇನು ಮತ್ತು ಸಕ್ಕರೆ ಮಿಶ್ರಿತ ಖಾದ್ಯವನ್ನು ದೇವರಿಗೆ ಸಮರ್ಪಿಸುವುದು.)</I></B></P>
<P/>
<P>ಮಧುಪರ್ಕವಿಲ್ಲಿಹುದು ಮೊಸರು ತುಪ್ಪವೂ ಸೇರಿ,</P>
<P>ರತ್ನ ಚಿನ್ನಕೆ ಬೆರೆತಂತೆ ಸಕ್ಕರೆಗೆ ಜೇನು;</P>
<P>ಸ್ವೀಕರಿಸು ಮುದದಿಂದ, ಸತ್-ಚಿತ್-ಆನಂದ</P>
<P>ಸ್ವರೂಪಿಯೇ, ಈ ವಿಶೇಷ, ದೇವ, ನೀನು ||78||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಮಧುಪರ್ಕವನ್ನು (ಮೊಸರು, ತುಪ್ಪ, ಜೇನು ಮತ್ತು ಸಕ್ಕರೆ ಮಿಶ್ರಿತ ಖಾದ್ಯವನ್ನು) ಹೀಗೆ ಸಮರ್ಪಿಸುತ್ತಿದ್ದೇನೆ||</I></B></P>
<P/>
<P>27. ಸ್ನಾನ/ಪಂಚಾಮೃತ ಅಭಿಷೇಕ<B> </B></P>
<P><B><I>(ಕಲಶದ ಮುಂದೆ ಇರಿಸಿದ್ದ ಆ ದೇವತಾ ವಿಗ್ರಹವನ್ನು ಒಂದು ಬೆಳ್ಳಿಯ ತಟ್ಟೆಯೊಳಗೆ ಅಥವಾ ಒಂದು ದೊಡ್ಡ ಬೆಳ್ಳಿಯ ಬಟ್ಟಲೊಳಗೆ ಇರಿಸಿ, ಆ ವಿಗ್ರಹಕ್ಕೆ ಹರಿದ್ರಾ ಕುಂಕುಮ ಚೂರ್ಣಗಳನ್ನು ಲೇಪಿಸುವುದು. ನಂತರ ಈ ಕೆಳಗೆ ಇರುವ ಮಂತ್ರಗಳನ್ನು ಹೇಳುತ್ತಾ ಹಾಲು, ಮೊಸರು, ತುಪ್ಪ, ಜೇನುತುಪ್ಪ, ಸಕ್ಕರೆ ಇತ್ಯಾದಿಗಳಿಂದ ಪ್ರತ್ಯೇಕ ಪ್ರತ್ಯೇಕವಾಗಿ ಆ ದೇವತಾ ವಿಗ್ರಹಕ್ಕೆ ಅಭಿಷೇಕ ಮಾಡುವುದು.</I></B></P>
<P/>
<P>ನೊರೆ ಹಾಲು, ಸಕ್ಕರೆಯ, ಸಿಹಿ ಸವಿಯ ಜೇನು</P>
<P>ಕೆನೆ ಮೊಸರು, ತುಪ್ಪಗಳನಿಲ್ಲೀಗ ತಂದೆ;</P>
<P>ಐದು ಈ ಅಮೃತದ ಸ್ನಾನ ಮಾಡಿಸುವೆ ಒಲವಿಂದೆ</P>
<P>ಸ್ವೀಕರಿಸು ರಾಜೋಪಚಾರವಿದನು, ತಂದೆ ||79||</P>
<P>4ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>41<BR/>(1) ಕ್ಷೀರ ಅಭಿಷೇಕ (ಹಾಲಿನಿಂದ ಅಭಿಷೇಕ)</P>
<P>ಎಂದೆಂದೂ ಬೆಳೆಯುತಿರು, ಅಂದ ಚಂದದ ಸೋಮ,</P>
<P>ಎಲ್ಲೆಡೆಯ, ಎಲ್ಲೆ ಮೀರಿದ ಶಕ್ತಿಗೆ ಆದೆ ನೆಲೆವೀಡು;</P>
<P>ಬಯಸಿದುದ ಒದಗಿಸುವೆ ಕೇಳಿದೆಲ್ಲ ಅನ್ನಾಹಾರ-</P>
<P>ನೀ ಬೇಕು-ಬೇಡ-ಬಹುದನು ತಿಳಿದು ಅದನೆ ನೀಡು! ||8ಂ||</P>
<P/>
<P>ಕಾಮಧೇನುವೇ ಕರೆದ ನೊರೆನೊರೆ, ದೇವಮುನಿಜನ ಹಿರಿಯರಕ್ಕರೆ,</P>
<P>ಸ್ನಾನಕೆಂದೇ ನಿನಗೆ ತಂದಿಹೆ, ಕೊಳ್ಳು ಹಾಲಿದನು! ||81||</P>
<P> </P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ಕ್ಷೀರಾಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ಹಾಲಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P><I> </I></P>
<P>(2) ದಧಿ ಅಭಿಷೇಕ</P>
<P><I><B>(ದೇವತಾ ಮೂರ್ತಿಗೆ ಮೊಸರಿನಿಂದ ಅಭಿಷೇಕ)</B></I></P>
<P>ಎಷ್ಟೆಷ್ಟು ಹೊಗಳಿದರು ಸಾಲದೀ ನಮ್ಮ ದಧಿಕ್ರಾವನ್ನು</P>
<P>ಶಕ್ತಿಯಲಿ ದಂಡಿನ ಕುದುರೆ, ವೇಗದಲಿ ಮಿಂಚು;</P>
<P>ಅವನ ಕೃಪೆ ಬೀಳುತಲೆ ಇರಲಿ; ಆಯಸ್ಸು ವರ್ಧಿಸಲಿ-</P>
<P>ನಮ್ಮ ಮಾತುಕತೆಗಳಲೆಲ್ಲ ಕಂಪು ಸೂಸುತಿರಲಿ ||82||</P>
<P/>
<P>ಚಂದ್ರಮಂಡಲ ಬೆಳಗಿ ಧವಲತೆ ಕೆನೆಯಗಟ್ಟಿದೆ ಸುಮನಸೆಳೆದಿದೆ;</P>
<P>ನಿನ್ನ ಮಜ್ಜನಕೆಂದೇ ತಂದಿಹೆ, ಕೊಳ್ಳು ಮೊಸರಿದನು ||83||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ದಧಿಯಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ಮೊಸರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P> </P>
<P>(3) ಘೃತ ಅಭಿಷೇಕ</P>
<P><I><B>(ದೇವತಾ ಪ್ರತಿಮೆಗೆ ತುಪ್ಪದಿಂದ ಅಭಿಷೇಕ)</B></I></P>
<P>ಅಗ್ನಿ, ನೀ ಹುಟ್ಟುವ ತಾಣ, ನಿನ್ನುಸಿರು, ಆ ಪ್ರಾಣ,</P>
<P>ಪ್ರಭೆಗೆ, ಬೆಳೆಗೆ ಕಾರಣ ನಿನಗಾಜ್ಯದಲಿ ಸ್ನಾನ;</P>
<P>ವರವ ಸುರಿಮಳೆಗರೆವ ಸುರರ ಕರೆ ತಾ, ಅಕ್ಕರೆಯ</P>
<P>ಘೃತವನವರತ್ತ ತಲುಪಿಸು, ಬೇಗ ಬಾ, ಜಾಣ ||84||</P>
<P>ಚಂಡಕಿರಣನ ರಶ್ಮಿ ಸಿರಿಗಡಣ, ಓ ಬೆಳ್ಳಿ,</P>
<P>ತೇಜರಾಶಿಯ ಹಿಡಿ-ತಾಣ, ನೀನೆ ಬೆಳಕು,</P>
<P>ಸುಪವಿತ್ರ ನಿನ್ನ ಪ್ರಭೆ ಬೀಳುತ್ತ ಅನವರತ,</P>
<P>ಕಾಂತಿಯೊಡಗೂಡಿರಲಿ ನಮ್ಮ ಬದುಕು ||85||</P>
<P> </P>
<P>ಸುರರ ತಣಿಸುವ ಆಜ್ಯ ಘಮ ಘಮ, ಯಜ್ಞ ಯಾಗ ಪವಿತ್ರ ಸಾಧನ</P>
<P>ಮುಳುಗೇಳು ಅವಗಾಹನೆಯೆನುತ, ಕೊಳ್ಳು ಘೃತವಿದನು||86||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ತುಪ್ಪದಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ತುಪ್ಪದ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P> </P>
<P>(4) ಮಧು ಅಭಿಷೇಕ</P>
<P><B><I>(ದೇವತಾ ಪ್ರತಿಮೆಗೆ ಜೇನುತುಪ್ಪದಿಂದ ಅಭಿಷೇಕ. ಈಗ \'\'ಎಲ್ಲೆಡೆ ಜೇನು, ಎಲ್ಲವೂ ಜೇನು\'\' ಪದ್ಯವನ್ನು ಉಪಯೋಗಿಸಬಹುದು. ಪದ್ಯ 32ನ್ನು ನೋಡಿ)</I></B></P>
<P> </P>
<P>ಬಂಡುಗೂಡಿಸಿ ದುಂಬಿ ತುಂಬಿದ, ಮಕರಂದ ಸುಮ ಪರಾಗದ ಸಾರ</P>
<P>ತೋಯಿಸಲು ಮೀಯಿಸಲು ನಿನ್ನನು, ಸ್ವೀಕರಿಸು ಮಧುವ ||87||</P>
<P/>
<P><I><B>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</B></I></P>
<P><I><B>ನಿನಗೆ ಜೇನುತುಪ್ಪದಿಂದ ಅಭಿಷೇಕ ಮಾಡುತ್ತಿದ್ದೇನೆ.</B></I></P>
<P><I><B>ಜೇನಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</B></I></P>
<P/>
<P>(5) ಶರ್ಕರ ಅಭಿಷೇಕ</P>
<P><I><B>(ದೇವತಾ ಮೂರ್ತಿಗೆ ಸಕ್ಕರೆಯಿಂದ ಅಭಿಷೇಕ)</B></I></P>
<P/>
<P>ಸಿಹಿಯ ತೊರೆ ಝರಿ ಸುಳಿದು ಸುಮನಸರ ಹಿತಕಾಗಿ,</P>
<P>ಹಾಡಿ ಹೊಗಳಲು ತಕ್ಕವರ ಬಳಿ ಹರಿಯುತಿರಲಿ;</P>
<P>ಜಯಿಸಲಾಗದ ಇಂದ್ರ ವರುಣ ದೇವಗಣಕೆಲ್ಲರಿಗು</P>
<P>ಇದು ಸೇರಿ, ಜೇನಸವಿ ಅವರ ತಣಿಸುತಿರಲಿ ||88||</P>
<P/>
<P>ಕಬ್ಬಿನಾಲೆಯ ಮನೆಯ ಹಣ್ಣಿದು, ಚಪ್ಪರಿಸೆ ನೆರೆ ಸವಿಯ ಸಾಗರ,</P>
<P>ಅಭಿಷೇಕಕೆಂದೇ ನಿನಗೆ ತಂದಿಹೆ, ಕೊಳ್ಳು ಸಕ್ಕರೆಯ ||89||</P>
<P/>
<P>42<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>43<BR/><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ಸಕ್ಕರೆಯಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ಸಕ್ಕರೆಯ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P/>
<P>(6) ಫಲೋದಕ ಅಭಿಷೇಕ<B> </B></P>
<P><B><I>(ಎಳನೀರು/ತೆಂಗಿನಕಾಯಿಯ ನೀರಿನಿಂದ ಅಭಿಷೇಕ)</I></B></P>
<P/>
<P>ಫಲ ಬಿಡುವ ಗಿಡ ಮರವೋ, ಬಿಡದಿರುವ ಜಡ ತರುವೋ,</P>
<P>ಹೂ ಬಿಡುವ ಬಳ್ಳಿಯೋ, ಬಿಡದ ಬಾಡಿದ ಲತೆಯೋ,</P>
<P>ನಾವಿರುವ ಪರಿಯೆಂತೋ, ಬಿಡು, ಹೀಗಾಗಿ ಹೋಗಿಹುದು-</P>
<P>ಬಿಡಿಸು ಪಾಪಸಂಕಲೆಯಿಂದ ಓ ಬೃಹಸ್ಪತಿಯ ಕುಡಿಯೇ! ||9ಂ||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ಎಳನೀರಿನಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ಎಳನೀರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P/>
<P>7. ಗಂಧೋದಕ ಅಭಿಷೇಕ<B> </B></P>
<P><B><I>(ಗಂಧದ ನೀರಿನಿಂದ ಅಭಿಷೇಕ; ಒಂದು ಹೂವನ್ನು ಗಂಧೋದಕದಲ್ಲಿ ಅದ್ದಿ ದೇವರಿಗೆ ಸಿಂಪಡಿಸುತ್ತಾ ಈ ಅಭಿಷೇಕ ಮಾಡುವುದು. ಇಲ್ಲಿ ಪನ್ನೀರಿನ ಅಭಿಷೇಕವನ್ನೂ ಮಾಡಬಹುದು.)</I></B></P>
<P/>
<P>ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ,</P>
<P>ಯಾರೂ ಗೆಲ್ಲರು ಅವಳ, ಎಲ್ಲರನ್ನಾಳುವಳು;</P>
<P>ಕೊರತೆಯಿಲ್ಲದ ಕೆಚ್ಚು, ಹಸುಕರುಗಳವಳಿಗೆ ಮೆಚ್ಚು-</P>
<P>ಅಂಥ ಶ್ರೀದೇವಿಯ ನಾನು ಆಹ್ವಾನಿಸುವೆನು! ||91||</P>
<P/>
<P>ಏಲ-ಕರ್ಪೂರಗಳ ಪರಿಮಳ ತುಂಬಿ ತುಳುಕುವ ನೀರ ಜಳಕಕೆ</P>
<P>ಸಿಂಪಡಿಸಲೆಂದೇ ತಂದಿಹೆ, ಕೊಳ್ಳು ಗಂಧಜಲ ||92||</P>
<P/>
<P><I><B>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</B></I></P>
<P><I><B>ನಿನಗೆ ಗಂಧೋದಕದಿಂದ ಅಭಿಷೇಕ ಮಾಡುತ್ತಿದ್ದೇನೆ.</B></I></P>
<P><I><B>ಗಂಧದ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</B></I></P>
<P/>
<P>(8) ಪುಷ್ಪೋದಕ ಅಭಿಷೇಕ<B><I> </I></B></P>
<P><B><I>(ಹೂನೀರಿನ ಅಭಿಷೇಕ; ಒಂದು ಹೂವನ್ನ ನೀರಿನಲ್ಲಿ ಅದ್ದಿ ದೇವರ ಮೇಲೆ ಸಿಂಪಡಿಸುತ್ತ ಮಾಡುವ ಅಭಿಷೇಕ)</I></B></P>
<P>ಪಲಬಗೆಯ ಕುಸುಮಗಳ ಮಕರಂದ ಪುಷ್ಪರಾಗ</P>
<P>ತುಂಬಿ ಬೀರುವ ಸುಗಂಧ ಪರಾಗ ಪನ್ನೀರನೀಗ</P>
<P>ನಿನಗೆಂದೆ ತಂದಿರುವೆ ಒಪ್ಪಿಸಿಕೊ ಒಲಿದಿದ, ತಂದೆ,</P>
<P>ಮಿಂದು ಉಲ್ಲಸಿತನಾಗುವೆ ನೀನು ಎಂದು ನಂಬಿ! ||93||</P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ಹೂನೀರಿನಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P><B><I>ಹೂನೀರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P/>
<P>(9) ಶುದ್ಧೋದಕ ಅಭಿಷೇಕ</P>
<P><B><I>(ಶುದ್ಧವಾದ ಮತ್ತು ಮೊದಲ ಕಲಶೋದಕದಿಂದ ಪವಿತ್ರಗೊಂಡ ನೀರಿನಿಂದ ದೇವರ ಪ್ರತಿಮೆಗೆ ಅಭಿಷೇಕ. ಇಲ್ಲಿ ಪದ್ಯ 27ನ್ನು ಉಪಯೋಗಿಸಬಹುದು.)</I></B></P>
<P><B><I/></B></P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</I></B></P>
<P><B><I>ನಿನಗೆ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತಿದ್ದೇನೆ.</I></B></P>
<P> </P>
<P>(1ಂ) ಅಮೃತಾಭಿಷೇಕ</P>
<P><B><I>(ಈಗ ಉಳಿದಿರುವ ಎಲ್ಲ ಅಭಿಷೇಕ ಸಾಮಗ್ರಿಗಳಿಂದ ಅಭಿಷೇಕ ಮಾಡುವುದು.)</I></B></P>
<P>ನಿನ್ನ ಹೇಗೆ ಹಾಡಿ ಹೊಗಳಲಿ ಹೇಳು, ನಿಚ್ಚಂ ಪೊಸತೇ, ವಿನೂತನನೆ;</P>
<P>ಎಂದೆಂದೂ ಈಗ ಈಗಲೇ ಹುಟ್ಟಿ, ನೆಲ ಮುಟ್ಟುವ ಹೊಚ್ಚಹೊಸತೇ!</P>
<P>ಮೈತಳೆವೆ ಎಲ್ಲದರಲೂ, ಎಲ್ಲದನೂ ಹುಟ್ಟಿಸುವಾತನು ನೀನೆ;</P>
<P>ಮತ್ತೆ ಇತ್ತ ಜನ್ಮವೆತ್ತುವುದೇನು ನನಗೆ ಬೇಡವೋ, ಭವನೇ!</P>
<P>ಹುಟ್ಟಿಗೇ ಮೀರಿದವನೆನ್ನನಾಗಿಸೋ ಇನ್ನು, ಹುಟ್ಟಡಗಿಸುವವನೇ! ||94||</P>
<P/>
<P>ಹೊಳೆಹೊಳೆವ ದಿವ್ಯ ರೂಪದ ಚೆಲುವಾಂತ ಜೊನ್ನೊಡಲ ಚೆನ್ನಿಗನೆ,</P>
<P>ಎಲ್ಲರೆಲ್ಲರ ಹಿರಿಯ, ಎಣೆಯಿರದೆಲ್ಲ ಗುಣಮಣಿಯ ಗಣಿಯೆ,</P>
<P>ನೊಂದ ಬೆಂದವರೊಂದಿಗೆ ಅಳುತ, ನೋಯಿಸುವರ ಅಳಿಸುವವನೆ,</P>
<P>ಬಲಿಷ್ಠರಲಿ ಬಲಿಷ್ಠ ನೀ, ಚರಾಚರಗಳಲಿ ಕಸುವ ತೀಡಿ ತುಂಬುವವನೆ,</P>
<P>ಉತ್ಕೃಷ್ಟ ಚಿಂತಕನೆ, ಸದೆಬಡಿದು ಎಲ್ಲವನು ಮುಗಿಸಿಬಿಡುವಂತಕನೆ,</P>
<P>ಒಲ್ಲದ ಸಲ್ಲದ ಬಲ ಚಿಂತೆ ದುಗುಡಗಳ ಕಡಿದೊಗೆದು ಇಲ್ಲವಾಗಿಸುವವನೆ,</P>
<P>ಕಾಲನೆ- ನಿನಗೆ ನಮನ, ಮತ್ತೆ ಇದೋ ಪುನ:, ನಮನ! ||95||</P>
<P>44<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>45<BR/>ದೀನದಲಿತರ ಜನರ, ಮೊರೆಯಿಡುವ ಅನುಸರರ</P>
<P>ಯೋಗಕ್ಷೇಮವ ಹೊರುವ ರಕ್ಷಕನಾಗಿಹ ಶೂರ;</P>
<P>ಕಾಡಿಸುವೆ ಪೀಡಿಸಿ ಅವರ, ಹೆದರಿಸುವೆ ಕೆಟ್ಟವರ;</P>
<P>ದುಷ್ಟರನು ಸದೆಬಡಿವ ಸಮಯದಲಿ ಉಗ್ರ ಘೋರ;</P>
<P>ಬವಣೆಗೊಳಗಾದವರ ಸಂತೈಸಲೆನೆ ಆಗುವೆ ಶಾಂತ-</P>
<P>ಓ ರುದ್ರ, ಏನೆಲ್ಲ ಬಗೆ ಬಗೆಯ ನೀ ರೂಪವಂತ! ||96||</P>
<P/>
<P>ಮಾತಿಗೆ ಎಟಕದವ, ನೋಟಕ್ಕೆ ಮೀರಿದವ,</P>
<P>ಅಳತೆಗಳವಡದ ಶಿವ ಬಣ್ಣನೆಗೆ ದೂರದವ;</P>
<P>ಪರಮಪುರುಷನ ಅರಿಯ ಯತ್ನಿಸುವ, ಬನ್ನಿ,</P>
<P>ಆ ದೇವದೇವನ ಕುರಿತು ಧ್ಯಾನಿಸೋಣ,</P>
<P>ನಮ್ಮ ಚಿತ್ತವನತ್ತ ಕಡೆ ಪ್ರಚೋದಿಸಲೆಂದು</P>
<P>ಅವನನ್ನೇ ಮನಸಾರೆ ಕೇಳಿಕೊಳ್ಳೋಣ! ||97||</P>
<P/>
<P>ನಾವರಸುವೆಲ್ಲ ಬಗೆಯ ಅರಿವಿನ ಅರಸ, ಓಜರ ಓಜ,</P>
<P>ಚರಾಚರದೆಲ್ಲದರ ಹುಟ್ಟುಳಿವು ಅಳಿವಿನ ಒಡೆಯ,</P>
<P>ಜಡಜೀವಜಂತುಗಳ ಕೂಡಿಸಾಡಿಸಿ ಬಿಡಿಸಿ ಆಳುವವ,</P>
<P>ಮಂಗಳವೇ ಮೈತಾಳಿ ಸದಾ ಒಳಿತೀಯುತಿರು ಸದಯ! ||98||<B> </B></P>
<P><B/></P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</I></B></P>
<P><B><I>ಈಗ ಪಂಚಾಮೃತಸ್ನಾನವನ್ನು ಹೀಗೆ ಸಮರ್ಪಿಸುತ್ತೇನೆ.</I></B></P>
<P><B><I>ಪಂಚಾಮೃತ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</I></B></P>
<P><B><I> </I></B></P>
<P>28. ವಸ್ತ್ರಾರ್ಪಣೆ</P>
<P><B><I>(ಈಗ ಅಭಿಷೇಕ ಮಾಡಿದ ಪ್ರತಿಮೆಯನ್ನು ಶುದ್ದೋದಕದಿಂದ ಪ್ರತ್ಯೇಕವಾಗಿ ತೊಳೆದು ಶುಭ್ರವಸ್ತ್ರದಿಂದ ಒರೆಸಿ ಹಿಂದೆ ಅದನ್ನಿಟ್ಟಿದ್ದ ಕಲಶದ ಮುಂದೆ ತಟ್ಟೆಯೊಳಗೆ ಇಟ್ಟುಕೊಳ್ಳಬೇಕು. ಈ ಪ್ರತಿಮೆಗೆ ಹರಿದ್ರಾಕುಂಕುಮ ಚೂರ್ಣಗಳನ್ನು ಅರ್ಪಿಸಬೇಕು. ಈಗ ಗೆಜ್ಜೆ ವಸ್ತ್ರಗಳನ್ನ ದೇವರಿಗೆ ಅರ್ಪಿಸುವುದು.)</I></B></P>
<P><B><I> </I></B></P>
<P><I> </I>ಉಡುತೊಡುಗೆ ವೇಷಭೂಷಣವೆಲ್ಲ ನಿನಗಚ್ಚುಮೆಚ್ಚು</P>
<P>ಕಣ್ಣಿಗೇ ಹಬ್ಬ ನೋಡುವುದೆಮಗೆ ನಿನಗೆ ಅದನಿಟ್ಟು ;</P>
<P>ಏಕೆ ಬೇಕಿದು, ಹೇಳು ಲೋಕಲಜ್ಜೆಯ ಹುಸಿ ನೆಪವೇ?-</P>
<P>ದಯಮಾಡಿ ಸ್ವೀಕರಿಸೆನುವೆ ವಸ್ತ್ರವಿದ ಕೊಟ್ಟು ||99||</P>
<P>ಧರಿಸಿ ಮೆರೆವಿರಿ ನೀವು ದಿವ್ಯ ಬೆಳಕ ದಟ್ಟ ಬಟ್ಟೆಗಳನ್ನ</P>
<P>ನಿಮ್ಮ ನಡೆನುಡಿ ಕೊಳೆ ಕಳೆದ ಹಿರಿಮೆಯ ಶುಭ್ರ ಚಿನ್ನ;</P>
<P>ಸುಟ್ಟು ಅನೃತದ ಎಲ್ಲ ಹುಟ್ಟನಡಗಿಸುತಿಹ, ಓ ಮಿತ್ರ,</P>
<P>ವರುಣನೊಡಗೂಡಿ ಇತ್ತ ಬಾ, ಸ್ವೀಕರಿಸು ಪೂಜೆಯನ್ನ<B> </B>||1ಂಂ||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು; ಹೀಗೆನ್ನುತ್ತಾ, ವಸ್ತ್ರಗಳನ್ನು ಸಮರ್ಪಿಸುತ್ತೇನೆ||</I></B></P>
<P/>
<P>29. ಹರಿದ್ರಾಕುಂಕುಮ ಅರ್ಪಣೆ</P>
<P><B><I>(ಅರಿಶಿನ, ಕುಂಕುಮ ಮತ್ತು ಕಾಡಿಗೆ ಇತ್ಯಾದಿ ಮಂಗಳ ದ್ರವ್ಯಗಳನ್ನು ದೇವರಿಗೆ ಸಮರ್ಪಿಸುವುದು.)</I></B></P>
<P><B/></P>
<P><B> </B>ಒಳಿತು-ಹಿತವೆಲ್ಲದರ, ಶಿವೆ, ಮಂಗಳಸ್ವರೂಪೆ,</P>
<P>ಎಲ್ಲ ಸಾಧಿಸೆ ಕಾರಣಳು ಕರುಣಾಳು, ತಾಯೆ;</P>
<P>ನೆಲ ನೀರು ನಭ ಹೊತ್ತ ನಾರಾಯಣನ ಜಾಯೆ</P>
<P>ಬೇಡಿದೊಡೆ ನೆರವನೀವಳೆ, ನಮಿಪೆ, ಎಮ್ಮ ಕಾಯೆ ||1ಂ1||</P>
<P/>
<P>ಎಲ್ಲ ಪ್ರಸಾಧನಗಳಲಿ ಅಲಂಕಾರ ಸಾಧನದಲ್ಲಿ</P>
<P>ಹೊಂಬಣ್ಣ ಕಾಂತಿಯುತ ಅರಿಶಿನವೇ ಮುಂದು;</P>
<P>ಸಕಲ ಸೌಭಾಗ್ಯಕರ ಕಾಂಚನಿಯ ಹುಡಿಯಿದನಿಂದು</P>
<P>ಮುಖ ಲೇಪನಕೆಂದಿರಿಸಿರುವೆ ತಾಯೆ ತಂದು ||1ಂ2||</P>
<P/>
<P>ಅರಿಶಿನದ ಜೊತೆಗೂಡಿ ಇರುವ ಕುಂಕುಮ ಚೂರ್ಣ,</P>
<P>ಇದು ಬೇಕು ಎನಿಸುವ ವಸ್ತು, ಸಿಂಗಾರಕಂತೂ;</P>
<P>ನಸುಗೆಂಪು, ಪಲಬಗೆ ರೋಹಿತ ಲೋಹಿತ ಕೆಂಪು</P>
<P>ಬಣ್ಣ ಬಣ್ಣದ ಕುಂಕುಮವ ತಂದಿರುವೆನಿಂತು ||1ಂ3||</P>
<P/>
<P>ಈಪ್ಸೆಯಂಕುರ ಬಿತ್ತಿ ಮನಸೆಳೆವ ರಮ್ಯತೆಯ</P>
<P>ಕಾಮಿನಿಯರಾಸೆಯ ರೂಪ ಸುರಮಾಂಜನ;</P>
<P>ಕಾಡಿಗೆಯ ತಂದಿಹೆನು ಕಣ್ಣುಗಳ ತಂಪಿರಿಸಲೆನೆ</P>
<P>ನಯನಮನೋಹರ ಭೂಷಣದ ಕಜ್ಜಲವನು ||1ಂ4||</P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;</I></B></P>
<P><B><I>ಹೀಗೆನ್ನುತ್ತಾ, ಅರಿಶಿನ, ಕುಂಕುಮ, ಕಾಡಿಗೆಗಳನ್ನು ಸಮರ್ಪಿಸುತ್ತೇನೆ.</I></B></P>
<P> </P>
<P><BR/>46<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>47<BR/>3ಂ. ಗಂಧ ಸಮರ್ಪಣೆ<B><I>(ಗಂಧವನ್ನ ಲೇಪಿಸುವುದು)</I></B></P>
<P/>
<P>ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ,</P>
<P>ಯಾರೂ ಗೆಲ್ಲರು ಅವಳ, ಎಲ್ಲರನ್ನಾಳುವಳು;</P>
<P>ಕೊರತೆಯಿಲ್ಲದ ಕೆಚ್ಚು, ಹಸುಕರುಗಳವಳಿಗೆ ಮೆಚ್ಚು-</P>
<P>ಅಂಥ ಶ್ರೀದೇವಿಯ ನಾನು ಆಹ್ವಾನಿಸುವೆನು! ||1ಂ5||</P>
<P/>
<P>ಪರಿಮಳವನೆಲ್ಲೆಡೆ ಬೀರಿ ಮನಸೆಳೆವ ಸಿರಿಗಂಧ</P>
<P>ಚಂದನದ ಲೇಪನವ ಮಾಡ ಬಯಸಿ ಮನದಿ,</P>
<P>ದೇವಾಧಿದೇವನೆ ಇಲ್ಲಿ, ನಿನಗಾಗಿ, ಇದೊ ತಂದೆ,</P>
<P>ತಂದೆ, ನೀನಿದ ಸ್ವೀಕರಿಸು, ಪೂಸಿಕೋ ಮುದದಿ! ||1ಂ6||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು,</I></B></P>
<P><B><I>ಹೀಗೆನ್ನುತ್ತಾ, ಗಂಧ ಲೇಪಿಸುತ್ತೇನೆ||</I></B></P>
<P/>
<P>31. ಯಜ್ಞೋಪವೀತ ಸಮರ್ಪಣೆ<B><I>(ಜನಿವಾರವನ್ನು ಸಮರ್ಪಿಸುವುದು.)</I></B></P>
<P/>
<P>ಅಂದು ನೀನೇ ಹಿಂದೆ ನಮ್ಮ ಮುಂದಿರಿಸಿ ಕೈಗಳಲಿತ್ತ</P>
<P>ಪರಮಪವಿತ್ರ, ಉಪವೀತವಿದು ಜ್ಞಾನಸಂಕೇತ;</P>
<P>ಆಯುಷ್ಯವರ್ಧನೆಗೆ ಬಲ ತೇಜ ಒಳಿತಿಗೆ ಎನುತ-</P>
<P>ಅರಿವು ಸಾಧನೆ ಕುರುಹು, ಇದನೀಗ ಧರಿಸು ||1ಂ7||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು,</I></B></P>
<P><B><I>ಹೀಗೆನ್ನುತ್ತ, ಜನಿವಾರವನ್ನು ಸಮರ್ಪಿಸುತ್ತೇನೆ||</I></B><I> </I></P>
<P/>
<P>32. ಆಭರಣ ಸಮರ್ಪಣೆ<B><I>(ರತ್ನಾಭರಣಗಳನ್ನು ಸಮರ್ಪಿಸುವುದು.)</I></B></P>
<P/>
<P>ಮಿಸುನಿಯೇ ಮೈವೆತ್ತವಳೊಡೆಯ, ಜಗದ ನಿಧಿಯರಸನೆ,</P>
<P>ನಿನಗೆ ಆಭರಣವನೀವ ಶಕ್ತನೇ ಸಂಪನ್ನನೇ ನಾನು?</P>
<P>ಇವೆ ನವರತ್ನದವತಂಸ, ಇವೆ ಉಜ್ವಲೋಜ್ವಲದೊಡವೆ-</P>
<P>ಭಾವಿಸುತ ಸ್ವೀಕರಿಸು, ಭಗವಂತ, ಭೂಷಣವನು ||1ಂ8||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;</I></B></P>
<P><B><I>ಹೀಗೆನ್ನುತ್ತಾ,</I><I>ರತ್ನಾಭರಣಗಳನ್ನು ಸಮರ್ಪಿಸುತ್ತೇನೆ||</I></B></P>
<P>33. ಅಕ್ಷತ ಸಮರ್ಪಣೆ<B><I>(ಅಕ್ಷತೆಯನ್ನು ಸಮರ್ಪಿಸುವುದು.)</I></B></P>
<P/>
<P>ಕುಂಕುಮದ ಜೊತೆಗೂಡಿ ಹೊಳೆ ಹೊಳೆವ ಬಿಳಿ ನೆಲ್ಲು</P>
<P>ಕೆಂಪು ಬಣ್ಣವ ತಳೆದು ದಿವ್ಯತೆಯ ಪಡೆಯೆ,</P>
<P>ದೇವ ದೇವರ ಒಡೆಯ, ಎಲ್ಲರೊಳಗುತ್ತಮ ನಿನಗೆ</P>
<P>ಅರ್ಪಿಸ ತಂದೆ ಅಕ್ಷತೆಯ ಒಡೆಯದಿಡಿಯ ||1ಂ9||</P>
<P> </P>
<P>ಎಲ್ಲರೊಂದಾಗಿರಲಿ, ಬಾಳು ಗಟ್ಟಿಯಾಗಿಯೇ ಇರಲಿ,</P>
<P>ಒಡೆವುದೇನೂ ಬೇಡ, ಒಡೆದುದೂ ಬೇಡ,</P>
<P>ಎಡೆಬಿಡದೆ ಒಡೆಯದಿಹ, ನಡುವೆ ಬಿರುಕೇನಿರದ</P>
<P>ಕುರುಹಾಗಿ ಸೇಸೆಯ ನಿನ್ನ ಮುಡಿಗಿಡುವೆ, ನೋಡ ||11ಂ||</P>
<P/>
<P><B><I>-ಶ್ರೀ ಸತ್ಯನಾರಾಯಣನಿಗೆ ನಮಸ್ಕರಿಸಿ ಅಕ್ಷತೆಯನ್ನ ಸಮರ್ಪಿಸುತ್ತೇನೆ.</I></B></P>
<P/>
<P>34. ಅಂಗಪೂಜೆ<B> </B></P>
<P><B><I>(ದೇವರನ್ನು ಮೂರ್ತಿರೂಪದಲ್ಲಿ ಮನಸ್ಸಿನಲ್ಲಿ ಕಲ್ಪಿಸಿಕೊಂಡು, ದೇವರ ಪವಿತ್ರ ಅಂಗಾಂಗಗಳನ್ನು ಪ್ರತ್ಯೇಕ ಪ್ರತ್ಯೇಕವಾಗಿ ಪೂಜಿಸುವುದು.)</I></B></P>
<P/>
<P>ಶ್ರೀ ಸತ್ಯದೇವನಿಗೆ ನಮನ; ನಿನ್ನ ಪಾದಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಾತ್ಮನಿಗೆ ನಮನ; ನಿನ್ನ ಹಿಮ್ಮಡಿಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯನಿಧಿಗೆ ನಮನ; ನಿನ್ನ ಮೊಣಕಾಲುಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಸಂಕಲ್ಪನಿಗೆ ನಮನ; ನಿನ್ನ ಕೆಳದೊಡೆಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯ-ಅಧೀಶನಿಗೆ ನಮನ; ನಿನ್ನ ತೊಡೆಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯರೂಪನಿಗೆ ನಮನ; ನಿನ್ನ ಹೊಕ್ಕಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯದೇವನಿಗೆ ನಮನ; ನಿನ್ನ ಸೊಂಟವನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯವಟುವಿಗೆ ನಮನ; ನಿನ್ನ ನಡುವನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯ-ಉದರನಿಗೆ ನಮನ; ನಿನ್ನ ಹೊಟ್ಟೆಯನ್ನುಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಧರ್ಮನಿಗೆ ನಮನ; ನಿನ್ನ ಹೃದಯವನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಕಾಮಾಯ ನಮನ; ನಿನ್ನ ಪಕ್ಕೆಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಇಷ್ಟನಿಗೆ ನಮನ; ನಿನ್ನ ಬೆನ್ನನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಪರಾಯಣನಿಗೆ ನಮನ; ನಿನ್ನ ಹೆಗಲುಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಶೌರ್ಯನಿಗೆ ನಮನ; ನಿನ್ನ ಭುಜಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯವಕ್ಷನಿಗೆ ನಮನ; ನಿನ್ನ ಕೈಗಳನ್ನು ಪೂಜಿಸುತ್ತೇನೆ.</P>
<P>48<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>49<BR/>ಶ್ರೀ ಸತ್ಯಸಂತುಷ್ಟನಿಗೆ ನಮನ; ನಿನ್ನ ಕುತ್ತಿಗೆಯನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯವೇದ್ಯನಿಗೆ ನಮನ; ನಿನ್ನ ಮುಖವನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯ-ಅಚ್ಯುತನಿಗೆ ನಮನ; ನಿನ್ನ ಮೂಗನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಶರ್ಮನಿಗೆ ನಮನ; ನಿನ್ನ ಕಿವಿಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಪೂರ್ಣನಿಗೆ ನಮನ; ನಿನ್ನ ಕಣ್ಣುಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯ-ಓಷಧನಿಗೆ ನಮನ; ನಿನ್ನ ಹುಬ್ಬುಗಳನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯ-ಆನಂದನಿಗೆ ನಮನ; ನಿನ್ನ ಹುಬ್ಬಿನ ನಡುವನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯವಪುಷನಿಗೆ ನಮನ; ನಿನ್ನ ಹಣೆಯನ್ನು ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಗ್ರಹರೂಪಿಗೆ ನಮನ; ನಿನ್ನ ತಲೆಯನ್ನು ಪೂಜಿಸುತ್ತೇನೆ.</P>
<P>ಶ್ರೀ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;</P>
<P><B><I>-ಹೀಗೆ ನಿನ್ನ ಎಲ್ಲಾ ಅಂಗಾಂಗಗಳಿಗೆ ನಾನು ಪೂಜಿಸುತ್ತೇನೆ.||</I></B></P>
<P/>
<P>35. ಪತ್ರ ಪೂಜೆ</P>
<P><B><I>(ಕೈಗೆ ಸಿಕ್ಕ ಬಗೆಬಗೆಯ ಗಿಡಗಳ ಶುದ್ಧವಾದ ಎಲೆಗಳನ್ನ ತಂದು ಬುಟ್ಟಿಯಲ್ಲಿ ಇರಿಸಿಕೊಂಡು ಒಂದೊಂದನ್ನಾಗಿ ದೇವರ ಮೇಲೆ ಇರಿಸುತ್ತಾ ಪೂಜಿಸುವುದು.)</I></B></P>
<P/>
<P>(ಅ) ಸಂಕ್ಷಿಪ್ತ ಪತ್ರ ಪೂಜೆ:</P>
<P> </P>
<P>ಗಿಡ ಬಳ್ಳಿ ಕುಡಿ ಮರವೆಲ್ಲ ನಿನ್ನ ಕರುಣೆಯ ಕೂಸು,</P>
<P>ಎಲೆ ಚಿಗುರು ಹೂಗಳ ಮೇಲೆ ನಿನಗೆ ಒಲವು;</P>
<P>ನಿನ್ನ ಪದತಳಕಿಡಲು ತಂದಿಹೆನು ಸಂಭ್ರಮದಿ</P>
<P>ಆಯ್ದ ಗಿಡಗಳ ಎಲೆಯ ಸಂಚಯವ ಹಲವು ||111||</P>
<P/>
<P>(ಆ) ವಿಸ್ತೃತ ಪತ್ರಪೂಜೆ:</P>
<P/>
<P>ಶ್ರೀ ಸತ್ಯದೇವನೆ, ನಿನ್ನನ್ನು ತುಳಸೀ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಾತ್ಮನೆ, ನಿನ್ನನ್ನು ಜಾಜಿ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯನಿಧಿಯೆ, ನಿನ್ನನ್ನು ಸಂಪಿಗೆ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಸಂಕಲ್ಪನೆ, ನಿನ್ನನ್ನು ಬಿಲ್ವ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಧೀಶನೆ, ನಿನ್ನನ್ನು ಗರಿಕೆಗಳು ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯರೂಪನೆ, ನಿನ್ನನ್ನು ಸೇವಂತಿಗೆ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಸೇವ್ಯನೆ, ನಿನ್ನನ್ನು ಮರುಗ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯೌಷಧನೆ, ನಿನ್ನನ್ನು ದವನ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯೋದರನೆ, ನಿನ್ನನ್ನು ಕಣಿಗಲ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಧರ್ಮನೆ, ನಿನನ್ನು ವಿಷ್ಣುಕ್ರಾಂತಪತ್ರದಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಕಾಮನೆ, ನಿನ್ನನ್ನು ಗರಗ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯೇಷ್ಟನೆ, ನಿನ್ನನ್ನು ಮಲ್ಲಿಗೆ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಪರಾಯಣನೆ, ನಿನ್ನನ್ನು ಇರುವಂತಿಗೆ ಪತ್ರದಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಶೌರ್ಯನೆ, ನಿನ್ನನ್ನು ಉತ್ತರಣೆ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯದಕ್ಷನೆ, ನಿನ್ನನ್ನು ಅರಳಿಯ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಸಂತುಷ್ಟನೆ, ನಿನ್ನನ್ನು ದಾಳಿಂಬೆ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯದೇವನೆ, ನಿನ್ನನ್ನು ಬದರಿಯ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಾಚ್ಯುತನೆ, ನಿನ್ನನ್ನು ದೇವದಾರು ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಧರ್ಮನೆ, ನಿನ್ನನ್ನು ಬನ್ನಿಯ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಪೂರ್ಣನೆ, ನಿನ್ನನ್ನು ಮಾವಿನ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯೈಶ್ವರ್ಯನೆ, ನಿನ್ನನ್ನು ನೆಲ್ಲಿಯ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಸಂಧನೆ, ನಿನ್ನನ್ನು ಆಲದ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯವಪುಷನೆ, ನಿನ್ನನ್ನು ಎಕ್ಕದ ಎಲೆಯಿಂದ ಪೂಜಿಸುತ್ತೇನೆ.</P>
<P>ಶ್ರೀ ಸತ್ಯಗ್ರಹರೂಪಿಯೆ, ನಿನ್ನನ್ನು ಬಿದುರಿನ ಎಲೆಯಿಂದ ಪೂಜಿಸುತ್ತೇನೆ.</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;</I></B></P>
<P><B><I>ಹೀಗೆ ಪತ್ರಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P>(ಇ) ದೂರ್ವಾಯುಗ್ಮ ಸಮರ್ಪಣೆ<B><I> </I></B></P>
<P><B><I>(ದೇವರಿಗೆ ಗರಿಕೆ ಹುಲ್ಲುಗಳನ್ನು ಸಮರ್ಪಿಸುವುದು)</I></B></P>
<P/>
<P><I> </I>ಇದ್ದಂತೆ ಇತ್ತ ನೀ ಬಂದಾಗ, ತೆರಳಿದಾಗಲೂ ಕೂಡ</P>
<P>ಅಗ್ನಿ, ಮನೆ ಸುತ್ತ ಬೆಳೆದೀ ವನರಾಜಿ ಹಾಗೆಯೇ ಇರಲಿ;</P>
<P>ಬತ್ತದೆ ನೀರ ಸೆಲೆ, ತಾವರೆಗಳರಳಿರಲಿ, ಗರಿಕೆಯು ಚಿಗುರಿ,</P>
<P>ಕಡಲ ನಡುಗಡ್ಡೆಯೊಲು ನೆಲೆವೀಡು ಕ್ಷೇಮವಿರಲಿ ||112||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</I></B></P>
<P><B><I>ಹೀಗೆ ಗರಿಕೆ ಹುಲ್ಲಿನ ಕವಲುಗಳನ್ನು ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P/>
<P/>
<P/>
<P/>
<P>5ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>51<BR/>36. ಪುಷ್ಪ ಪೂಜೆ<B> </B></P>
<P><B><I>(ಕೈಗೆ ಸಿಕ್ಕ ಬಗೆಬಗೆಯ ಗಿಡಗಳ ಪರಿಶುದ್ಧವಾದ ಹೂವುಗಳನ್ನ ತಂದು ಇರಿಸಿಕೊಂಡು ಒಂದೊಂದನ್ನಾಗಿ ದೇವರ ಮೇಲೆ ಇರಿಸುತ್ತಾ ಪೂಜಿಸುವುದು.)</I></B></P>
<P/>
<P>(ಅ) ಸಂಕ್ಷಿಪ್ತ ಪುಷ್ಪಪೂಜೆ:</P>
<P>ಮೊಲ್ಲೆ ಮಾಲತಿಯಂಥ ಪರಿಮಳದ ಕುಸುಮಗಳ</P>
<P>ಆಯ್ದು ತಂದಿಹೆ ನಿನ್ನ ಮುಡಿಗಿಡುವ ಈಪ್ಸೆ;</P>
<P>ಕಟ್ಟಿ ಪೋಣಿಸಿ ಹೂವ, ನಿನಗಿರಿಸಿ ಮಾಲೆಗಳ,</P>
<P>ಸಿಂಗರಿಸಿ ಮನದಣಿಯೆ ನಿನ್ನ ನೋಡುವಾಸೆ ||113||</P>
<P/>
<P>(ಆ) ವಿಸ್ತೃತ ಪುಷ್ಪಪೂಜೆ:</P>
<P>ಶ್ರೀ ಸತ್ಯದೇವನೆ, ನಿನಗೆ ಕಣಿಗಲೆ ಹೂವನ್ನು ಸಮರ್ಪಿಸುತ್ತೇನೆ|</P>
<P>ಶ್ರೀ ಸತ್ಯಾತ್ಮನೆ, ನಿನಗೆ ಜಾಜೀ ಹೂವನ್ನು ಸಮರ್ಪಿಸುತ್ತೇನೆ|</P>
<P>ಶ್ರೀ ಸತ್ಯನಿಧಿಯೇ, ನಿನಗೆ ಸಂಪಿಗೆ ಹೂವನ್ನು ಸಮರ್ಪಿಸುತ್ತೇನೆ|</P>
<P>ಶ್ರೀ ಸತ್ಯಸಂಕಲ್ಪನೆ, ನಿನಗೆ ರಂಜೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಾಧೀಶನೆ, ನಿನಗೆ ನೂರುದಳಗಳ ಕಮಲವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯರೂಪನೆ, ನಿನಗೆ ಬೆಳ್ದಾವರೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಸೇವ್ಯನೆ, ನಿನಗೆ ಸೇವಂತಿಗೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯವರ್ಮನೆ, ನಿನಗೆ ಮಲ್ಲಿಗೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯ-ಉದರನೆ, ನಿನಗೆ ಇರುವಂತಿಕೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಧರ್ಮನೆ, ನಿನಗೆ ಬೆಟ್ಟದಾವರೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಕಾಮನೆ, ನಿನಗೆ ಅಗಸೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯ-ಇಷ್ಟನೆ, ನಿನಗೆ ಪಾರಿಜಾತ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಪರಾಯಣನೆ, ನಿನಗೆ ಸುರಹೊನ್ನೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಶೌರ್ಯನೆ, ನಿನಗೆ ಸೂಜಿಮಲ್ಲಿಗೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯದಕ್ಷನೆ, ನಿನಗೆ ಮಾಲತೀ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಸಂತುಷ್ಟನೆ, ನಿನಗೆ ತಾಳೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಾಧ್ಯಕ್ಷನೆ, ನಿನಗೆ ಮಂದಾರ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯ-ಅಚ್ಯುತನೆ, ನಿನಗೆ ಪಾದರಿ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಕರ್ಮನೆ, ನಿನಗೆ ಅಶೋಕ ಪುಷ್ಪವನ್ನು ಸಮರ್ಪಯಾಮಿ</P>
<P>ಶ್ರೀ ಸತ್ಯಪೂರ್ಣನೆ, ನಿನಗೆ ಅಡಿಕೆಯ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯ-ಓಷಧನೆ, ನಿನಗೆ ದಾಳಿಂಬೆ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಆನಂದನೆ, ನಿನಗೆ ದೇವದಾರು ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯವಪುಷನೆ, ನಿನಗೆ ಸುಗಂಧರಾಜ ಹೂವನ್ನು ಸಮರ್ಪಿಸುತ್ತೇನೆ</P>
<P>ಶ್ರೀ ಸತ್ಯಗ್ರಹರೂಪಿಯೆ, ನಿನಗೆ ಕಮಲದ ಹೂವನ್ನು ಸಮರ್ಪಿಸುತ್ತೇನೆ</P>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ; ಹೀಗೆ ಹೂವಿನ ಪೂಜೆಯನ್ನ ಮಾಡುತ್ತೇನೆ.||</I></B></P>
<P/>
<P>37.<I>ನಾಮ ಪೂಜೆ<B> </B></I></P>
<P><I><B>(ದೇವರು ಒಬ್ಬನೇ, ಹೆಸರುಗಳು ಹಲವು. ಅವನ ಬೇರೆ ಬೇರೆ ಹೆಸರುಗಳನ್ನು ಹೇಳುವ ನೆಪದಲ್ಲಿ ಆ ಹೆಸರಿನ ಅರ್ಥವನ್ನ ಮತ್ತೆ ನೆನಪಿಸಿಕೊಳ್ಳುವುದು ಈ ನಾಮಪೂಜೆಯ ಉದ್ದೇಶ.)</B></I></P>
<P/>
<P>(ಅ) ಮತ್ಸ್ಯ ಮೊದಲಾದ ಹತ್ತು ಅವತಾರಗಳು:</P>
<P>ಶ್ರೀ ಮತ್ಸ್ಯನಿಗೆ ನಮಸ್ಕಾರ; ಶ್ರೀ ಕೂರ್ಮನಿಗೆ ನಮಸ್ಕಾರ;</P>
<P>ಶ್ರೀ ವರಾಹನಿಗೆ ನಮಸ್ಕಾರ; ಶ್ರೀ ನಾರಸಿಂಹನಿಗೆ ನಮಸ್ಕಾರ;</P>
<P>ಶ್ರೀ ವಾಮನಿಗೆ ನಮಸ್ಕಾರ; ಶ್ರೀ ಪರಶುರಾಮನಿಗೆ ನಮಸ್ಕಾರ;</P>
<P>ಶ್ರೀ ರಾಮನಿಗೆ ನಮಸ್ಕಾರ; ಶ್ರೀ ಕೃಷ್ಣನಿಗೆ ನಮಸ್ಕಾರ;</P>
<P>ಶ್ರೀ ಬುದ್ಧನಿಗೆ ನಮಸ್ಕಾರ; ಶ್ರೀ ಕಲ್ಕಿಗೆ ನಮಸ್ಕಾರ||1||</P>
<P/>
<P>(ಆ) ಕೇಶವ ಮೊದಲಾದ ಇಪ್ಪತ್ನಾಲ್ಕು ಶುಭನಾಮಗಳು:</P>
<P>ಶ್ರೀ ಕೇಶವನಿಗೆ ನಮನ; ಶ್ರೀ ನಾರಾಯಣನಿಗೆ ನಮನ;</P>
<P>ಶ್ರೀ ಮಾಧವನಿಗೆ ನಮನ; ಶ್ರೀ ಗೋವಿಂದನಿಗೆ ನಮನ;</P>
<P>ಶ್ರೀ ವಿಷ್ಣುವಿಗೆ ನಮನ; ಶ್ರೀ ಮಧುಸೂದನಿಗೆ ನಮನ;</P>
<P>ಶ್ರೀ ತ್ರಿವಿಕ್ರಮನಿಗೆ ನಮನ; ಶ್ರೀ ವಾಮನನಿಗೆ ನಮನ;</P>
<P>ಶ್ರೀ ಶ್ರೀಧರನಿಗೆ ನಮನ; ಶ್ರೀ ಹೃಷೀಕೇಶನಿಗೆ ನಮನ;</P>
<P>ಶ್ರೀ ಪದ್ಮನಾಭನಿಗೆ ನಮನ; ಶ್ರೀ ದಾಮೋದರನಿಗೆ ನಮನ;</P>
<P>ಶ್ರೀ ಸಂಕರ್ಷಣನಿಗೆ ನಮನ; ಶ್ರೀ ವಾಸುದೇವನಿಗೆ ನಮನ;</P>
<P>ಶ್ರೀ ಪ್ರದ್ಯುಮ್ನನಿಗೆ ನಮನ; ಶ್ರೀ ಅನಿರುದ್ಧನಿಗೆ ನಮನ;</P>
<P>ಶ್ರೀ ಪುರುಷೋತ್ತಮನಿಗೆ ನಮನ; ಶ್ರೀ ಅಧೋಕ್ಷಜನಿಗೆ ನಮನ;</P>
<P>ಶ್ರೀ ನಾರಸಿಂಹನಿಗೆ ನಮನ; ಶ್ರೀ ಅಚ್ಯುತನಿಗೆ ನಮನ;</P>
<P>ಶ್ರೀ ಜನಾರ್ದನನಿಗೆ ನಮನ; ಶ್ರೀ ಉಪೇಂದ್ರನಿಗೆ ನಮನ;</P>
<P>ಶ್ರೀ ಹರಿಗೆ ನಮನ; ಶ್ರೀ ಶ್ರೀಕೃಷ್ಣನಿಗೆ ನಮನ||</P>
<P><B><I>-ಶ್ರೀ ಸತ್ಯನಾರಾಯಣಸ್ವಾಮಿಗೆ ವಿವಿಧ ಹೆಸರುಗಳಿಂದ ಪೂಜಿಸುತ್ತೇನೆ.</I></B></P>
<P>52<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>53<BR/>38. ಅಷ್ಟೋತ್ತರ ಶತನಾಮ ಪೂಜೆ</P>
<P><B><I>(ಈಗ ನಾವು ಮಾಡುತ್ತಿರುವುದು ಸತ್ಯಸ್ವರೂಪಿಯಾದ ಶ್ರೀಮನ್ನಾರಾಯಣನ ಪೂಜೆ. ದೇವರಿಗೆ ಎಲ್ಲ ವಿಷಯಗಳೂ, ವಸ್ತುಗಳೂ ಸತ್ಯದ ಬೇರೆ ಬೇರೆ ರೂಪಗಳೇ.</I></B></P>
<P><B><I>ಆ ಎಲ್ಲ ರೂಪಗಳಲ್ಲೂ ಆ ದೇವರೇ ಅಡಗಿದ್ದಾನೆ ಎಂಬ ಭಾವನೆಯಿಂದ ನೂರೆಂಟು ಹೆಸರುಗಳಿಂದ ಅವನನ್ನು ಪೂಜಿಸುವುದು ಈ ಅಷ್ಟೋತ್ತರ ಶತನಾಮ ಪೂಜೆ.)</I></B></P>
<P><B> </B></P>
<P>ಶ್ರೀ ಸತ್ಯದೇವನಿಗೆ ನಮಸ್ಕಾರ. ಶ್ರೀ ಸತ್ಯ-ಆತ್ಮನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಭೂತನಿಗೆ ನಮಸ್ಕಾರ. ಶ್ರೀ ಸತ್ಯಪುರುಷನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯನಾಥನಿಗೆ ನಮಸ್ಕಾರ. ||5||</P>
<P/>
<P>ಶ್ರೀ ಸತ್ಯಸಾಕ್ಷಿಗೆ ನಮಸ್ಕಾರ. ಶ್ರೀ ಸತ್ಯಯೋಗನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಜ್ಞಾನನಿಗೆ ನಮಸ್ಕಾರ. ಶ್ರೀ ಸತ್ಯಜ್ಞಾನಪ್ರಿಯನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯನಿಧಿಗೆ ನಮಸ್ಕಾರ. ||1ಂ||</P>
<P/>
<P>ಶ್ರೀ ಸತ್ಯಸಂಭವನಿಗೆ ನಮಸ್ಕಾರ. ಶ್ರೀ ಸತ್ಯಪ್ರಭುವಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಈಶ್ವರನಿಗೆ ನಮಸ್ಕಾರ. ಶ್ರೀ ಸತ್ಯಕರ್ಮಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಪವಿತ್ರನಿಗೆ ನಮಸ್ಕಾರ. ||15||</P>
<P/>
<P>ಶ್ರೀ ಸತ್ಯಮಂಗಳನಿಗೆ ನಮಸ್ಕಾರ. ಶ್ರೀ ಸತ್ಯಗರ್ಭನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಪ್ರಜಾಪತಿಗೆ ನಮಸ್ಕಾರ. ಶ್ರೀ ಸತ್ಯವಿಕ್ರಮನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸಿದ್ಧನಿಗೆ ನಮಸ್ಕಾರ. ||2ಂ||</P>
<P/>
<P>ಶ್ರೀ ಸತ್ಯ-ಅಚ್ಯುತನಿಗೆ ನಮಸ್ಕಾರ. ಶ್ರೀ ಸತ್ಯವೀರನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಬೋಧನಿಗೆ ನಮಸ್ಕಾರ. ಶ್ರೀ ಸತ್ಯಧರ್ಮನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಅಗ್ರಜನಿಗೆ ನಮಸ್ಕಾರ. ||25||</P>
<P/>
<P>ಶ್ರೀ ಸತ್ಯಸಂತ್ಯುಷ್ಟನಿಗೆ ನಮಸ್ಕಾರ. ಶ್ರೀ ಸತ್ಯವರಾಹನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಪಾರಾಯಣನಿಗೆ ನಮಸ್ಕಾರ. ಶ್ರೀ ಸತ್ಯಪೂರ್ಣನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಓಷಧನಿಗೆ ನಮಸ್ಕಾರ. ||3ಂ||</P>
<P/>
<P>ಶ್ರೀ ಸತ್ಯಶಾಶ್ವತನಿಗೆ ನಮಸ್ಕಾರ. ಶ್ರೀ ಸತ್ಯಪ್ರವರ್ಧನನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯವಿಭುವಿಗೆ ನಮಸ್ಕಾರ. ಶ್ರೀ ಸತ್ಯಜ್ಯೇಷ್ಠನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಶ್ರೇಷ್ಠನಿಗೆ ನಮಸ್ಕಾರ. ||35||</P>
<P/>
<P>ಶ್ರೀ ಸತ್ಯವಿಕ್ರಮನಿಗೆ ನಮಸ್ಕಾರ. ಶ್ರೀ ಸತ್ಯಧನ್ವಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಮೇಧನಿಗೆ ನಮಸ್ಕಾರ. ಶ್ರೀ ಸತ್ಯ-ಅಧೀಶನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಕೃತುವಿಗೆ ನಮಸ್ಕಾರ. ||4ಂ||</P>
<P/>
<P>ಶ್ರೀ ಸತ್ಯಕಲಾವಂತನಿಗೆ ನಮಸ್ಕಾರ. ಶ್ರೀ ಸತ್ಯವತ್ಸಲನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯವಸುವಿಗೆ ನಮಸ್ಕಾರ. ಶ್ರೀ ಸತ್ಯಮೇಘನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯರುದ್ರನಿಗೆ ನಮಸ್ಕಾರ. ||45||</P>
<P/>
<P>ಶ್ರೀ ಸತ್ಯಬ್ರಹ್ಮನಿಗೆ ನಮಸ್ಕಾರ. ಶ್ರೀ ಸತ್ಯ-ಅಮೃತನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯವೇದಾಂಗನಿಗೆ ನಮಸ್ಕಾರ. ಶ್ರೀ ಸತ್ಯಚತುರಾತ್ಮನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಭೋಕ್ತೃವಿಗೆ ನಮಸ್ಕಾರ. ||5ಂ||</P>
<P> </P>
<P>ಶ್ರೀ ಸತ್ಯಶುಚಿಗೆ ನಮಸ್ಕಾರ. ಶ್ರೀ ಸತ್ಯ-ಅರ್ಚಿತನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಇಂದ್ರನಿಗೆ ನಮಸ್ಕಾರ. ಶ್ರೀ ಸತ್ಯಸಂಗರನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸ್ವರ್ಗನಿಗೆ ನಮಸ್ಕಾರ. ||55||</P>
<P/>
<P>ಶ್ರೀ ಸತ್ಯನಿಯಮನಿಗೆ ನಮಸ್ಕಾರ. ಶ್ರೀ ಸತ್ಯಮೇಧನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯವೇದ್ಯನಿಗೆ ನಮಸ್ಕಾರ. ಶ್ರೀ ಸತ್ಯಪೀಯೂಷನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಮಾಯನಿಗೆ ನಮಸ್ಕಾರ. ||6ಂ||</P>
<P/>
<P>ಶ್ರೀ ಸತ್ಯಮೋಹನಿಗೆ ನಮಸ್ಕಾರ. ಶ್ರೀ ಸತ್ಯಸುರಾನಂದನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸಾಗರನಿಗೆ ನಮಸ್ಕಾರ. ಶ್ರೀ ಸತ್ಯತಪಸ್ವಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸಿಂಹನಿಗೆ ನಮಸ್ಕಾರ. ||65||</P>
<P/>
<P>ಶ್ರೀ ಸತ್ಯಮೃಗನಿಗೆ ನಮಸ್ಕಾರ. ಶ್ರೀ ಸತ್ಯಲೋಕಪಾಲಕನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸ್ಥಿತನಿಗೆ ನಮಸ್ಕಾರ. ಶ್ರೀ ಸತ್ಯದಿಕ್ಪಾಲಕನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಧನುರ್ಧರನಿಗೆ ನಮಸ್ಕಾರ. ||7ಂ||</P>
<P/>
<P>ಶ್ರೀ ಸತ್ಯ-ಅಂಬುಜನಿಗೆ ನಮಸ್ಕಾರ. ಶ್ರೀ ಸತ್ಯವಾಕ್ಯನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಗುರುವಿಗೆ ನಮಸ್ಕಾರ. ಶ್ರೀ ಸತ್ಯನ್ಯಾಯನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಸಾಕ್ಷಿಗೆ ನಮಸ್ಕಾರ. ||75||</P>
<P/>
<P>54<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>55<BR/>ಶ್ರೀ ಸತ್ಯಸಂವೃತನಿಗೆ ನಮಸ್ಕಾರ. ಶ್ರೀ ಸತ್ಯಸಂಪ್ರದಾಯನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯವಹ್ನಿಗೆ ನಮಸ್ಕಾರ. ಶ್ರೀ ಸತ್ಯವಾಯುವಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಶಿಖರನಿಗೆ ನಮಸ್ಕಾರ. ||8ಂ||</P>
<P/>
<P>ಶ್ರೀ ಸತ್ಯ-ಆನಂದನಿಗೆ ನಮಸ್ಕಾರ. ಶ್ರೀ ಸತ್ಯಾಧಿರಾಜನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಶ್ರೀಪಾದನಿಗೆ ನಮಸ್ಕಾರ. ಶ್ರೀ ಸತ್ಯಗುಹ್ಯನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಉದರನಿಗೆ ನಮಸ್ಕಾರ. ||85||</P>
<P/>
<P>ಶ್ರೀ ಸತ್ಯಹೃದಯನಿಗೆ ನಮಸ್ಕಾರ. ಶ್ರೀ ಸತ್ಯಕ್ರಮಲನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯನಾಳನಿಗೆ ನಮಸ್ಕಾರ. ಶ್ರೀ ಸತ್ಯಹಸ್ತನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಬಾಹುವಿಗೆ ನಮಸ್ಕಾರ. ||9ಂ||</P>
<P/>
<P>ಶ್ರೀ ಸತ್ಯಮುಖನಿಗೆ ನಮಸ್ಕಾರ. ಶ್ರೀ ಸತ್ಯಜಿಹ್ವನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯದಂಷ್ಟ್ರನಿಗೆ ನಮಸ್ಕಾರ. ಶ್ರೀ ಸತ್ಯನಾಸಿಕನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಶ್ರೋತ್ರುವಿಗೆ ನಮಸ್ಕಾರ. ||95||</P>
<P/>
<P>ಶ್ರೀ ಸತ್ಯಚಕ್ಷುವಿಗೆ ನಮಸ್ಕಾರ. ಶ್ರೀ ಸತ್ಯಶಿರನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಮುಕುಟನಿಗೆ ನಮಸ್ಕಾರ. ಶ್ರೀ ಸತ್ಯ-ಅಂಬರನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯ-ಆಭರಣನಿಗೆ ನಮಸ್ಕಾರ. ||1ಂಂ||</P>
<P/>
<P>ಶ್ರೀ ಸತ್ಯ-ಆಯುಧನಿಗೆ ನಮಸ್ಕಾರ. ಶ್ರೀ ಸತ್ಯಶ್ರೀ ವಲ್ಲಭನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಗುಪ್ತನಿಗೆ ನಮಸ್ಕಾರ. ಶ್ರೀ ಸತ್ಯಪುಷ್ಕರನಿಗೆ ನಮಸ್ಕಾರ.</P>
<P>ಶ್ರೀ ಸತ್ಯದೃಢನಿಗೆ ನಮಸ್ಕಾರ. ||1ಂ5||</P>
<P/>
<P>ಶ್ರೀ ಸತ್ಯಭಾಮಾವತಾರಕನಿಗೆ ನಮಸ್ಕಾರ. ಶ್ರೀ ಸತ್ಯಗ್ರಹರೂಪಿಗೆ ನಮಸ್ಕಾರ.</P>
<P>ಶ್ರೀ ಸತ್ಯಪ್ರಹರಣ-ಆಯುಧನಿಗೆ ನಮಸ್ಕಾರ. ||1ಂ8||</P>
<P>ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಅನಂತ ನಮಸ್ಕಾರಗಳು||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</I></B></P>
<P><B><I>ಹೀಗೆ ಶ್ರೀ ದೇವರ ನೂರಾ ಎಂಟು ಹೆಸರುಗಳೊಂದಿಗೆ ಪೂಜೆಯನ್ನು ಮಾಡುತ್ತಿದ್ದೇನೆ.</I></B></P>
<P/>
<P>39. ಲಕ್ಷ್ಮೀ ಪೂಜೆ</P>
<P><B><I>(ಎಲ್ಲೆಲ್ಲಿ ವಿಷ್ಣು ಇರುವನೋ ಅಲ್ಲೆಲ್ಲಾ ಲಕ್ಷ್ಮೀ ಇದ್ದೇ ಇದ್ದಾಳೆಂಬುದು ವೈಷ್ಣವ ಭಕ್ತರ ನಂಬಿಕೆ. ವಿಷ್ಣು ಮತ್ತು ಲಕ್ಷ್ಮೀಯರದು ಅವಿನಾಭಾವದ ಅನ್ಯೋನ್ಯ ಸಂಬಂಧ. ಆ ಕಾರಣಕ್ಕೆ ಈಗ ಲಕ್ಷ್ಮಿಯ ಪೂಜೆ.)</I><sup>9</sup></B></P>
<P>ಪುಣ್ಯಕಾರ್ಯಗಳ ಎಸಗುವರ ನೆಲೆಯಲ್ಲಿ ಸಿರಿ, ಸಂಪತ್ತು;</P>
<P>ಪಾಪಿಗಳ ಸೆರೆಯಲ್ಲಿ ದಾರಿದ್ರ್ಯದಾಪತ್ತು, ದೈನ್ಯ ವಿಪತ್ತು;</P>
<P>ಸುಮನಸರ ಹೃದಯದಲಿ ಬೆಳಗುವ ಬುದ್ಧಿಯ ಮಹತ್ತು;</P>
<P>ಸಜ್ಜನರ ಶ್ರದ್ಧೆಯ ಸೊತ್ತು, ಕುಲೀನ ನಾರಿಯ ಸಹಜ ಲಜ್ಜೆಯ ಒತ್ತು</P>
<P>-ಹೀಗೆ ಬಗೆ ಬಗೆ ರೂಪದಲಿರುವೆ; ಲಕ್ಷ್ಮಿ,</P>
<P>ಜಗವ ಕಾಪಾಡು, ಹೊತ್ತು! ||114||</P>
<P/>
<P><B> </B>ಒಳಿತು-ಹಿತವೆಲ್ಲದರ, ಶಿವೆ, ಮಂಗಳಸ್ವರೂಪೆ,</P>
<P>ಎಲ್ಲ ಸಾಧಿಸೆ ಕಾರಣಳು ಕರುಣಾಳು, ತಾಯೆ;</P>
<P>ನೆಲ ನೀರು ನಭ ಹೊತ್ತ ನಾರಾಯಣನ ಜಾಯೆ</P>
<P>ಬೇಡಿದೊಡೆ ನೆರವೀವೆ, ನಮಿಪೆ, ನಮ್ಮ ಕಾಯೆ ||</P>
<P/>
<P><B><I> </I></B>ನೊಂದ, ದುರ್ಬಲ, ದೀನ, ಬಂದ ಅಸಹಾಯಕರ,</P>
<P>ಪೊರೆವುದೇ ಬಾಳಿನ ಧರ್ಮವಿದ ಸಾರಿ, ತೋರಿ,</P>
<P>ಎಲ್ಲರೆಲ್ಲರ ಕಣ್ಣ ನೀರನೊರೆಸುವ ನೆರವಿನ ನೆರಳೆ</P>
<P>ಕರುಣೆಯೇ ಮೈವೆತ್ತ, ಸಿರಿ, ಮನದಲಿರು ತಾಯೆ ||115||</P>
<P> </P>
<P><B><I>-ಹೀಗೆ, ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಪ್ರೀತಿಪಾತ್ರಳಾದ ಶ್ರೀ ಲಕ್ಷ್ಮೀದೇವಿಗೆ ಪೂಜೆ ಮಾಡುತ್ತೇನೆ.</I></B></P>
<P/>
<P>4ಂ. ಧೂಪ</P>
<P><B><I>(ಅಗರಬತ್ತಿಯನ್ನು ಹಚ್ಚಿ ದೇವರಿಗೆ ಸಮರ್ಪಿಸುವುದು.)</I></B></P>
<P/>
<P>ಹತ್ತು ಬಗೆ ಗುಗ್ಗುಲದ ದ್ರವ್ಯಗಳು ಮೇಳೈಸಿ</P>
<P>ಧೂಪವಾಗಿದೆ ಇಲ್ಲಿ ಪರಿಮಳವ ಸೂಸಿ;</P>
<P>ಪರಿಸರವ ಮುದಗೊಳಿಸಿ ಮನಸೆಳೆವ ಸುರಭಿಯಿದು-</P>
<P>ಸಗ್ಗಿಗರೂ ಮೆಚ್ಚುವೀ ಕಂಪ ಸ್ವೀಕರಿಸು ||116||</P>
<HR/><H6><P/></H6>
<P><B><sup>9.</sup>ಲಕ್ಷ್ಮೀ ಪೂಜೆಗೆ ಉಪಯೋಗಿಸಬಹುದಾದ ಶ್ರೀಸೂಕ್ತ ಅನುಬಂಧ-2ರಲ್ಲಿದೆ.</B><BR/>56<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>57<BR/>ಬಗೆ ಬಗೆಯ ಗಿಡದೆಲೆಯ ತೊಗಟೆಗಳ ಹೂವುಗಳ</P>
<P>ದಿವ್ಯ ರಸಪಾಕವಿದು ಸಾಂದ್ರ ಗಂಧ ಸೊಂಪು</P>
<P>ಆಮೋದದೀ ಧೂಪ, ಜೇನ ಸವಿ ಗಾಳಿಗೆ ಲೇಪ</P>
<P>ಸ್ವೀಕರಿಸು ಸುಮನಸ ಜನರ ಮೆಚ್ಚುಗೆಯ ಕಂಪು ||117||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ಹೀಗೆ ಧೂಪವನ್ನು ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P>41. ದೀಪ / ಏಕಾರತಿ</P>
<P><B><I>(ಒಂದು ಬತ್ತಿಯ ದೀಪವನ್ನು ಹಚ್ಚಿ ದೇವರಿಗೆ ಆರತಿಯನ್ನು ಬೆಳಗುವುದು ಕೆಲವರ ಸಂಪ್ರದಾಯ.)</I></B></P>
<P/>
<P>ತುಪ್ಪದಲಿ ಮುಳುಗೆದ್ದ ಮೂರು ಬತ್ತಿಯ ದೀಪ</P>
<P>ಅಗ್ನಿಯೊಡಗೂಡಿಹುದು, ಬೆಳಗುತಿಹೆನು|</P>
<P>ಕೊಳ್ಳು ಬಾ, ಮೂಲೋಕದೆಲ್ಲ ಹೊಲ್ಲ ಕತ್ತಲೆ ಕೊಲ್ಲು</P>
<P>ಒಳ್ಳಿತಿನ ಬೆಳಕನ್ನೆ ನೀ ನಮಗೆ ತೋರು! ||118||</P>
<P/>
<P>ಕಾಪಾಡು ಇಲ್ಲಿಂದ ಈ ಸುತ್ತ ಕವಿದಿದೆ ದಟ್ಟ</P>
<P>ನರಕಕೂಪದ ಘೋರ ಕಗ್ಗತ್ತಲಿನ ತಾಪ|</P>
<P>ನೀಡುತಿಹೆ ಭಕ್ತಿಯಲಿ ಪರಮಾತ್ಮ ದೀಪವಿದೆ ಕೋ</P>
<P>ನಮಿಪೆ, ಓ ದೇವನೆ, ದಿವ್ಯ ಜ್ಯೋತಿರೂಪ ||119||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ಹೀಗೆ ದೀಪವನ್ನು ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P>42. ನೈವೇದ್ಯ</P>
<P><B><I>(ಬಗೆ ಬಗೆಯ ಹಣ್ಣುಗಳು, ಪಾನೀಯಗಳು, ಭಕ್ಷ್ಯಭೋಜ್ಯಗಳು ಮತ್ತು ಈ ಪೂಜೆಗಾಗಿಯೇ ತಯಾರಿಸಿದ ಸಪಾದ ಭಕ್ಷ್ಯವನ್ನು ದೇವರಿಗೆ ಸಮರ್ಪಿಸುವುದು.)</I></B></P>
<P/>
<P>ಆದಿದೇವನ ಕಣ್ಣೇ ರವಿಯಾಗಿ ಮೊದಲುದಿಸೆ,</P>
<P>ಚಂದ್ರ ಆವಿರ್ಭವಿಸಿದ ಅವನ ಮನಸಿಂದಲೇ;</P>
<P>ಮೂಡಿ ಬರುತಿರಲಲ್ಲಿ ಮುಖದಿಂದ ಇಂದ್ರಾಗ್ನಿ,</P>
<P>ಅವನುಸಿರೇ ವಾಯುವನು ಹೊರಗೆಡುಹಿತು ||12ಂ||</P>
<P>ಬಾಳೆ ಕಿತ್ತಳೆ ಹಲಸು ಸೇಬು ದ್ರಾಕ್ಷಿ ಮಾವು</P>
<P>ದಾಳಿಂಬೆ ಮೊಸುಂಬೆ ಹಣ್ಣುಗಳು ಹಲವು</P>
<P>ಖರ್ಜೂರ ಬಾದಾಮಿ ಕಲ್ಲುಸಕ್ಕರೆ ತೆಂಗು</P>
<P>ನಿನ್ನ ಆರೋಗಣೆಗೆಂದೇ ಇಲ್ಲಿರುವುವು ||121||</P>
<P> </P>
<P>ಹಾಲು ಮೊಸರಿನ ಜೊತೆಗೆ ಪಲ ಬಗೆಯ ಪಕ್ವಾನ್ನ,</P>
<P>ತುಪ್ಪ ತೀಡಿದ ಭಕ್ಷ್ಯ, ಸ್ವಾದಿಷ್ಟ ಪಾಯಸಾನ್ನ,</P>
<P>ಸಿಹಿ ತಿನಿಸು, ಷಡ್ರಸ ಭೋಜ್ಯ, ನಾಲಗೆಗೆ ಹಬ್ಬ-</P>
<P>ಒಪ್ಪಿಸಿಕೋ, ಆರೋಗಣೆಗೆಂದೇ ತಂದೆ ಇದನ ||122||</P>
<P> </P>
<P><B><I>(ಈಗ ಗಾಯತ್ರೀ ಮಂತ್ರವನ್ನು ಪಠಿಸುತ್ತಾ, ನೈವೇದ್ಯಕ್ಕೆ ತಂದ ವಸ್ತುಗಳ ಮೇಲೆ ಪವಿತ್ರೋದಕವನ್ನು ಸಿಂಪಡಿಸುವುದು.)</I></B></P>
<P> </P>
<P>ಯಾವ ಪರಮಪೂಜ್ಯನ ದಿವ್ಯ-</P>
<P>ಪ್ರಭೆಯ ಕುರಿತು ಧ್ಯಾನಿಸುತಿಹೆವೋ</P>
<P>ಆ ದೇವರ ದೇವ ಪ್ರಚೋದಿಸಲೆಮ್ಮ ಬುದ್ಧಿಗಳನು.</P>
<P>ಸತ್ಯ ಮತ್ತು ಋತದ ಹೆಸರಿನಲ್ಲಿ ನೀರು ಚಿಮುಕಿಸಿ ಪರಿಷಿಂಚನೆ ಮಾಡುತ್ತೇನೆ; ಕಾಮಧೇನುವನ್ನು ನೆನೆಯುತ್ತೇನೆ; ಈ ಭಕ್ಷ್ಯಭೋಜ್ಯಗಳೆಲ್ಲ ಅಮೃತೋಪಮವಾಗಲಿ; ಇಲ್ಲಿ ಸುಧೆಯನ್ನು ಹಾಸಿ ಹರಡಿದಂತೆ ಆಗಿ(ರುವೆ)ದೆ; ಪ್ರಾಣ, ಅಪಾನ, ವ್ಯಾನ, ಉದಾನ ಮತ್ತು ಸಮಾನ - ಎಂಬ ಪಂಚ ಪ್ರಾಣಗಳಿಗೆ ಈ ನೈವೇದ್ಯ ಸಮರ್ಪಿತವಾಗಲಿ; ಪರಮಾತ್ಮನಿಗೆ ಇದು ಸಮರ್ಪಿತವಾಗಲಿ ||123||</P>
<P/>
<P><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನೈವೇದ್ಯವನ್ನು ಸಮರ್ಪಿಸುತ್ತೇನೆ; ನಡು ನಡುವೆ ಪಾನೀಯವನ್ನು ಸಮರ್ಪಿಸುತ್ತೇನೆ; ಉತ್ತರಾಪೋಶನವನ್ನು ಸಮರ್ಪಿಸುತ್ತೇನೆ; ಕೈತೊಳೆಯಲು ನೀರನ್ನೀಯುತ್ತೇನೆ; ಕಾಲು ತೊಳೆಯಲು ನೀರನ್ನೀಯುತ್ತೇನೆ; ಮತ್ತೆ ಕುಡಿಯಲು ಆಚಮನೀಯವನ್ನು ಕೊಡುತ್ತೇನೆ; ಕೈಯನ್ನುಜ್ಜಿಕೊಳ್ಳಲು (ವಸ್ತ್ರವನ್ನು?) ಕೊಟ್ಟೆನೆಂದು ಕಲ್ಪಿಸಿಕೊಳ್ಳುತ್ತೇನೆ.||</I></B></P>
<P/>
<P>43. ಬಲಿ ಹರಣ</P>
<P><B><I>(ನೈವೇದ್ಯದ ಸ್ವಲ್ಪ ಭಾಗವನ್ನ ತೆಗೆದಿರಿಸಿ ಪುರಾಣಪುಣ್ಯ ಕಥೆಗಳಲ್ಲಿ ಬರುವ ಭಕ್ತೋತಮರಿಗೆ ಸಾಂಕೇತಿಕವಾಗಿ ಅವರಿಗೆ ಅದನ್ನು ಸಮರ್ಪಿಸುವುದು ಈ ಬಲಿಹರಣ.)</I></B></P>
<P/>
<P> </P>
<P/>
<P>58<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>59<BR/>ವಾಮನನು ತುಳಿದ ಬಲಿ, ರಾಮನೊಲಿದಸುರನ ತಮ್ಮ,</P>
<P>ಶರಶಯ್ಯೆಯಲೂ ನಾರಾಯಣನ ನೆನೆದ ಭೀಷ್ಮ;<B> </B></P>
<P>ಸನಕಾದಿ ಜ್ಞಾನಿಗಳೆ, ಅಂಬರೀಷ ಭಕ್ತಲಲಾಮ,</P>
<P>ಅಕ್ರೂರ, ಬಾಲ ಧ್ರುವ, ವಿಷ್ವಕ್ಸೇನ, ಶುಕನೆ,</P>
<P>ಸಾಂಖ್ಯಗುರು ಕಪಿಲ ಮುನಿ, ಗೀತೆ ಕೇಳಿದ ಪಾರ್ಥ,</P>
<P>ನಾರದ ಪ್ರಹ್ಲಾದರೆ ಬನ್ನಿ ಪರಮ ಭಕ್ತಸ್ತೋಮ ||124||</P>
<P> </P>
<P>ಬನ್ನಿರೈ ನಂದಿ ಶರಣ ಸುಗುಣ ಗಣ ಬಾಣ ರಾವಣರೆ,</P>
<P>ಚಂಡಿ, ಭೃಂಗಿ, ತಂಡಿ, ರಿಟರಿತ್ತ, ದಯಮಾಡಿಸಿ;</P>
<P>ಅವನೆ ಹರಸಿತ್ತ ಪ್ರಸಾದ, ವೈಷ್ಣವರೆ, ಶಾಂಭವರೆ,</P>
<P>ಭಕ್ತಿಯಲಿ ನೀಡುವೆ, ನೀವು ಒಲಿದು ಸ್ವೀಕರಿಸಿರಿ ||125||</P>
<P/>
<P>44. ಫಲ ಸಮರ್ಪಣೆ</P>
<P><B><I>(ವೀಳ್ಯದೆಲೆಯ ಮೇಲೆ ಒಂದು ತೆಂಗಿನ ಕಾಯನ್ನು, ಬಾಳೆಹಣ್ಣು ಇತ್ಯಾದಿ ಹಣ್ಣುಗಳನ್ನು ಇಟ್ಟುಕೊಂಡು ಕಲಶದ ಬಲಭಾಗದಲ್ಲಿ ಅದನ್ನು ಇರಿಸಿ ದೇವರಿಗೆ ಸಮರ್ಪಿಸುವುದು ಈ ಫಲಸಮರ್ಪಣ.)</I></B></P>
<P/>
<P>ಪಾಪವೆಲ್ಲವ ಕಳೆವ ಪಲ ಬಗೆಯ ಫಲಗಳಿವು</P>
<P>ಸ್ವಾದಿಷ್ಟ ಸುಪಕ್ವ ಹಣ್ಣುಗಳ ಇನಿದು |</P>
<P>ದಿವ್ಯಫಲರೂಪದಲಿ ಅರ್ಪಿಸಲು ತಂದಿರುವೆ</P>
<P>ಸತ್ಯದೇವನೆ ಸ್ವೀಕರಿಸು ಮುದದಿ ಒಲಿದು|||126||</P>
<P> </P>
<P><B><I>-ಶ್ರೀ ಸತ್ಯನಾರಾಯಣಸ್ವಾಮಿಗೆ, ಈ ರೀತಿ ಫಲವನ್ನು ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P>45. ತಾಂಬೂಲ ಸಮರ್ಪಣೆ</P>
<P><B><I>(ವೀಳ್ಯದೆಲೆ, ಅಡಿಕೆ, ಏಲಕ್ಕಿ, ಲವಂಗ, ಕಸ್ತೂರಿ ಇತ್ಯಾದಿಗಳಿಂದ ಕೂಡಿದ ತಾಂಬೂಲವನ್ನು ಸಮರ್ಪಿಸುವುದು.)</I></B></P>
<P/>
<P>ಚಿಗುರೆಲೆಯ ಮೇಲಿಟ್ಟ ಹಸನು ಸುಗಂಧದ ಅಡಿಕೆ</P>
<P>ಏಲ ಲವಂಗವೂ ಸೇರಿ ಪರಿಮಳದ ಸಹಿತ</P>
<P>ನಾಗವಲ್ಲಿಯ ದಳದಿ ಕೂಡಿ ಕರ್ಪೂರದ ಚೂರ್ಣ</P>
<P>ಮೆಲ್ಲು ಸವಿ ತಾಂಬೂಲ ಕಸ್ತೂರಿ ಮಿಳಿತ ||127||</P>
<P><B><I>-ಶ್ರೀ ಸತ್ಯನಾರಾಯಣಸ್ವಾಮಿಗೆ ಹೀಗೆ ತಾಂಬೂಲವನ್ನು ಅರ್ಪಿಸುತ್ತಿದ್ದೇನೆ.</I></B></P>
<P>46. ನೀರಾಜನ / ಮಂಗಳಾರತಿ</P>
<P><B><I>(ದೇವರಿಗೆ ಮಂಗಳಾರತಿಯನ್ನ ಬೆಳಗುವುದು.</I></B></P>
<P><B><I>ಮುಂದೆ ವ್ರತಕಥೆಯ ಶ್ರವಣದ ನಂತರ ಮಹಾಮಂಗಳಾರತಿಯನ್ನ ಮಾಡುವ ಉದ್ದೇಶ ಇರುವುದರಿಂದ ವಿಶೇಷವಾದ ಆರತಿಗಳನ್ನ ಅಲ್ಲಿಗಾಗಿ ಕಾದಿರಿಸಿಕೊಳ್ಳುವುದು ಒಳ್ಳೆಯದು.)</I></B></P>
<P/>
<P>ಅಲ್ಲಿ ರವಿ ಮೂಡುವುದಿಲ್ಲ. ಚಂದ್ರ ಹೊಳೆಯುವುದಿಲ್ಲ,</P>
<P>ತಾರೆ ಮಿನುಗುವುದೂ ಇಲ್ಲ, ಮಿಂಚುಗಳ ಝಳಪೆಂದಿಲ್ಲ;</P>
<P>ಎಲ್ಲಿ ಅಗ್ನಿಯ ಸೊಲ್ಲು? ಪ್ರತಿಫಲನವೆಲ್ಲಕೂ ಮೂಲ-</P>
<P>ಆ ಹೆಬ್ಬೆಳಕೆ ಬೆಳಗಿ ಬೆಳಗಿಸುತಿದೆ ಸದಾ ಜಗವನೆಲ್ಲ ||128||</P>
<P/>
<P>ತುಂಬಿ ತುಳುಕುತ್ತಲಿದೆ ಜೇನು ಚಿನ್ನದೀ ಬಟ್ಟಲಲಿ</P>
<P>ಆಯುರಾರೋಗ್ಯದ ಭಾಗ್ಯ ತೇಜ, ಸೋಮ, ಭರಿಸು;</P>
<P>ಮನೆಯ ಮಕ್ಕಳು ಧರ್ಮಭೀರುಗಳಾಗಿಹರಿಲ್ಲಿ</P>
<P>ಒಲವು ಗೆಲ್ಲುವ ಹಂಚಿ ಮೆಲ್ಲುವ ಮನವನುಳಿಸು ||129||</P>
<P/>
<P>ಹಾಡು, ಅರ್ಚಿಸು, ಬಿಡದೆ ಹಾಡುತಿರು ಪ್ರಿಯಮೇಧ,</P>
<P>ಮಕ್ಕಳೂ ದನಿಗೂಡಿಸಲಿ ಗಾನದಲಿ ಜೊತೆಗೆ;</P>
<P>ಅವನ ಸ್ತುತಿಸುವ ಬನ್ನಿ ಶರಣಾದ ಪರಿಜನರ</P>
<P>ಭದ್ರಕೋಟೆಯೇ ಆಗಿ ರಕ್ಷಣೆಯ ಕೊಡುವವಗೆ ||13ಂ||</P>
<P><B><I> </I></B></P>
<P><B><I>-ಶ್ರೀ ಸತ್ಯನಾರಾಯಣಸ್ವಾಮಿಗೆ ನಮನ;</I></B></P>
<P><B><I>ಹೀಗೆ ನೀರಾಜನವನ್ನು ಸಮರ್ಪಿಸುತ್ತಿದ್ದೇನೆ.</I></B></P>
<P/>
<P>47. ಪ್ರಸನ್ನಾಘ್ರ್ಯ ಸಮರ್ಪಣೆ</P>
<P><B><I>(ಪೂಜಾ ಸಾಂಗತ್ಯಕ್ಕಾಗಿ, ನಾವು ಮಾಡಿದ ಪೂಜೆಯಿಂದ ದೇವರು ಪ್ರಸನ್ನನಾಗಿದ್ದಾನೆ ಎಂದು ಭಾವಿಸಿಕೊಂಡು ಕೊಡುವ ಅಘ್ರ್ಯ)</I></B></P>
<P/>
<P>ಕಾವೇರಿ ತಿಳಿನೀರು ಶುಭ್ರ ನಿರ್ಮಲ ಪವಿತ್ರ</P>
<P>ಕಪಿಲ ಹೊನಲೂ ಸೇರಿ ಪನ್ನೀರು ಹರಿಯೆ,</P>
<P>ಅದ ತಂದು ಭಕ್ತಿಯಲಿ ನಿನ್ನ ಸಂತಸಗೊಳಿಸೆ</P>
<P>ಅಘ್ರ್ಯ ಕೊಡುತಿಹೆ ಕೊಳ್ಳು ಇದನು ಹರಿಯೆ ||131||</P>
<P/>
<P/>
<P/>
<P/>
<P/>
<P><sup> </sup></P>
<P/>
<P/>
<P/>
<P/>
<P> </P>
<P><BR/>6ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>61<BR/>48. ಪ್ರಾರ್ಥನೆ</P>
<P><B><I>(ನಮಗೆ ಅದು ಒಳ್ಳೆಯದನ್ನು ಉಂಟುಮಾಡುವುದಾದರೆ ನಾವು ಕೇಳುವ ಆ ಎಲ್ಲ ಕೋರಿಕೆಗಳನ್ನು ದೇವರು ಈಡೇರಿಸುತ್ತಾನೆ- ಎಂಬ ದೃಢ ನಂಬಿಕೆಯಿಂದ ದೇವರಲ್ಲಿ ವೈಯಕ್ತಿಕವಾಗಿ ಪ್ರಾರ್ಥನೆ ಮಾಡುವುದು.)</I></B></P>
<P/>
<P>ಲೀಲೆಯಲಿ ಆಡಿಸುತಿರುವೆ ಹಬ್ಬಿ ಹರಡಿದ ಜಗವ</P>
<P>ಮನದಣಿವೆ ನೋಡುತ ನಿನ್ನ ಮಕ್ಕಳೇಳು ಬೀಳುಗಳ;</P>
<P>ಕೇಳಿದ್ದ ಕೊಡುವವ ಒಡನೆ, ಒಡೆಯ, ನಮಿಪೆನು ನಿನ್ನ,</P>
<P>ಸತ್ಯನಾರಾಯಣನೆ ಒಳಿತಿನ ದಾರಿ ಮಾಡು ಸರಳ ||132||</P>
<P/>
<P>49. ಪ್ರದಕ್ಷಿಣ ನಮಸ್ಕಾರ</P>
<P><B><I>(ದೇವರಿಗೆ ಪ್ರದಕ್ಷಿಣೆ ಮಾಡುವುದು; ಅದು ಸಾಧ್ಯವಾಗದಿದ್ದಲ್ಲಿ ನಾವು ನಿಂತಲ್ಲೇ ಎಡಬದಿಯಿಂದ ಬಲಭಾಗಕ್ಕೆ ತಿರುಗುತ್ತಾ ಪ್ರದಕ್ಷಿಣೆ ಮಾಡುವುದು ಮತ್ತು ಸಾಷ್ಟಾಂಗವಾಗಿ ನಮಸ್ಕರಿಸುವುದು.)</I></B></P>
<P><B><I> </I></B></P>
<P>ತಿಳಿತಿಳಿದೊ ತಿಳಿಯದೆಯೋ ಮಾಡಿದಾ ತಪ್ಪುಗಳು</P>
<P>ಪಾಪವಾಗಾವರಿಸಿದೆ ತುಂಬಿ ನನ್ನ ಒಳಗೆ ಹೊರಗೆ;</P>
<P>ಏನೇನ ಪಾಪಗಳ ಎಸಗಿದೆನೋ ಜನ್ಮಜನ್ಮಾಂತರದಿ</P>
<P>ಹೆಜ್ಜೆ ಹೆಜ್ಜೆಗೂ ನಾಶವಾಗಲವು ನಿನ್ನ ಸುತ್ತುತ್ತಿರಲು;</P>
<P>ನೀನಲ್ಲದಿನ್ನಾರು ನೆರಳು ಮೊರೆಹೊಕ್ಕವಗೆ ದೀನನಿಗೆ-</P>
<P>ಇದನರಿತು ಪೊರೆ, ಜಗದೀಶ, ದಯೆಯ ತೋರು ||133||</P>
<P/><H6><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಈ ರೀತಿ ಪ್ರದಕ್ಷಿಣ ನಮಸ್ಕಾರಗಳನ್ನು ಮಾಡುತ್ತೇನೆ.</I></B><P/></H6>
<P>5ಂ. ವ್ರತಕಥಾ ಶ್ರವಣ</P>
<P><B><I>ಸ್ಕಾಂದ ಪುರಾಣದ ರೇವಾ ಖಂಡದ ಭಾಗದಲ್ಲಿರುವ ಈ ಸತ್ಯನಾರಾಯಣ ವ್ರತಕಥೆಯನ್ನು ಹೇಳುವುದು ಮತ್ತು ಕೇಳುವುದು.</I></B></P>
<P><B><I>ಕನ್ನಡ ವ್ರತಕಥೆಗೆ ಅನುಬಂಧ-1 ನ್ನು ನೋಡಿ.</I></B></P>
<P/>
<P>51. ಮಹಾಮಂಗಳಾರತಿ</P>
<P><B><I>(ವಿಶೇಷವಾಗಿ ಅಲಂಕರಿಸಲ್ಪಟ್ಟ ಒಂದೇ ಬತ್ತಿಯ, ಹಲವು ಬತ್ತಿಗಳ, ಮತ್ತು ಕರ್ಪೂರದ ಇತ್ಯಾದಿ ವಿವಿಧ ಮಂಗಳಾರತಿಗಳನ್ನು ದೇವರಿಗೆ ಈಗ ಮಾಡುವುದು.)</I></B></P>
<P>ಕರುಣೆಯೇ ಒಡಲಾಗಿ ಬಂದೆದುರು ನಿಂದವನೆ, ಬಂಧುರನೇ,</P>
<P>ಬೆಳ್ಳಿಬಿಳುಪಿನ ಕರ್ಪೂರದಂದದ ಸುಂದರನೆ, ಸಾಂಬಶಿವನೆ,</P>
<P>ಸಂಸಾರಸಾರ ಹಾವ ಕೊರಳ ಸರ ತೊಟ್ಟವನೇ, ಗಟ್ಟಿಗನೆ,</P>
<P>ನನ್ನೆದೆಯ ಕಮಲದಲಿ ನೆಲಸಿಹನೆ, ಶಂಕರನೇ ನಮನ! ||134||</P>
<P/>
<P>ಬಲು ಹಿಂದೆ ತಾವೊಂದು ವಿನ್ಯಸಿಸಿ ಮಾನಸ ಯಜ್ಞ</P>
<P>ದೇವತೆಗಳು ಪರಮಪುರುಷನ ಪೂಜೆ ಕೈಗೊಂಡರು;</P>
<P>ಎಲ್ಲರಡಿಯಿಡುವ ಧರ್ಮ ಮುಂದೆ ತಾವೆನಿಸಿದವು</P>
<P>ಸಗ್ಗಿಗರ ಜೊತೆಗೂಡಿರಲಿ ಹೆಗ್ಗಳಿಕೆ ಹೊಂದುವವರು ||135||</P>
<P> </P>
<P>ಕಡಲ ತಡಿ ಗಡಿವರೆಗೆ ಚಾಚಿ ಭೂಮಿಯ ಅಂಚು</P>
<P>ತಮ್ಮ ತಾವೇ ಆಯ್ದು ಆಳಿಕೊಳುವರ ರಾಜ್ಯ</P>
<P>ಉತ್ತಮಿಕೆಯುತ್ತುಂಗ ಶೃಂಗಕೇರುತೇರುತ ನಿಲಲಿ</P>
<P>ಇಲ್ಲಿ ಜನ ಸುಖ ಸಾಮ್ರಾಜ್ಯ ಅನುಭವಿಸುತ್ತಿರಲಿ</P>
<P>-ಚಿರಕಾಲ ಪ್ರಜೆಗಳ ಬಾಳು ಹಸನಾಗಿ ಇರಲಿ ||136||</P>
<P/>
<P>ಬ್ರಹ್ಮ ವರುಣ ಸುರೇಂದ್ರ ರುದ್ರ ಮರುತಾದಿಗಳು</P>
<P>ಯಾರ ಸ್ತುತಿಸುತಲವನ ಬೆಳಗುತಿಹರೋ,</P>
<P>ವೇದ ವಾಙ್ಮಯದೊಳಗೆ ತಿರುಳಾಯ್ದ ಸಾಮಗರು</P>
<P>ಯಾರ ನೆನೆನೆನೆದು ಹಾಡುತಿಹರೋ,</P>
<P>ಮನದಲವನನೆ ತುಂಬಿ, ಮುಳುಗಿ ಧ್ಯಾನದಲವನ</P>
<P>ಯೋಗಿಗಳು ಯಾರನ್ನ ಕಾಣುತಿಹರೋ-</P>
<P>ಕೊನೆಮೊದಲನಿನ್ನಾರೂ ಕಂಡರಿಯದವನನ್ನ</P>
<P>ಆ ದೇವ ದೇವನನು ನಾನು ನಮಿಪೆ. ||137||</P>
<P/>
<P>ಸ್ವರ್ಗ ಸ್ಥಿರವಾಗಿರಲಿ, ಭೂಮಿ ಭದ್ರವಾಗಿಯೇ ಇರಲಿ;</P>
<P>ದೃಢವಾಗಿ ಗಿರಿ ವನ ನದಿ ಕಡಲು ನೆಲೆಗೊಳ್ಳಲಿ;</P>
<P>ಆಳುವವರಾಸರೆಯಲ್ಲಿ ಕ್ಷೇಮದಲಿ ಇಳೆ ಇರಲಿಂತು-</P>
<P>ಹೊತ್ತು ರಾಷ್ಟ್ರವ ಸತತ ಭಗವಂತ ಕಾಪಾಡಲಿ ||138||</P>
<P/><H6><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</I></B>
<P><B><I>ಈ ರೀತಿ ಮಂಗಳಾರತಿಯನ್ನು ಸಮರ್ಪಿಸುತ್ತಿದ್ದೇನೆ.</I></B></P>
</H6>
<P>62<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>63<BR/>52. ಮಂತ್ರಪುಷ್ಪ ಪಠನ</P>
<P><B><I>(ವೇದೋಕ್ತವಾದ ಈ ಮಂತ್ರವನ್ನು ಸಾಮೂಹಿಕವಾಗಿ ಹೇಳುವುದು.)</I></B></P>
<P><B> </B>ನೀರ ಹೂವೇನೆಂದು ನೀ ಬಲ್ಲೆಯೇನು?</P>
<P>ಅದನರಿಯೆ ಹೂವಿನೊಲು ರಸದ ಸೆಲೆ ನಲಿವಿನೆಡೆ</P>
<P>ಪಶು-ಪುತ್ರ ಸಂಪದವ ಪಡೆವೆ ನೀನೆಲ್ಲವನು;</P>
<P>ತಂಗದಿರ ಚಂದಿರನೆ ನಭದ ನೀರಿನ ಹೂವು</P>
<P>-ಇದ ತಿಳಿದು, ನೀ ನೀರಲಿರುವುದೆಲ್ಲವ ಗ್ರಹಿಸೆ, ಇಂಬು ನಿನ್ನಲ್ಲೆ!</P>
<P>ಇದ ಕಾಣು, ತಳವೂರಿ ದೋಣಿಯಾಗಿದೆ ಲೋಕ</P>
<P>ನೀರಿನಾಶ್ರಯದಲ್ಲಿ, ತಿಳಿದು ನೀನು!! ||139||<B><sup>1ಂ</sup></B></P>
<P><B> </B></P>
<P>53. ಸಾಮೂಹಿಕ ಪ್ರಾರ್ಥನಾ</P>
<P><B><I>(ಈಗ ಎಲ್ಲರೂ ಒಟ್ಟಾಗಿ ಹೇಳಿಕೊಳ್ಳುತ್ತಾ ಮಾಡುವ ಪ್ರಾರ್ಥನೆ.)</I></B></P>
<P>ನನ್ನ ತಾಯಿಯೂ ನೀನೆ, ನನ್ನ ತಂದೆಯೂ ನೀನೆ;</P>
<P>ಬಂಧುವೂ ಗೆಳೆಯನೂ ನೀನೆ, ನೀನೇ;</P>
<P>ವಿದ್ಯೆ ಬುದ್ಧಿಯು ನೀನೆ, ಸಂಪತ್ತು ಸಿರಿ ನೀನೆ,</P>
<P>ನನಗೆ ಸಕಲ ಸರ್ವಸ್ವವೆನೆ- ನೀನೊಬ್ಬನೇ ||14ಂ||</P>
<P>ನೀನು ತೇಜೋರಾಶಿ. ನನಗಿನಿತು ಪ್ರಭೆಯನು ನೀಡು;</P>
<P>ಹೂಡು ಬಲ ನೀ ಶಕ್ತಿಯ ಬೀಡು, ಸಾಮಥ್ರ್ಯಗಳ ನೆಲೆವೀಡು;</P>
<P>ಕೆಟ್ಟದಕೆ ನಸು ಮುನಿಸು ಸಿಡಿಮಿಡಿಯೂ ಇರಲಿ ಬಿಡು,</P>
<P>ಇಡು ಸಹನೆ, ಕೊಡು ಕಾಂತಿ, ವಿನಯ ಮನೆ ಮಾಡು ||141||</P>
<P/>
<P>ಆರೋಗ್ಯ ರೂಪವಿಡು, ನಡೆಗೆ ಗೆಲುವನು ನೀಡು,</P>
<P>ಆರ್ತರಿಗೆ ನೆರವಿತ್ತೆನೆಂಬ ಕೀರ್ತಿ ಬೆಳೆಸು;</P>
<P>ಹಗೆತನವದೇನಿರದ ಕೆಳೆತನವೆ ತುಂಬಿರುವ</P>
<P>ಬದುಕ ಬಾಳುವ ತೆರದಿ ಸರಿದಾರಿ ಹರಸು ||142||</P>
<P/>
<P>ನಿನ್ನ ಕಾಣುವ ಭಾಗ್ಯ, ಸನಿಹದಲೆ ಇರುವ ಸುಖ,</P>
<P>ನಿನ್ನಡಿಗೆ ಪೊಡಮಡಲು ದೊರೆಯೆ ಪುಣ್ಯ,</P>
<P>ನನ್ನೆದೆಗೆ ನೀ ಬಂದು, ಇಂದು ಅಲ್ಲಿಯೆ ನಿಂದು-</P>
<P>ನಿನ್ನ ನಾ ಕೂಡಲೆನೆ ನಾನು ಧನ್ಯ ||143||</P>
<P>ಅರಸರ ಅರಸನೆ, ವೈಶ್ರವಣ, ನೀನು ಒಲಿಯದಿರೆ ಏನು ಸುಖ;</P>
<P>ಅಡೆತಡೆಗಳೆಗಿರದಂತೆ ನಮ್ಮಾಸೆಗಳ ನೀನು ಪೂರೈಸು;</P>
<P>ಅರಕೆ ಮನದಿ ಮೊದಲಂಕುರಿಸಿ ಮರವನಾಗಿಸುವಾತನು ನೀನೆ,</P>
<P>ರಾಯರ ರಾಯ ಕುಬೇರ, ಇಚ್ಛೆಗಳ ತವನಿಧಿಯೆ ||144||</P>
<P>ವೇದಗಳ ಆದಿಯಲಿ ಯಾರು ಸ್ವರ ರೂಪದಲ್ಲಿರುತ,</P>
<P>ಯಾರು ವೇದಾನ್ತ ಉಪನಿಷತ್ತುಗಳಲಿ ತಳವೂರುತ,</P>
<P>ಪ್ರಕೃತಿಯನು ಸೃಜಿಸುತ್ತ, ಅದರಲೇ ಲೀನವಾಗಿಹನಾರೋ-</P>
<P>ಆ ಪರಮಾತ್ಮ ಆದಿದೇವನ ಕುರಿತು ನಾ ಧ್ಯಾನಿಸುವೆ ||145||</P>
<P/>
<P>54. ಪುಷ್ಪಾಂಜಲಿ ಮತ್ತು ಸಾಮೂಹಿಕ ಪ್ರದಕ್ಷಿಣೆ; ನಮಸ್ಕಾರ</P>
<P><B><I>(ಕೈಯಲ್ಲಿ ಹೂವನ್ನು ಮತ್ತು ಮಂತ್ರಾಕ್ಷತೆಯನ್ನು ಇರಿಸಿಕೊಳ್ಳುತ್ತಾ, ದೇವರಿಗೆ ಪ್ರದಕ್ಷಿಣೆಯನ್ನು ಮಾಡುವುದು ಅಥವಾ ತಾವು ನಿಂತಲ್ಲೇ ಮೂರು ಬಾರಿ ಪ್ರದಕ್ಷಿಣೆ ಮಾಡಿ, ದೇವರ ಬಳಿ ಹೋಗಿ, ಕೈಯಲ್ಲಿರುವ ಪುಷ್ಪಾಂಜಲಿಯನ್ನು ಸಮರ್ಪಿಸುತ್ತಾ ದೇವರಿಗೆ ಸಾಷ್ಟಾಂಗ ನಮಸ್ಕಾರ ಮಾಡುವುದು.)</I></B></P>
<P>ತಿಳಿತಿಳಿದೊ ತಿಳಿಯದೆಯೋ ಮಾಡಿದಾ ತಪ್ಪುಗಳು</P>
<P>ಪಾಪದೊಲು ಆವರಿಸಿದೆ ತುಂಬಿ ನನ್ನ ಒಳಗೆ ಹೊರಗೆ;</P>
<P>ಏನೇನ ಪಾಪಗಳ ಎಸಗಿದೆನೋ ಜನ್ಮಜನ್ಮಾಂತರದಿ</P>
<P>ಹೆಜ್ಜೆ ಹೆಜ್ಜೆಗೂ ನಾಶವಾಗಲವು ನಿನ್ನ ಸುತ್ತುತ್ತಿರಲು;</P>
<P>ನೀನಲ್ಲದಿನ್ನಾರು ನೆರಳು ಮೊರೆಹೊಕ್ಕವಗೆ ದೀನನಿಗೆ-</P>
<P>ಇದನರಿತು ಪೊರೆ, ಜಗದೀಶ, ದಯೆಯ ತೋರು</P>
<H6><B><I>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಪ್ರದಕ್ಷಿಣ ನಮಸ್ಕಾರಗಳನ್ನು ಮಾಡುತ್ತೇನೆ.</I></B><I> </I></H6>
<P/>
<P>55. ಉಪಾಯನದಾನ</P>
<P><B><I>(ವಿಧಿವತ್ತಾಗಿ ಪೂಜೆಯನ್ನು ನಿರ್ವಹಿಸಿದ ಅರ್ಚಕರಿಗೆ/ಪುರೋಹಿತರಿಗೆ ಅಥವಾ ಹಿರಿಯರಿಗೆ ಪೂಜಾ ಸಾಂಗತ್ಯದ ಉದ್ದೇಶದಿಂದ ಹಣ್ಣು, ಕಾಯಿ, ತಾಂಬೂಲ (ದಕ್ಷಿಣೆ) ಇತ್ಯಾದಿಗಳ ಉಡುಗೊರೆ ಕೊಡುವುದು.)</I></B></P>
<P><I> </I></P>
<P><I> </I><B>ಪೂಜೆ ಮಾಡುವವರು ಹೀಗೆ ಹೇಳಬೇಕು:</B></P>
<P><I>ಪೂಜಾಸಾಂಗತ್ಯ ಸಿದ್ಧಿಗೋಸ್ಕರ, ನಿಮಗೆ ಪಾದ್ಯ, ಅಘ್ರ್ಯ, ಆಚಮನೀಯ, ಗಂಧ, ಪುಷ್ಪಗಳಿಂದ ಅರ್ಚನೆ ಮಾಡಿ, ಶ್ರೀ ಸತ್ಯನಾರಾಯಣಸ್ವಾಮಿಯ ಅನುಗ್ರಹವನ್ನು</I></P>
<P><I>ಬಯಸಿ, ಓ ಹಿರಿಯರೇ, ನಿಮಗೆ ಯಥಾಶಕ್ತಿ ಉಪಾಯನ ದಾನವನ್ನು ಕೊಡುತ್ತೇನೆ|| ದಯವಿಟ್ಟು ತಾವು ಸ್ವೀಕರಿಸಿ. ನಮ್ಮನ್ನು ಹರಸಿ.||</I></P>
<HR/><I/>
<P><B><sup>1ಂ.</sup>ಮಂತ್ರಪುಷ್ಪದ ಪೂರ್ಣ ಕನ್ನಡ ಪದ್ಯಾನುವಾದಕ್ಕೆ ಅನುಬಂಧ-3 ನ್ನು ನೋಡಿ</B><BR/>64<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>65<BR/><B>ಸ್ವೀಕರಿಸುವವರು ಹೀಗೆ ಹೇಳಬೇಕು:</B></P>
<P><I>ನೀವು ಪಾದ್ಯ, ಅಘ್ರ್ಯ, ಆಚಮನೀಯಗಳನ್ನಿತ್ತಿರಿ; ಗಂಧ ಪುಷ್ಪ ಧೂಪ ದೀಪ ಗಳಿಂದ ಚೆನ್ನಾಗಿ ಸತ್ಕರಿಸಿದಿರಿ; ಸಂತೋಷ..</I></P>
<P><I>ಗಂಧವಿತ್ತಿರಿ, ನಿಮಗೆ ಸೌಮಂಗಲ್ಯ ದೊರಕಲಿ;</I></P>
<P><I>ಅಕ್ಷತೆಯನ್ನ ಕೊಟ್ಟಿರಿ, ನಿಮ್ಮ ಆಯುಷ್ಯ ವರ್ಧಿಸಲಿ;</I></P>
<P><I>ಹೂವುಗಳನ್ನ ಕೊಟ್ಟಿರಿ, ನಿಮ್ಮ ಶ್ರೇಯಸ್ಸು ಬೆಳಗಲಿ;</I></P>
<P><I>ತಾಂಬೂಲ ಕೊಟ್ಟಿರಿ, ಐಶ್ವರ್ಯ ಹೆಚ್ಚಲಿ;</I></P>
<P><I>ದಕ್ಷಿಣೆಯನ್ನು ಕೊಟ್ಟಿರಿ, ಹೀಗೆ ನೀವು ಯಾವಾಗಲೂ ಹೆಚ್ಚು ಹೆಚ್ಚು</I></P>
<P><I>ಕೊಡುವಂತಹವರಾಗಿಯೇ ಇರಿ||</I></P>
<P><B> </B>ಕೊಡುವವನು ಅವನೇ, ಕೊಳ್ಳುವವನೂ ಅವನೇ;</P>
<P>ಆ ದಡಕೆ ಕೊಂಡೊಯ್ದು ಮುಟ್ಟಿಸುವವನೂ;</P>
<P>ನಾವು ನಿಮಿತ್ತರು ಮಾತ್ರ, ಅವನಾಟ ಇದು ಎಲ್ಲ-</P>
<P>ಸತ್ಯದೊಡೆಯನ ನೆನೆ ನೆನೆದು ಸ್ವೀಕರಿಸುವೆ ||146||</P>
<P/>
<P><B><I>ಪೂಜೆ ಮಾಡುವವರು ಹೇಳುತ್ತಾರೆ:</I></B></P>
<P><I> </I>ಹಿರಣ್ಯಗರ್ಭನ ಮಡಿಲ ಕುಡಿಯ ನೆನಪಿಗೆ ತರುವ</P>
<P>ರಾಜ ವಿಭಾವಸು ಇತ್ತ ಚಿನ್ನ ಹೋಲುತಲಿರುವ</P>
<P>ಪುಣ್ಯಾತಿಶಯವನ್ನ ಈ ದಾನ ಕೊಡುವದರ ಜತೆ</P>
<P>ನೆಮ್ಮದಿಯ ಮಳೆಗರೆಯಲೆಂದು ಕೇಳಿಕೊಳುವೆ ||147||</P>
<P/>
<P><B>ಸ್ವೀಕರಿಸುವವರು ಹಾರೈಸುತ್ತಾರೆ:</B></P>
<P><I>ನಿಮಗೆಲ್ಲರಿಗೂ ದೀರ್ಘವಾದ ಆಯಸ್ಸು, ಶ್ರೇಯಸ್ಸು, ಶಾನ್ತಿ, ತುಷ್ಟಿ, ಪುಷ್ಟಿ-ಗಳು ಲಭಿಸಲಿ</I>||</P>
<P/>
<P>56. ಪುನಃ ಪೂಜೆ ಮತ್ತು ಪ್ರಾರ್ಥನೆ<B> </B></P>
<P><B><I>(ಪೂಜೆಯ ಕೊನೆಯ ಘಟ್ಟಕ್ಕೆ ಬರುತ್ತಿದ್ದೇವೆ. ಈಗ ದೇವರಿಗೆ ಇನ್ನೊಮ್ಮೆ ಹರಿದ್ರಾಕುಂಕುಮ ಅಕ್ಷತೆಗಳಿಂದ ಪೂಜಿಸುತ್ತಾ ನೇರವಾಗಿ ಮಾಡಲಾಗದ ಕೆಲವು ಪೂಜೆಗಳನ್ನ ಕಲ್ಪಿಸಿಕೊಳ್ಳುತ್ತೇವೆ.)</I></B></P>
<P><B><I> </I></B></P>
<P><I>ಪುನಃ ಪೂಜೆಯನ್ನು ಮಾಡುತ್ತೇನೆ. ಮನಸ್ಸಿನಲ್ಲಿಯೇ ಕಲ್ಪಿಸಿಕೊಂಡು ಸಾರ್ವಭೌಮತ್ವದ ಸಂಕೇತವಾದ ಬಿಳಿ ಕೊಡೆಯನ್ನ ಸಮರ್ಪಿಸುತ್ತೇನೆ. ಚಾಮರವನ್ನು ಬೀಸುತ್ತೇನೆ, ನೃತ್ಯ, ಗೀತ, ವಾದ್ಯಗಳಿಂದ ದೇವರನ್ನು ಸಂತೋಷಪಡಿಸುತ್ತೇನೆ.<BR/>ಅಶ್ವಾರೋಹಣ, ಗಜಾರೋಹಣ ಮಾಡಿಸುತ್ತೇನೆ. ಉಯ್ಯಾಲೆಯ ಮೇಲೆ ಪಲ್ಲಕ್ಕಿಯ ಮೇಲೆ ಕೂರಿಸಿಕೊಂಡು ಮೆರೆಸುತ್ತೇನೆ, ರಥದ ಮೇಲೆ ಕುಳ್ಳಿರಿಸಿಕೊಂಡು ಸುತ್ತಿಸುತ್ತೇನೆ.</I></P>
<P><I>-ಹೀಗೆ ಮನಸ್ಸಿನಲ್ಲಿಯೇ ಕಲ್ಪಿಸಿಕೊಳ್ಳುತ್ತಾ ವಿವಿಧ ಪೂಜಾ ಕೈಂಕರ್ಯಗಳನ್ನು ಮಾಡಬಯಸುತ್ತೇನೆ. ಅವುಗಳ ಸಂಕೇತವಾಗಿ ಹರಿದ್ರಾ ಕುಂಕುಮ ಅಕ್ಷತೆ ಗಂಧ ಧೂಪ ದೀಪ ಮುಂತಾದ ಉಪಚಾರಗಳೊಂದಿಗೆ ಪೂಜಿಸುತ್ತೇನೆ. ಕೊನೆಯಲ್ಲಿ ಪೂಜೆಗಾಗಿ ತುಳಸೀಪತ್ರವನ್ನು ಸಮರ್ಪಿಸುತ್ತೇನೆ.||</I></P>
<P><I/></P>
<P><I><B>(ಈಗ ಇನ್ನೊಮ್ಮೆ ದೇವರಲ್ಲಿ ಮಾಡುವ ಪ್ರಾರ್ಥನೆ: ನನ್ನ ಸಾಮಥ್ರ್ಯಕ್ಕೆ ತಕ್ಕ ಹಾಗೆ, ನನಗೆ ತೋಚಿದ ವಿಧಿವಿಧಾನವನ್ನು ಅನುಸರಿಸಿ ದೇವರೇ ನಾನು ಪೂಜಿಸಿದ್ದೇನೆ. ಈ ಪೂಜೆಯಿಂದ ಶ್ರೀ ದೇವರು ಪ್ರೀತಿಗೊಳ್ಳಲಿ, ಸುಪ್ರಸನ್ನನಾಗಲಿ ನಾನು ಬೇಡಿದ ವರಗಳನ್ನು ಕೊಡುತ್ತಾ ನನ್ನ ಇಷ್ಟಾರ್ಥಗಳನ್ನು ಈಡೇರಿಸಲಿ||</B></I></P>
<P/>
<P>57. ಅಪರಾಧ ಕ್ಷಮಾಪಣೆ</P>
<P><B><I>(ಪೂಜೆಯನ್ನ ಭಕ್ತಿಯಿಂದ ಶ್ರದ್ಧೆಯಿಂದ ಮಾಡಬೇಕು ಜೊತೆಗೆ ಪೂಜೆ ಮಾಡುವ ಒಂದು ಸಾಂಪ್ರದಾಯಿಕ ವಿಧಿ ಏನಿದೆಯೋ ಅದರಂತೆ ಪೂಜಿಸಬೇಕು. ಆದರೆ ಅನಿವಾರ್ಯ ಕಾರಣಗಳಿಗಾಗಿ ಏನಾದರೂ ತಪ್ಪುಗಳನ್ನು ಮಾಡಿದ್ದರೆ ಅವನೆಲ್ಲಾ ಮನ್ನಿಸಬೇಕೆಂದು ದೇವರನ್ನು ಈಗ ಕೇಳಿಕೊಳ್ಳುತ್ತೇವೆ.)</I></B></P>
<P/>
<P>ಯಾರ ನಾ ನೆನೆದೊಡನೆ, ಯಾರ ನಾ ಹೆಸರಿಸಿದೆ ಎನೆ,</P>
<P>ತಪದಲ್ಲಿ, ಪೂಜೆಯಲಿ ತೊಡಗಿದುಜ್ಜುಗದಿ,</P>
<P>ಅರೆ ಕೊರೆಗಳೆಲ್ಲವೂ ಕರಗಿ, ವಿಧಿ ವಿಧಾನವೆ ಜರುಗಿ,</P>
<P>ಪೂರ್ಣತೆಯ ಪಡೆವವೋ ಆ ಹರಿಯ ನೆನೆವೆ ||148||</P>
<P> </P>
<P>ಪೂಜೆ ಮಾಡುವ ವೇಳೆ ಮಂತ್ರ ಮರೆತಿರಬಹುದು,</P>
<P>ಆಚರಣೆಗಳ ನಡು ನಡುವೆ ಎಡವಿರಲೂ ಬಹುದು;</P>
<P>ಶ್ರದ್ಧೆ ಭಕ್ತಿಯಲಿನಿತು ಕೊರತೆ ತಲೆದೋರಿರಬಹುದು</P>
<P>ಎಲ್ಲ ಮನ್ನಿಸು, ಪೂಜೆ ಪರಿಪೂರ್ಣದೊಲು ಪರಿಗಣಿಸು ||149||</P>
<P> </P>
<P>ನೂರಾರು ತಪ್ಪುಗಳ ಹಗಲಿರುಳೂ ಮಾಡುತಿಹೆ,</P>
<P>ಎಡುವುತ್ತ ನಡೆಯುತ್ತ ನಿನ್ನ ಬಳಿ ಬರುತಿರುವೆ;</P>
<P>ಏನೋ ಪಾಪ, ನನ್ನ ಪ್ರಿಯ ಭಕ್ತನಿವ, ತಿಳಿಯದವ</P>
<P>ಎಂದೆನುತ, ಜಗದೀಶ, ಎಲ್ಲ ಮನ್ನಿಸೊಡೆಯ ||15ಂ||</P>
<P/>
<P>66<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>67<BR/>ಕೈಕಾಲೆ ತಪ್ಪೆಸಗಿರಬಹುದು, ದೇಹವೇ ಮಾಡಿರಬಹುದು;</P>
<P>ಸಲ್ಲದುದ ನಾ ನೋಡಿ, ಕೇಳಿ, ಆಡಿರಲೂ ಬಹುದು;</P>
<P>ಅನಿವಾರ್ಯ, ವಿಹಿತವೆಂದೆನಿಸಿ ತಪ್ಪಾಗಿ ನಡೆದಿರಬಹುದು-</P>
<P>ಎಲ್ಲವನು ಮನ್ನಿಸು, ಪ್ರಭುವೆ, ಓ ಕರುಣಾಳು ದೇವ ||151||<B> </B></P>
<P/>
<P>ಅಪ್ಪಿ ತಪ್ಪಾಗಿರಬಹುದು ಪೂಜೆ ಮಾಡುವ ವೇಳೆ</P>
<P>ಮಂತ್ರ ತಂತ್ರ ಸ್ವರಗಳ ದೋಷ ನುಸುಳಿ ನಡುವೆ</P>
<P>ಯಾರ ನಾಮವ ನೆನೆಯೆ ಇರವೋ ನ್ಯೂನಾತಿರಿಕ್ತಗಳು</P>
<P>ಆ ಅಚ್ಯುತಾನಂತಗೋವಿಂದನ ನಾ ಮುಮ್ಮಡಿಯೆ ನೆನೆವೆ ||152||</P>
<P/>
<P>ಇರುಳು ಜಾರಿತು, ಹೊತ್ತು ಮೂಡಿತು</P>
<P>ದೈನ್ಯತೆಯ ಬಿಸಿ ಹಬೆ ಇಂಗಿತು;</P>
<P>ಮುಚ್ಚಿ ತುಕ್ಕಿದ ಕಿಟಕಿ ಬಿಚ್ಚಿತು,</P>
<P>ಬೆಳಕ ಕಿರಣ ಒಳ ಹೊಕ್ಕಿತು;</P>
<P>ತೆರೆದ ಬಾಗಿಲಿನೊಳಗೆ ನುಸುಳಿದ</P>
<P>ಗಾಳಿ ಜೀವಕುಸಿರ ಹಸಿರೂಡಿತು;</P>
<P>ನನ್ನ ಕಣ್ಣನು ನೀನು ತುಂಬಲು</P>
<P>ಜೇನ ಕನಸ ಸಿಹಿ ನನಸಾಯಿತು ||153||</P>
<P/>
<P>58. ಕೃತಜ್ಞತಾ ಸಮರ್ಪಣೆ</P>
<P><B><I>(ನಮ್ಮ ಅರ್ಹತೆಯನ್ನೂ ಮೀರಿ ನಾವು ಕೇಳಿದುದರಲ್ಲಿ ಸಮರ್ಪಕವಾದುದನೆಲ್ಲಾ ನಮಗೆ ಕೊಟ್ಟ ದೇವರಿಗೆ ನಮ್ಮ ನೆನಕೆಗಳನ್ನು ಸಮರ್ಪಿಸುವುದು.)</I></B></P>
<P/>
<P>ಇಚ್ಛಾ-ಜ್ಞಾನ-ಕ್ರಿಯೆಯ ಮೂರೂ ಶಕ್ತಿಗಳೊಡನೆ</P>
<P>ನಾ ಬೆಳೆದೆ- ನೀನವನಿತ್ತು ಕೈ ಹಿಡಿದು ನಡೆಸೆ;</P>
<P>ಮೌಲ್ಯಾಧಾರಿತ ಬದುಕ ಬಾಳಲಾಶಿಸಿ ಇಟ್ಟ</P>
<P>ಹೆಜ್ಜೆಗಳ ಒಜ್ಜೆಗಳೋ ಬಿಡುಗಡೆಯ ಕಡೆಗೆ.</P>
<P>ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,</P>
<P>ನನ್ನ<I>ಕೃತಜ್ಞತೆ</I>ಗಳನು ಸ್ವೀಕರಿಸಿದೋ! ||154||<B><sup>11</sup></B></P>
<P>59. ಸರ್ವಸಮರ್ಪಣೆ</P>
<P><B><I>(ಕರ್ಮೇಂದ್ರಿಯಗಳಿಂದಲೂ, ಜ್ಞಾನೇಂದ್ರಿಯಗಳಿಂದಲೂ ನಾವು ಏನನ್ನು ಮಾಡುತ್ತೇವೋ ಅದೆಲ್ಲವೂ ಒಂದು ಬಗೆಯಲ್ಲಿ ದೇವರ ಪೂಜೆಯೇ. ಅದನ್ನೆಲ್ಲ ಸರಿಯಾದ ಅರ್ಥದಲ್ಲಿ ಮನವರಿಕೆ ಮಾಡಿಕೊಳ್ಳುತ್ತಾ ಎಲ್ಲವನ್ನೂ ದೇವರಿಗೇ ಈಗ ಸಮರ್ಪಿಸುವುದು.)</I></B></P>
<P><B><I> </I></B></P>
<P>ನನ್ನ ಆತ್ಮವೇ ನೀನು, ಬುದ್ಧಿಯೇ ಪಾರ್ವತೀದೇವಿ</P>
<P>ಪ್ರಾಣಗಳೇ ಅನುಚರರು, ನಿನ್ನ ದೇಗುಲ ನನ್ನ ದೇಹ.</P>
<P>ವಿಷಯಸುಖದನುಭವ ನಿನ್ನ ನಿತ್ಯ ಪೂಜಾ ವಿಧಿಯು,</P>
<P>ನಿದ್ರೆ ಸಮಾಧಿಯ ಮಟ್ಟ, ನಡೆದಾಟ ಓಡಾಟ ನಿನ್ನ ಸುತ್ತ;</P>
<P>ನನ್ನ ಮಾತುಗಳೆಲ್ಲ ನಿನ್ನ ಸುಗುಣಗಾನವೇ- ಹೀಗೆ,</P>
<P>ಯಾವ ಕೆಲಸದಿ ತೊಡಗಿದರೂ ಅದು ನಿನ್ನ ಸೇವೆ ||155||</P>
<P/>
<P>ಮಾಡಿದೆಲ್ಲವದನ್ನು- ದೈಹಿಕವೋ ವಾಚಿಕವೋ</P>
<P>ಇಂದ್ರಿಯಗಳಿಂದಲೋ ಅಥವ ಮನಸಿನಲ್ಲೋ</P>
<P>ಬುದ್ಧಿಪೂರ್ವಕ ಅಥವ ಸಹಜವಾಗಿ ಅದೇನೇ ಇರಲಿ-</P>
<P>ಎಲ್ಲವೂ ನಿನ್ನದೇನೇ ಎನುತವನ ಅಡಿಗಿಡುವೆನು. ||156||<B><sup>12</sup></B></P>
<P/>
<P>6ಂ. ಭಗವದ್ ಅರ್ಪಣೆ</P>
<P><B><I> </I></B>ನಾನು ಮಾಡಿದೆ ಎನಲೆ? ನೀನೆ ಅದ ಮಾಡಿಸಿದೆ;</P>
<P>ಎಲ್ಲ ಕರ್ಮಕೂ ಈ ಪೂಜೆಯೂ ಸೇರಿ ನೀನೆ ಕರ್ತೃ;</P>
<P>ನಿನ್ನ ಪ್ರಸಾದದ ಫಲವೇ ಈ ಪೂಜೆ ನಿಜವಾಗಿ</P>
<P>ಬೇರಿಲ್ಲ, ನಾ ಬಲ್ಲೆ, ಎಲ್ಲೆಲ್ಲೂ ನಿನದಲ್ಲದೇನೂ ಇಲ್ಲ ||157||</P>
<HR/><B><sup>12.</sup>ನಮ್ಮ ಮೂಲಕ ಮಾಡಿಸುವವನು ಆ ಭಗವಂತನೇ, ಮಾಡುವವನೂ ಅವನೇ. ಎಲ್ಲದರಲ್ಲೂ ಅವನೇ ಇರುವುದರಿಂದ ಮಾಡಿದ ಈ ಪೂಜಾ ಕಾರ್ಯವೂ ಅವನೇ ಆಗಿದ್ದಾನೆ.<P>-ಹೀಗೆ, ಕಾರಣ ಕರ್ತೃ ಮತ್ತು ಕರ್ಮ ಅವನೇ ಆದುದರಿಂದ ಪೂಜೆ ಮಾಡಿದ ನಾವು ಬರಿ ನಿಮಿತ್ತ ಮಾತ್ರ. ಪ್ರಾರಂಭದಲ್ಲಿ ಸಂಕಲ್ಪ ಮಾಡುವಾಗ<I>ಇದನ್ನು ನಾನು ಮಾಡುತ್ತೇನೆ, ಹೀಗೆ ಮಾಡುತ್ತೇನೆ, ಮತ್ತು ಈ ಉದ್ದೇಶಗಳಿಗಾಗೇ ಮಾಡುತ್ತೇನೆ</I>ಎಂದು ಏನು ಹೇಳಿದೆವೋ ಅದನ್ನೆಲ್ಲ ಸರಿಯಾದ ಅರ್ಥದಲ್ಲಿ ಮನವರಿಕೆ ಮಾಡಿಕೊಳ್ಳುತ್ತಾ ಎಲ್ಲವನ್ನೂ ದೇವರಿಗೇ ಈಗ ಸಮರ್ಪಿಸುವುದು.</P>
<HR/><BR/><sup>11.</sup>ಕೃತಜ್ಞತಾ ಸಮರ್ಪಣೆಯ ಐದು ಸಂಸ್ಕೃತ ಮಂತ್ರಗಳಿಗೂ ಅವುಗಳ ಕನ್ನಡ ಪದ್ಯಾನುವಾದ ಗಳಿಗೂ ನೋಡಿ: ಇದೇ ಲೇಖಕರ \'ಗೀತಗುಚ್ಛ\', ಬನಶಂಕರಿ ಪ್ರಕಾಶನ, ಮೈಸೂರು, 2ಂಂ9 ಪುಟ 128-9</B><BR/>68<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>69<H6>ವೇದಸಮ್ಮತವಿಹುದೋ, ಪದ್ಧತಿಗೆ ಅನುಗುಣವೋ-</H6>
<P>ಒಂದನೂ ನಾನರಿಯೆ ಪೂಜೆಯ ಬಗ್ಗೆ ಸ್ವಲ್ಪವೂನೂ;</P>
<P>ಇದು ಬೇಕು, ಇದು ಬೇಡ- ಇದ ಕೂಡ ತಿಳಿಯದ ಅಜ್ಞ-</P>
<P>ನಿನ್ನ ಪ್ರಿಯ ಕಿಂಕರನಷ್ಟೆ, ನಿನಗದು ಗೊತ್ತು, ಸಾಕು! ||158||</P>
<P/>
<P>ನಾನೇನ ಬೇಡಲಿ ಹೇಳು, ಜ್ಞಾನ ಕರ್ಮೇಂದ್ರಿಯಗಳ ಒಡೆಯ,</P>
<P>ಏನು ಕೇಳಿದರೂನು ಅದು ಸ್ವಲ್ಪ ಜಾಳು ಹಾಡು ಪಾಡು;</P>
<P>ನೀನೆ ಇದ್ದರೆ ಎಲ್ಲ ಸಿಕ್ಕಹಾಗಾಯ್ತಲ್ಲ, ಎಲ್ಲರೊಳಗುತ್ತಮನೆ,</P>
<P>ಸಿರಿಯೊಡನೆ ನನ್ನೆದೆಯಲೇ ಬಂದು ವಾಸ ಮಾಡು ||159||</P>
<P/>
<P>61. ದೇವತಾ ಉದ್ವಾಸನೆ/ ವಿಸರ್ಜನೆ</P>
<P><B><I>(ನಮ್ಮ ಕರೆಗೆ ಓಗೊಟ್ಟು ಇಲ್ಲಿಗೆ ಬಂದು ನಮ್ಮ ಪೂಜೆಯನ್ನು ಸ್ವೀಕರಿಸಿದ ದೇವರಿಗೆ ಹೋಗಿ ಬಾ ಮತ್ತೆ ಕರೆದಾಗ ಬಾ, ಇಲ್ಲ ನನ್ನ ಮನಸ್ಸಿನಲ್ಲಿಯೇ ನೆಲಸಿರು ಎಂದು ಹೇಳಿ ಬೀಳ್ಕೊಡುವುದು.)</I></B></P>
<P/>
<P>ಇಂದು ಬಂದಿರಿ ನೀವು, ಪ್ರೀತಿಯನು ತೋರಿದಿರಿ,</P>
<P>ಭಕ್ತಿ ಶ್ರದ್ಧೆಯ ಪೂಜೆ ಮೆಚ್ಚಿ ಒಲಿದು;</P>
<P>ಕರೆದಾಗ ಬರುತಲಿರಿ, ಬಂದೆನ್ನ ಹರಸುತಿರಿ-</P>
<P>ಇಷ್ಟಾರ್ಥಗಳನೀಡೇರಿಸಲು ಮತ್ತೆ ಬನ್ನಿ ||16ಂ||</P>
<P/>
<P>ಭಕ್ತಿ ಭಾವದ ದೈವಶ್ರದ್ಧೆಯ ಬಿನ್ನಹವಿದ ಕೇಳು-</P>
<P>ಏಳು ಬ್ರಹ್ಮಣಸ್ಪತಿಯೇ, ಏಳು ಸ್ವಲ್ಪ ಎದ್ದೇಳು;</P>
<P>ಕೃಪೆಯ ತೋರುವ ಮರುತ ನಿನ್ನ ಸನಿಹದಲಿರಲಿ,</P>
<P>ಮತ್ತೆ ಬಾ, ಇಂದ್ರನೊಂದಿಗೆ, ನನ್ನ ಪೂಜೆಗೊಳ್ಳು. ||161||</P>
<P/>
<P>62. ಶಾಂತಿಮಂತ್ರ ಪಠಣ</P>
<P><B><I>(ಜಗತ್ತಿನ ಶಾಂತಿಗಾಗಿ ಹಾರೈಕೆಗಳನ್ನ ಸಾಮೂಹಿಕವಾಗಿ ಘೋಷಿಸುವುದು.)</I></B></P>
<P><B>ಕಲಶ ಪೂಜೆಯಲ್ಲಿ ಬರುವ (ಪುಟ 19-21) ಮಂತ್ರಗಳಾದ<I>ಕಿವಿಗೆ ಬೀಳಲಿ ಶುಭದ ವಾರ್ತೆ....||28||; ಮಿತ್ರನೆ, ವರುಣನೆ....||29|| ನಮ್ಮ ಸ್ತುತಿಗಳನೆಲ್ಲ....||3ಂ|| ಬ್ರಹ್ಮನೆ ನಮಿಸುವೆನು....||31|| ಎಲ್ಲೆಡೆ ಜೇನು....||32|| ಈ ಯಜ್ಞ ಈ ಪೂಜೆ....||33|| ಜೊತೆಜೊತೆಯ....||34|| ಇಲ್ಲ ಅಲ್ಲದುದರಿಂದ....||36||</I>ಇವುಗಳನ್ನು ಈಗ ಪಠಿಸಬೇಕು)</B></P>
<P>ಮೇಲೆ ಆಗಸದಲ್ಲಿ, ಅಂತರಿಕ್ಷದಲಿ, ಇಲ್ಲಿ ಬುವಿಯಲ್ಲಿ,</P>
<P>ಗಿರಿಗಳಲಿ, ನೀರಿನಲಿ, ಹೊನಲು, ಎಲೆ ಮೂಲಿಕೆಯ ಕಂಪಿನಲಿ,</P>
<P>ಗಿಡಮರದ ಸೊಂಪಿನಲಿ, ಹರಡಿ ಹಬ್ಬಿದ ಬಳ್ಳಿಗಳ ತಂಪಿನಲಿ</P>
<P>-ಬ್ರಹ್ಮತತ್ತ್ವದಲಿ ಎಲ್ಲೆಲ್ಲೂ ಎಂದೆಂದೂ ಶಾಂತಿಯಿರಲಿ! ||162||</P>
<P/>
<P>63. ಸಾಮೂಹಿಕ ಧ್ಯಾನ</P>
<P><B><I>(ಈಗ ಎಲ್ಲರೂ ಕಣ್ಣುಮುಚ್ಚಿ ಕುಳಿತುಕೊಂಡು ಎರಡು-ಮೂರು ನಿಮಿಷಗಳ ಕಾಲ ಭಗವಂತನ ಧ್ಯಾನ ಮಾಡುವುದು.</I></B></P>
<P><B>ಭ್ರೂಮಧ್ಯದಲ್ಲಿ ಭಗವಂತನನ್ನು ಕೇಂದ್ರೀಕರಿಸಿಕೊಂಡು ಧ್ಯಾನ ಮಾಡುವುದು ಉತ್ತಮ.<I> </I></B></P>
<P><B><I>ಈ ಸಂದರ್ಭದ ಹಿನ್ನೆಲೆಯಲ್ಲಿ ಯಾರಾದರೂ ಒಬ್ಬರು ನಿರಂತರವಾಗಿ ಓಂಕಾರ ಪಠಣ ಮಾಡುತ್ತಿದ್ದರೆ ಒಳ್ಳೆಯದು. ಓಂಕಾರವಲ್ಲದೆ ಬೇರೇನೂ ಶಬ್ದ ಬಾರದೇ ವಾತಾವರಣ ನಿಶ್ಯಬ್ದವಾಗಿರಬೇಕು.</I></B></P>
<P><B><I>ಈ ಭಾಗ ಯಾವುದೇ ಪೂಜೆಯ ಮುಖ್ಯವಾದ ಅಂಗ. ತದೇಕಚಿತ್ತರಾಗಿ ಎಲ್ಲರೂ ಈ ಧ್ಯಾನದಲ್ಲಿ ಭಾಗವಹಿಸಬೇಕು.)</I></B></P>
<P/>
<P>64. ತೀರ್ಥಪ್ರಸಾದ ವಿನಿಯೋಗ</P>
<P><B><I>(ದೇವರಿಗೆ ಅಭಿಷೇಕ ಮಾಡಿದ ಪಂಚಾಮೃತ, ದೇವರ ಮೇಲಿರಿಸಿದ ಹೂವಿನ ಪ್ರಸಾದ, ಲಕ್ಷ್ಮೀ ಪೂಜೆಯ ಕುಂಕುಮ ಪ್ರಸಾದವನ್ನು ಎಲ್ಲರಿಗೂ ಕೊಡಬೇಕು.</I></B></P>
<P><B><I>ಮತ್ತು ಈ ಪೂಜೆಗೆಂದೇ ವಿಶೇಷ ನೈವೇದ್ಯ ಮಾಡಿದ ಸಪಾದ ಭಕ್ಷ್ಯವನ್ನು ಎಲ್ಲರಿಗೂ ಹಂಚುವುದು.)</I></B></P>
<P/>
<P>ಅಕಾಲ ಸಾವಿಗಿದೊಂದು ಸುಭದ್ರ ಅಡೆತಡೆಯೆಂದು,</P>
<P>ರೋಗರುಜಿನಗಳೆಲ್ಲದರ ನಿಲುಗಡೆಯಿದೆಂದು,</P>
<P>ಪಾಪಗಳ ಉಪಶಮನಕಿದುವೆ ಶಕ್ತ ಸಾಧನವೆಂದು-</P>
<P>ನಂಬಿ ದೇವನ ಚರಣಜಲವಿದ ನಾ ಸ್ವೀಕರಿಸುವೆ|| ||163||</P>
<P/>
<P>ನುಚ್ಚುನೂರಾಗಿದೆ ದೇಹ, ಬಲಿತ ಮಾಗಿದ ಹಣ್ಣಿದರೊಳಗೆ</P>
<P>ಬಗೆ ಬಗೆಯ ವ್ಯಾಧಿಗಳಿನಿತಿನಿತು ಒಲೆ ಹೂಡಿವೆ;</P>
<P>ಹರಿ, ನೀ ಅಗ್ನಿಶಾಮಕ ವೈದ್ಯ; ನಿನ್ನ ಪಾದೋದಕವೇ ಮದ್ದು-</P>
<P>ಇದ ನಂಬಿ ನಿನ್ನ ಚರಣಜಲವಿದ ನಾ ಸ್ವೀಕರಿಸುವೆ|| ||164||</P>
<P/>
<P>7ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ</I><BR/>65. ಆಶೀರ್ವಾದ</P>
<P><B><I>(ಪೂಜೆಗೆ ಬಂದ ಗುರು ಹಿರಿಯರು ಪೂಜೆ ಮಾಡಿದವರನ್ನು ಮತ್ತು ಕುಟುಂಬದ ಎಲ್ಲ ಹಿರಿ-ಕಿರಿಯರನ್ನು ಆಶೀರ್ವದಿಸುವುದು.)</I></B></P>
<P><B><I/></B></P>
<P><B><I> </I></B>ಕಾಲಕಾಲಕೆ ಮಳೆ ಬೀಳುತಿರಲಿ; ಇಳೆ</P>
<P>ತುಂಬಿ ತುಳುಕಲಿ ಬೆಳೆಯಲಿ;</P>
<P>ಶಾಂತಿ ನೆಲಸಲಿ ನಮ್ಮ ರಾಷ್ಟ್ರದಿ</P>
<P>ಜನರು ನೆಮ್ಮದಿಗೊಳ್ಳಲಿ;</P>
<P>ಸುಖಿಗಳಾಗಿಯೇ ಇರಲಿ ಎಲ್ಲರೂ</P>
<P>ಚಿಂತೆ ಸುಳಿಯದ ತೆರದಲಿ;</P>
<P>ದುಃಖ ಯಾರಿಗೂ ತಟ್ಟದಂದದಿ-</P>
<P>ಒಳಿತನೆಲ್ಲರು ಕಾಣಲಿ! ||165||</P>
<P/>
<P>ನ್ಯಾಯಮಾರ್ಗದಿ ಒಡೆಯರಾಳಲಿ, ಒಳ್ಳೆಯದೆ ಪ್ರಜೆಗಳಿಗೆ ಆಗಲಿ,</P>
<P>ನಿತ್ಯಮಂಗಳ ಶುಭವಾಗುತಾಗುತ ಪಶುಪ್ರಾಣಿ ಸಜ್ಜನರು</P>
<P>ಸೌಹಾರ್ದತೆಯ ನೆಮ್ಮದಿಯ ಸವಿಯಲಿ, ಶಾಂತಿ ಬೇರೂರಿ ನಿಲ್ಲಲಿ-</P>
<P>ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ ||166||</P>
<P/>
<P>ಸುಖವ ಸವಿಯಲಿ ಎಲ್ಲ ಜನಗಳು</P>
<P>ಎಲ್ಲ ಒಳ್ಳಿತು ಅವರಿಗಾಗಲಿ;</P>
<P>ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ</P>
<P>ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ</P>
<P>ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ</P>
<P/>
<P>\<I><B>ಶುಭವಾಗಲಿ</B></I>\</P>
<P><B> </B></P>
<P/>
<P><BR/>\</P>
<P>ಅನುಬಂಧ :: 1</P>
<P/>
<P>ಕನ್ನಡದಲ್ಲಿ</P>
<P>ಶ್ರೀ ಸತ್ಯನಾರಾಯಣ ವ್ರತ</P>
<P>ಕತೆ</P>
<P/>
<P><B><I>(ಪುರಾಣ ಪುಣ್ಯ ಕತೆಗಳನ್ನು ಪುನರವಲೋಕನ ಮಾಡಿದಾಗ, ಆ ಕತೆಗಳ ಮೂಲ ದೃಷ್ಟಾರ ಲೇಖಕರು ಬಳಸಿರುವ ಸಂದರ್ಭಗಳು, ಸಂಕೇತ ಹಾಗೂ ಪ್ರತಿಮೆಗಳು ಕಾಲ ಕಾಲಕ್ಕೆ ಹೊಸ ಹೊಸ ಅರ್ಥಗಳನ್ನ ಸ್ಫುರಿಸಬಲ್ಲವು- ಎಂದು ಮನವರಿಕೆಯಾಗುತ್ತದೆ. ಅಂಥ ಒಂದು ವಿಶಿಷ್ಟ ಕತೆಯ ಇಂಗಿತ, ಒಳ ಅರ್ಥ ಏನಿದ್ದಿರಬೇಕೆಂಬುದನ್ನ ತಿಳಿಯುವ ಪ್ರಯತ್ನವನ್ನು ಇಲ್ಲಿ, ಸಂಸ್ಕೃತ ಮೂಲದ ಶ್ರೀ ಸತ್ಯನಾರಾಯಣವ್ರತ ಕಥೆಯ ಕನ್ನಡ ಭಾವಾನುವಾದದಲ್ಲಿ ನಾನು ಮಾಡಿದ್ದೇನೆ.</I></B></P>
<P><B><I>-ಶಿಕಾರಿಪುರ ಹರಿಹರೇಶ್ವರ</I>)</B></P>
<P/>
<P>ಅಧ್ಯಾಯ 1</P>
<P/>
<P>ಬಹಳ ಹಿಂದೆ ನೈಮಿಷ ಎಂಬ ಹೆಸರಿನ ಒಂದು ಕಾಡು ಇತ್ತು. ಅಲ್ಲಿ ಒಂದು ಧಾರ್ಮಿಕ ಸಭೆಯಲ್ಲಿ, ಶೌನಕ ಮತ್ತು ಅವನ ಸಹತಪಸ್ವಿಗಳು ಸೂತ ಎಂಬ ಪುರಾಣಿಕರನ್ನ ಹೀಗೆ ಪ್ರಶ್ನಿಸಿದರು:</P>
<P>\'\'ಸ್ವಾಮಿ, ತಪಸ್ಸು ಅನ್ನುವುದು ವಾನಪ್ರಸ್ಥ ಆಶ್ರಮದವರಿಗೆ ಆಯಿತು. ಆದರೆ ಗೃಹಸ್ಥಾಶ್ರಮಿಗಳ ಪಾಡೇನು? ಅವರು ಇಷ್ಟಾರ್ಥಗಳು ಪಡೆಯಲು ಯಾವುದಾದರೂ ಒಂದು ಧಾರ್ಮಿಕ ವ್ರತ, ಪೂಜೆ ಇದ್ದರೆ ದಯವಿಟ್ಟು ಅದರ ಬಗ್ಗೆ ಹೇಳುವಿರಾ?\'\'"</P>
<P>ಸೂತರು ಹೇಳಿದರು: \'\'ಎಂಥ ಆಶ್ಚರ್ಯ! ಇದೇ ಪ್ರಶ್ನೆಯನ್ನು ಹಿಂದೆ ಲೋಕಸಂಚಾರಿ ನಾರದನೂ ಸಹ ಭಗವಾನ್ ನಾರಾಯಣನನ್ನ ಒಮ್ಮೆ ಪ್ರಶ್ನಿಸಿದ್ದ. ಆ ಕಥೆಯನ್ನ ನಿಮಗೆ ವಿವರವಾಗಿ ಹೇಳುವೆನು ಕೇಳಿ:\'\'"</P>
<P>ಲೋಕಕಲ್ಯಾಣವನ್ನೇ ಉದ್ದೇಶವುಳ್ಳ, ಸದಾ ಲೋಕಸಂಚಾರಿಯಾದ ನಾರದ ಒಂದು ಬಾರಿ ಮತ್ರ್ಯಲೋಕಕ್ಕೆ ಬಂದ. ಜನಗಳು ನಾನಾ ವಿಧವಾದ ಕಷ್ಟಗಳನ್ನು<BR/>72<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>73<BR/>ಅನುಭವಿಸುತ್ತಿರುವುದನ್ನು ಕಂಡ. ಈ ದುಃಖಗಳಿಗೆ ಪರಿಹಾರ ರೂಪದ ಒಂದು ಸೂತ್ರವನ್ನ ತಿಳಿದುಕೊಂಡು, ಎಲ್ಲರಿಗೂ ಅದನ್ನು ಹೇಳಿ ಬಿಡಲು ಸಾಧ್ಯವೇ?- ಎಂದು ಯೋಚಿಸುತ್ತಾ ಅವನು ವಿಷ್ಣುಲೋಕಕ್ಕೆಬಂದ. ಭಗವಂತವನನ್ನು ಸ್ತುತಿಸಿ ಪ್ರಾರ್ಥಿಸಿದ. ನಾರದನ ಸ್ತೋತ್ರವನ್ನ ಕೇಳಿ ಭಗವಂತ ಪ್ರತ್ಯಕ್ಷನಾಗಿ ಎದುರಿಗೆ ಬಂದ.</P>
<P>\'\'ಬಾ ನಾರದ, ಬಾ, ಬಾ, ಏನೋ ಮಹತ್ತರ ಉದ್ದೇಶ ಇಟ್ಟುಕೊಂಡೇ ಹೀಗೆಲ್ಲ ಹೊಗಳಲು ತೊಡಗಿರಬೇಕು; ಹೇಳು, ಎಲ್ಲವನ್ನು.\'\'""</P>
<P>ಆಗ ನಾರದ ಭೂಲೋಕದಲ್ಲಿ ತಾನು ಕಂಡ ಜನತೆಯ ಕಷ್ಟಗಳನ್ನ ಬಗೆ ಬಗೆಯಾಗಿ ಬಣ್ಣಿಸಿ, \'\'ಇದರಿಂದ ಅವರಿಗೆ ಮುಕ್ತಿ ಸಿಗುವ ಸುಲಭೋಪಾಯವನ್ನು ದಯಮಾಡಿ ಹೇಳು, ಪ್ರಭೂ\'\'- ಎಂದು ಬಿನ್ನವಿಸಿಕೊಂಡ.</P>
<P>ಭಗವಂತ ಹೇಳಿದ: \'\'ನಾರದ ನೀನು ನಿಜವಾಗಲೂ ವಿಶಾಲಹೃದಯಿ; ಅವರಿಗೆ ಸುಖ ಸಂತೋಷ ನೆಮ್ಮದಿ ಶಾಂತಿಗೆ ಒಂದು ಸುಲಭ ಉಪಾಯಬೇಕು- ಇದಕ್ಕೊಂದು ವ್ರತ ಬೇಕಲ್ಲವೆ? ಶ್ರದ್ಧೆಯಿಂದ ಅನನ್ಯತೆಯಿಂದ ಈ ಪೂಜೆ ಮಾಡಿದರೆ ಇಷ್ಟಾರ್ಥಗಳೆಲ್ಲ ಈಡೇರಬೇಕಲ್ಲವೆ? ಇದೇ ತಾನೆ ನೀನು ಕೇಳುತ್ತಿರುವುದು?\'\'-ಎಂದ ಭಗವಂತ. ನಾರದ \'ಹೌದೆ\'ಂದ.</P>
<P>ಭಗವಂತ ಹೇಳಿದ, \'\'ಪ್ರತಿಯೊಬ್ಬರು ಸತ್ಯಕ್ಕೆ ನಿಷ್ಠೆ ಉಳ್ಳವರಾಗಿರಬೇಕು, ಸತ್ಯವೇ ದೇವರು, ಈ ಸತ್ಯದ ಪೂಜೆಗಿಂತ, ಸತ್ಯನಿಷ್ಠೆಗಿಂತ ಮಿಗಿಲಾಗಿ ಪ್ರಯೋಜನ ಕಾರಿಯಾದ ವಿಚಾರ ಈ ಜಗತ್ತಿನಲ್ಲಿ ಬೇರೆ ಯಾವುದು ಇದೆ? ತಮಗೆ ಸಿಗಬೇಕಾದುದನ್ನು ತಾವು ಪಡೆಯಲು ಎಲ್ಲರೂ ಸತ್ಯವನ್ನೇ ಆಶ್ರಯಿಸಲಿ\'\'-ಹೀಗೆಂದು ಭಗವಂತ ಹೇಳಿ ಅಂತರ್ಧಾನನಾದ, ನಾರದನಿಗೆ ಇದರ ಅಂತರಾರ್ಥ ಹೊಳೆಯಿತು.</P>
<P>ಆದರೆ ನೈಮಿಷಾರಣ್ಯದ ಋಷಿಗಳಿಗೆ ಇದರ ಜೊತೆಗೆ ಒಂದು ವ್ರತವೂ ಬೇಕಿತ್ತು. ಒಬ್ಬ ಗೃಹಸ್ಥ ಒಂದು ಧಾರ್ಮಿಕ ವ್ರತದ ರೂಪದಲ್ಲಿ ಈ ಸತ್ಯದ ಪೂಜೆಯನ್ನು ಹೇಗೆ ಮಾಡಬಹುದು? ಈ ವ್ರತದ ಹೆಸರೇನು? ಮಾಡುವವರಿಗೆ ಏನು ಅರ್ಹತೆ ಇರಬೇಕು? ಯಾರಾದರೂ ಆಗಲಿ ಈ ವ್ರತವನ್ನು ಮಾಡಬಹುದೆ? ಅದರ ವಿಧಿ ವಿಧಾನಗಳೇನು?- ಎಂದು ಪ್ರಶ್ನಿಸಿದರು.</P>
<P>ಸೂತರು ನಗುನಗುತ್ತ ಹೇಳಿದರು: \'\'ಇದು ಸತ್ಯವನ್ನು ಆರಾಧಿಸುವ ಒಂದು ವ್ರತ. ಇದಕ್ಕೆ<I>ಸತ್ಯನಾರಾಯಣ ವ್ರತ</I>ಎಂದು ಕರೆಯಬಹುದು. ಈ ಪೂಜೆಯನ್ನು ಯಾರಾದರೂ ಮಾಡಬಹುದು. ಯಾವಾಗಲಾದರೂ ಮಾಡಬಹುದು. ಈ ಪೂಜೆಗೆ ಮುಖ್ಯವಾಗಿ ಬೇಕಾದದ್ದು ಭಕ್ತಿ ಮತ್ತು ಶ್ರದ್ಧೆ. ಧರ್ಮ ತತ್ಪರನಾದ ಯಾವನೇ ಆಗಲಿ ಒಂದೇ ಮನಸ್ಸಿನಿಂದ ಒಂದು ಶುದ್ಧವಾದ ಜಾಗದಲ್ಲಿ ಈ ಪೂಜೆಯನ್ನು<BR/>ಮಾಡಬೇಕು. ತನಗೆ ಸಿಗುವ ಪೂಜಾದ್ರವ್ಯಗಳಿಂದ ಭಗವಂತನನ್ನ ಆರಾಧಿಸಬಹುದು. ಸಾಧ್ಯವಿದ್ದಲ್ಲಿ ನೈವೇದ್ಯಕ್ಕೆ ಹಾಲು, ತುಪ್ಪ, ಗೋಧಿಯ ರವೆ, ಸಕ್ಕರೆ ಮತ್ತು ಬಾಳೆಹಣ್ಣಿನಿಂದ ಮಾಡಲ್ಪಡುವ \'ಸಪಾದ ಭಕ್ಷ್ಯ\'ವನ್ನು ದೇವರಿಗೆ ಅರ್ಪಿಸಬಹುದು. (ಇವು ಸಿಗದಿದ್ದಲ್ಲಿ ಅಕ್ಕಿಹಿಟ್ಟಿನ ತಂಬಿಟ್ಟನ್ನಾದರೂ ಮಾಡಿಟ್ಟುಕೊಂಡು, ದೇವರಿಗೆ ನೈವೇದ್ಯ ಮಾಡಬಹುದು.)</P>
<P>ಕೈಗೆ ಸಿಕ್ಕಿದ ಹೂವು, ಎಲೆ ಮತ್ತು ಹಣ್ಣುಗಳಿಂದಲೇ ದೇವರನ್ನು ಪೂಜಿಸಬಹುದು. ನಂತರ ಈ ವ್ರತದ ಕಥೆಯನ್ನು ಕೇಳಿ, ಬಂದ ಎಲ್ಲರಿಗೂ ಪ್ರಸಾದವನ್ನು ಹಂಚಬಹುದು. ಹೀಗೆ ಈ ವ್ರತವನ್ನ ನಿಮಗೆ ಅನುಕೂಲವಾದಾಗಲೆಲ್ಲ ಆಗಾಗ್ಗೆ ಮಾಡಿ.</P>
<P>ಈ ವ್ರತದ ಆಚರಣೆಯಿಂದ ನಿಮಗೆ ಕಷ್ಟವನ್ನು ಎದುರಿಸಲು ನೈತಿಕ ಬಲ ದೊರಕುತ್ತದೆ. ನಿಮ್ಮ ದುಃಖ ಶಮನವಾಗುತ್ತದೆ. ಆಯಸ್ಸು ಆರೋಗ್ಯ ಅಭಿವೃದ್ಧಿ ಶಾಂತಿ ದೊರಕುತ್ತದೆ. ಸೌಭಾಗ್ಯ, ಸಂತಾನ ಸಿಗುತ್ತದೆ. ಕೈ ಹಿಡಿದ ಎಲ್ಲ ಕೆಲಸಗಳಲ್ಲಿ ನಿಮಗೆ ಜಯ ದೊರಕುತ್ತದೆ.</P>
<P>ಸಂಕ್ಷಿಪ್ತವಾಗಿ ಈ ಕಲಿಯುಗದಲ್ಲಿ ಮಾನವರಿಗೆ ಸತ್ಯಪೂಜೆಗಿಂತ ಸರಳವಾದ, ಸುಲಭವಾದ, ಬಗೆಬಗೆಯಲ್ಲಿ ಪ್ರಯೋಜನಕಾರಿಯಾದ ಬೇರೊಂದು ವ್ರತವಿಲ್ಲ\'\'-ಹೀಗೆಂದು ಶೌನಕಾದಿ ಋಷಿಗಳಿಗೆ ಸೂತ ಮುನಿಯು ಹೇಳಿದರು.</P>
<P><B>ಎಂಬಲ್ಲಿಗೆ</B></P>
<P><B>ಸ್ಕಾಂದಪುರಾಣದ ರೇವಾಖಂಡದಲ್ಲಿ</B></P>
<P><B><I>ಶ್ರೀ ಸತ್ಯನಾರಾಯಣ ವ್ರತಕಥೆಯ</I></B></P>
<P><B>ಮೊದಲನೆಯ ಅಧ್ಯಾಯವು ಕೊನೆಗೊಂಡಿತು.</B></P>
<P>* * *</P>
<P/>
<P>ಅಧ್ಯಾಯ 2</P>
<P/>
<P>ಶೌನಕ ಮೊದಲಾದ ಋಷಿಗಳು ಸೂತ ಪುರಾಣಿಕರನ್ನು \'\'ಈ ವ್ರತವನ್ನು ಹಿಂದೆ ಯಾರಾದರೂ ಮಾಡಿದ್ದಾರಾ? ವಿವರ ಹೇಳುತ್ತೀರಾ?\'\'- ಎಂದು ಪ್ರಶ್ನಿಸಿದರು. ಆಗ ಸೂತ ಪುರಾಣಿಕರು ಹೀಗೆ ಹೇಳತೊಡಗಿದರು:</P>
<P>\'\'ಹಿಂದೆ ಕಾಶಿಯಲ್ಲಿ ಒಬ್ಬ ಬಡ ಬ್ರಾಹ್ಮಣನಿದ್ದನು. ಅವನು ಒಳ್ಳೆಯ ವನಾಗಿದ್ದರೂ, ದೈವ ಭಕ್ತನಾಗಿದ್ದರೂ ತುಂಬಾ ಬಡತನದಲ್ಲಿ ಬಳಲುತ್ತಿದ್ದ. ಹೊಟ್ಟೆ ಪಾಡಿಗಾಗಿ ಅಲೆದು ಭಿಕ್ಷೆ ಬೇಡುತ್ತಿದ್ದ. ತನ್ನ ಈ ದೀನಾವಸ್ಥೆಯ ಬಗ್ಗೆ ಹಳಿದುಕೊಂಡು ದೇವರಲ್ಲಿ ಮೊರೆ ಇಡುತ್ತಿದ್ದ.</P>
<P>74<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>75<BR/>ಇಂತಹ ಭಕ್ತನ ದಾರುಣ ಸ್ಥಿತಿಗೆ ಮರುಗಿ ದಯಾಮಯನಾದ ಭಗವಂತ, ಒಮ್ಮೆ ಒಬ್ಬ ವೃದ್ಧ ಬ್ರಾಹ್ಮಣನ ವೇಷದಲ್ಲಿ ಅವನ ಬಳಿ ಬಂದ.</P>
<P>\'\'ಏಕಪ್ಪ ಹೀಗೆ ಗೋಳಾಡುತ್ತಿದ್ದೀಯಾ? ನಿನಗೇನು ಸಹಾಯ ಬೇಕಪ್ಪ?\'\'-ಎಂದು ಪ್ರಶ್ನಿಸಿದ.</P>
<P>ಆಗ ಆ ಬಡವ ತನ್ನ ಕಥೆಯನ್ನು ಹೇಳಿಕೊಂಡ. ಕಷ್ಟ ನಷ್ಟಕ್ಕೆ ಗುರಿಯಾಗಿ, ತನ್ನಲ್ಲಿದ್ದ ಎಲ್ಲವನ್ನೂ ಕಳೆದುಕೊಂಡ, ಸತ್ಯಕಥೆಯನ್ನು ಅವನಿಗೆ ಹೇಳಿದ. \'\'ಈ ನನ್ನ ದುಃಖ ಶಮನಕ್ಕೆ ಏನಾದರೂ ಪರಿಹಾರವಿದೆಯೇ?\'\'- ಎಂದು ಪ್ರಶ್ನಿಸಿದ.</P>
<P>\'\'ಈಗಾಗಲೇ ಆ ಪರಿಹಾರವನ್ನು ನೀನೇ ಕಂಡುಕೊಂಡಿದ್ದೀಯಲ್ಲಪ್ಪ\'\'- ವೃದ್ಧ ಉತ್ತರಿಸಿದ.</P>
<P>ಮುಂದುವರಿದು, \'\'ನೋಡು, ನೀನು ನಿಜವನ್ನೇ ಹೇಳಿದೆ; ಯಾರ ಯಾರ ಮೇಲೊ ದೋಷಾರೋಪಣೆ ಮಾಡುತ್ತ, ಸುಳ್ಳಿನ ಕಥೆಯೊಂದನ್ನ ನೀನು ಹೇಳ ಬಹುದಿತ್ತು. ಸಹಾನುಭೂತಿ ಗಳಿಸುವುದಕ್ಕೋಸ್ಕರ ನೀನು ಹಾಗೆ ಮಾಡಲಿಲ್ಲ. ನಿನ್ನ ಸತ್ಯವೇ ನಿನ್ನನ್ನು ಕಾಪಾಡುತ್ತದೆ. ನಿನ್ನ ಇಷ್ಟಾರ್ಥಗಳೆಲ್ಲ ಈಡೇರುತ್ತದೆ. ನೀನು ಆ ಸತ್ಯದ ಪೂಜೆಯನ್ನ ಮಾಡು. ನೀನು ಸತ್ಯವ್ರತನಾಗಿರು. ಅದೇ ನಿನಗೆ ಉತ್ತಮವಾದದ್ದು.\'\'""</P>
<P>ಆಗ ಆ ಬಡವನು, \'\'ಏನಿದು ವ್ರತ? ವಿವರ ಹೇಳಿ\'\', ಎಂದು ಕೇಳಿದ,</P>
<P>ಆಗ ವೃದ್ಧನು ಉತ್ತರಿಸಿದ: \'\'ವ್ರತ ಎಂದರೆ ಒಂದು ಕಟ್ಟುಪಾಡು; ನಿಷ್ಠೆಯಿಂದ ನೀನು ದೇವರನ್ನು ಪ್ರಾರ್ಥಿಸು. ದೇವರ ಪೂಜೆಗೆ, ಇದೇ ಬೇಕು ಅದೇ ಬೇಕು ಹೀಗೇ ಮಾಡಬೇಕು, ಹಾಗೇ ಮಾಡಬೇಕು ಎಂದೂ ಇಲ್ಲ. ನಿನ್ನ ಕೈಗೆ ದೊರಕಿದನ್ನು ಎಲೆಯೋ ಹೂವೋ, ನೀರೋ, ಹಣ್ಣೋ ಅದರಿಂದಲೇ ದೇವರನ್ನು ಪೂಜಿಸು. ಆದರೆ ಭಕ್ತಿಯಿಂದ ಅವನಿಗೆ ಅದನ್ನು ಸಮರ್ಪಿಸು. ಖಂಡಿತಾ ಅವನು ಅದನ್ನು ಸ್ವೀಕರಿಸುತ್ತಾನೆ. ಹಾಗಲ್ಲದೇ ಒಂದು ಧಾರ್ಮಿಕ ವ್ರತವನ್ನೇ ಮಾಡಬೇಕೆಂದು ನಿನಗೆ ಅಪೇಕ್ಷೆ ಇದ್ದಲ್ಲಿ ಅದನ್ನು ಹೀಗೆ ಮಾಡಬೇಕು\'\'- ಎಂದು ವೃದ್ಧನು ಪೂಜೆಯ ವಿಧಾನವನ್ನು ಹೇಳಿ ಹೊರಟು ಹೋದನು.</P>
<P>ಆ ದಿನ ರಾತ್ರಿ ಬಡಬ್ರಾಹ್ಮಣನಿಗೆ ನಿದ್ದೆಯೇ ಬರಲಿಲ್ಲ. ಮರುದಿನ ತಾನು ಮಾಡಲಿರುವ ವ್ರತದ ಬಗ್ಗೆಯೇ ಚಿಂತಿಸುತ್ತಾ ಆ ರಾತ್ರಿಯನ್ನೆಲ್ಲ ಕಳೆದ.</P>
<P>ಬೆಳಿಗ್ಗೆ ಮುಂಜಾನೆ ಅವನು ಎದ್ದ, ತಿರುಪೆಯೆತ್ತಲು ಹೊರಟ. ಆ ದಿನದ ಭಿಕ್ಷಾಟನೆಯಲ್ಲಿ ಎನೋ ಒಂದು ಹುರುಪು ಇತ್ತು. ಅವನೀಗ ಹಾಡುತ್ತಿರುವ ದೇವರ ಸ್ತುತಿಗಳಲ್ಲಿ ಒಂದು ಬಗೆಯ ತನ್ಮಯತೆ, ಭಕ್ತಿ ತಂದ ಹರ್ಷ ಹಾಡುಗಳಲ್ಲಿ ತುಂಬಿತ್ತು. ಈ ಗುಂಗಿನಲ್ಲಿ ಹಿಂದಿನ ದಿನಗಳಿಗಿಂತ ಹೆಚ್ಚು ಹೆಚ್ಚು ಕೇರಿಗಳನ್ನು ಅಲೆದು ಭಿಕ್ಷೆ<BR/>ಬೇಡಲು ಸಾಧ್ಯವಾಯಿತು. ಎಂದಿಗಿಂತ ತುಂಬ ಹೆಚ್ಚಾಗಿ ಹಣವನ್ನ ಮತ್ತು ದವಸ ಧಾನ್ಯಗಳನ್ನ ಅವನು ಭಿಕ್ಷೆಯಲ್ಲಿ ಗಳಿಸಿದ.</P>
<P>ಆ ಸಂಜೆ ಶ್ರದ್ಧೆ ಭಕ್ತಿಯಿಂದ ಆ ವ್ರತವನ್ನು ಮಾಡಿದ. ಅವನ ಭಕ್ತಿಗೆ ದೇವರು ಮೆಚ್ಚಿದ. ಅಂದಿನಿಂದ, ಆ ಬಡವನ ಕಷ್ಟದ ದಿನಗಳು ಕಳೆದವು. ಅವನ ದುಃಖ ಕೊನೆಗೊಂಡಿತು. ದೇವರ ಕೃಪೆಯಿಂದ ಅವನು ಐಶ್ವರ್ಯವಂತನಾದ, ಸುಖವಾಗಿ ಕಾಲ ಕಳೆದ, ಕೊನೆಗೆ ಮೋಕ್ಷವನ್ನು ಪಡೆದ. ಇದೆಲ್ಲ ಸತ್ಯನಾರಾಯಣ ವ್ರತದ ಮಹಿಮೆಯೇ ಹೌದು. ಪ್ರತಿಯೊಬ್ಬ ಭಕ್ತನಿಗೂ ಇದು ಸಾಧ್ಯ.</P>
<P>ಈ ಮಧ್ಯೆ ಅವನು ಧನಿಕನಾಗಿದ್ದಾಗ ಪ್ರತಿ ತಿಂಗಳೂ ಸತ್ಯನಾರಾಯಣ ಪೂಜೆ ಮಾಡುತ್ತಿದ್ದನಲ್ಲ, ಆಗ ಒಮ್ಮೆ ಒಂದು ಸ್ವಾರಸ್ಯಕರ ಘಟನೆ ನಡೆಯಿತು:</P>
<P>ಒಬ್ಬ ಸೌದೆ ಒಡೆಯುವವನು ಆ ದಿನ ಆ ಧನಿಕನ ಮನೆಯ ಮುಂದೆ ಹಾದು ಹೋದ. ಒಳಗಡೆ ಪೂಜೆಯ ಸಂಭ್ರಮ ನೋಡಿದ ಈ ಸೌದೆ ಒಡೆಯುವವನಿಗೆ- \'\'ಏನಿದು ಪೂಜೆ?\'\'- ಎಂದು ತಿಳಿದುಕೊಳ್ಳುವ ಕುತೂಹಲ ಉಂಟಾಯಿತು. ಹೊರೆ ಯನ್ನು ಇಳಿಸಿ ಅಲ್ಲೆ ಮನೆಯ ಕಟ್ಟೆಯ ಮೇಲೆ ಅವನು ಕುಳಿತ. ಪೂಜೆ ಎಲ್ಲ ಮುಗಿದ ಮೇಲೆ ಪ್ರಸಾದವನ್ನು ಕೊಟ್ಟು ಅವನಿಗೆ ಊಟವನ್ನೂ ಹಾಕಿದ. ಕಟ್ಟಿಗೆ ಒಡೆಯುವವ \'\'ಏನಿದು ಪೂಜೆ? ಏಕೆ ಮಾಡುತ್ತಿದ್ದೀರಿ?\'\'- ಎಂದು ಪ್ರಶ್ನಿಸಿದ.</P>
<P>ತಾನು ಹಿಂದೆ ಬಡವನಾಗಿದ್ದುದು, ಸತ್ಯಪೂಜೆಯ ಮಹಿಮೆಯಿಂದ ತಾನು ಉದ್ಧಾರವಾದ ಕಥೆಯನ್ನು ಧನಿಕ ಹೇಳಿದ. ಕಟ್ಟಿಗೆ ಒಡೆಯುವವನು ತಾನೂ ಆ ಸಂಜೆ ಈ ವ್ರತವನ್ನು ಮಾಡುವುದಾಗಿ ಮನಸ್ಸಿನಲ್ಲೇ ನಿಶ್ಚಯಿಸಿದ. ಯಾವಾಗಲೂ ಸತ್ಯವನ್ನೇ ನುಡಿಯುವ ಪ್ರತಿಜ್ಞೆ ಮಾಡಿದ. ಮತ್ತು ಸಂಜೆ ಪೂಜೆಯನ್ನೂ ಮಾಡಿದ.</P>
<P>ಅಂದಿನ ದಿನದಿಂದ ನಿಜವನ್ನೇ ಹೇಳಲು ನಿಶ್ಚಯಿಸಿದ, ಹಾಗೇ ಮಾಡ ತೊಡಗಿದ. ಸತ್ಯವಂತನಾದ್ದರಿಂದ ಜನರ ವಿಶ್ವಾಸ, ವ್ಯಾಪಾರ ಕುದುರತೊಡಗಿತು. ಕ್ರಮೇಣ ಧನಿಕನಾದ.</P>
<P>ದೈವಭಕ್ತಿ ಮತ್ತು ಸತ್ಯದಲ್ಲಿನ ಶ್ರದ್ಧೆಯ ಪರಿಣಾಮವಾಗಿ, ಹೀಗೆ ಈ ಸಾಮಾನ್ಯನೂ ಸುಖ ಐಶ್ವರ್ಯಾದಿಗಳಿಂದ ಬಹುಕಾಲ ಬಾಳಿ, ಕೊನೆಗೆ ದೇವರ ಸನ್ನಿಧಿಯನ್ನೇ ಸೇರಿದ.</P>
<P>ದೇವರಲ್ಲಿ, ಸತ್ಯಮಾರ್ಗದಲ್ಲಿ ನಿಷ್ಠೆಯುಳ್ಳ ಎಲ್ಲರಿಗೂ ಜೀವನದಲ್ಲಿ ಇಂಥ ಆಶ್ಚರ್ಯಕರ ಬದಲಾವಣೆ, ಅಭಿವೃದ್ಧಿ ಆಗುವುದು ಸಹಜ, ಸಾಧ್ಯ</P>
<P><B>ಎಂಬಲ್ಲಿಗೆ</B></P>
<P><B>ಸ್ಕಾಂದಪುರಾಣದ ರೇವಾಖಂಡದಲ್ಲಿ</B></P>
<P><B><I>ಶ್ರೀ ಸತ್ಯನಾರಾಯಣ ವ್ರತಕಥೆಯ</I></B></P>
<P><B>ಎರಡನೆಯ ಅಧ್ಯಾಯವು ಕೊನೆಗೊಂಡಿತು.</B></P>
<P>76<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>77</P>
<P><BR/>ಅಧ್ಯಾಯ 3</P>
<P/>
<P><font> 
</font>\'\'ನಿಜವನ್ನು ಹೇಳುವುದರ ಜೊತೆಗೆ, ಕೊಟ್ಟ ಮಾತಿಗೆ ತಪ್ಪದೆ ನಡೆಯುವದರ ಬಗ್ಗೆ, ಒಂದು ಕತೆ ಇದೆ; ಕೇಳಲು ನಿಮಗೆ ಇಚ್ಛೆ ಇದೆಯಾ?\'\'-ಸೂತರು ಪ್ರಶ್ನಿಸಿದರು.</P>
<P>\'\'ಹೇಳಿ\'\'- ಶೌನಕಾದಿಗಳು ಒತ್ತಾಯಿಸಿದರು.</P>
<P>\'\'ಉಲ್ಕಮುಖನೆಂಬ ಒಬ್ಬ ರಾಜನಿದ್ದ. ಅವನೂ, ರಾಣಿ ಭದ್ರಶೀಲೆಯೂ ಸಾತ್ವಿಕರೂ, ದೈವಭಕ್ತರೂ ಆಗಿದ್ದರು. ಪ್ರತಿದಿನದ ದೇವರ ಪೂಜೆಯನ್ನ ತಪ್ಪಿಸುತ್ತಿರಲಿಲ್ಲ.</P>
<P>ಹೀಗೆ, ಒಂದು ದಿನ ರಾಜನೂ ರಾಣಿಯೂ ನದಿಯ ದಡದ ಮೇಲೆ ಕುಳಿತು ದೇವರ ಪೂಜೆಯನ್ನು ಶ್ರದ್ಧೆಯಿಂದ ಮಾಡುತ್ತಿದ್ದಾಗ, ವ್ಯಾಪಾರಕ್ಕಾಗಿ ಆ ಊರಿಗೆ ಹೊಸದಾಗಿ ಬಂದ ವರ್ತಕನೊಬ್ಬನು, ರಾಜನ ಬಳಿ ಬಂದು.</P>
<P>\'\'ಸ್ವಾಮಿ, ನೀವು ಮಾಡುತ್ತಿರುವುದು ಯಾವ ಪೂಜೆ? ಏಕೆ ಮಾಡುತ್ತಿದ್ದೀರಿ?\'\' -ಎಂದು ಪ್ರಶ್ನಿಸಿದ. \'\'ಇದು ಸತ್ಯರೂಪಿಯಾದ ವಿಷ್ಣುವಿನ ಪೂಜೆ. ನಮಗೆ ಮಕ್ಕಳಿಲ್ಲ \'ಸಂತಾನವನ್ನು ಕರುಣಿಸು;\' ಜೊತೆಗೆ ಎಲ್ಲ ಪ್ರಜೆಗಳಿಗೆ ಒಳ್ಳೆಯದಾಗಲಿ\'- ಎಂದು ಭಗವಂತನಲ್ಲಿ ಪ್ರಾರ್ಥಿಸುತ್ತ, ಪೂಜೆ ಮಾಡುತ್ತಿದ್ದೇನೆ\'\'-ಎಂದು ರಾಜ ಹೇಳಿದ.</P>
<P>ಇಷ್ಟೊಂದು ಶ್ರದ್ಧೆಯಿಟ್ಟುಕೊಂಡು ಮಹಾರಾಜನೇ ಪೂಜೆ ಮಾಡುತ್ತ, ಈ ವ್ರತದಿಂದ ತನಗೆ ಸಂತಾನ ಭಾಗ್ಯ ದೊರಕುತ್ತೆ ಎಂದು ನಂಬಿದ್ದಾನೆ ಎಂದ ಮೇಲೆ, ಇದರ ಪರಿಣಾಮ ಪ್ರಜೆಗಳ ಮೇಲೆ ಆಗದೇ ಇರುತ್ತದೆಯೆ?</P>
<P>ರಾಜನ ಮಾತಿನಲ್ಲಿ ವರ್ತಕನಿಗೆ ನಂಬಿಕೆ ಹುಟ್ಟಿತು. ಪೂಜಾ ವಿಧಾನವನ್ನ ವರ್ತಕ ವಿಚಾರಿಸಿ, ತಿಳಿದುಕೊಂಡ. ಮನೆಗೆ ಮರಳಿದ ಮೇಲೆ ವರ್ತಕ -ಅವನ ಹೆಸರು \'ಸಾಧು\' ಅಂತ- ತನ್ನ ಹೆಂಡತಿ ಲೀಲಾವತಿಗೆ ಈ ಸಂತೋಷದ ಸುದ್ದಿಯನ್ನ ಹೇಳಿದ. \'ನಮಗೆ ಮಗುವೊಂದು ಹುಟ್ಟಿದರೆ ಈ ಸತ್ಯನಾರಾಯಣ ವ್ರತವನ್ನ ನಾನು ಮಾಡುತ್ತೇನೆ\'- ಎಂದು ಸಾಧು ಪ್ರತಿಜ್ಞೆ ಮಾಡಿದ. ಗಂಡ ಹೆಂಡತಿಯರಿಬ್ಬರೂ ದೇವರ ಅನುಗ್ರಹದಲ್ಲಿ ತುಂಬು ನಂಬಿಕೆಯನ್ನ ತಳೆದರು.</P>
<P>ಅವರ ಪ್ರಾರ್ಥನೆ, ನಂಬಿಕೆ ಪೊಳ್ಳಾಗಲಿಲ್ಲ. ಲೀಲಾವತಿ \'ಕಲಾವತಿ\' ಎಂಬ ಹೆಣ್ಣುಮಗುವೊಂದಕ್ಕೆ ಜನ್ಮವಿತ್ತಳು. ಕಲಾವತಿ ಬೆಳೆಯತೊಡಗಿದಳು.</P>
<P>ತಾನು ಮಾತುಕೊಟ್ಟಂತೆ, ಸತ್ಯನಾರಾಯಣ ವ್ರತವನ್ನು ಮಾಡುವ ಬಗ್ಗೆ ಗಂಡನನ್ನ ಲೀಲಾವತಿ ಜ್ಞಾಪಿಸುತ್ತಿದ್ದಳು. ಏನೇನೋ ಕಾರಣ ಕೊಟ್ಟು ದೇವರ ಪೂಜೆಯನ್ನ ವ್ರತ ನಡೆಸುವುದನ್ನು ವರ್ತಕ ಮುಂದೂಡತೊಡಗಿದ. ಹೆಂಡತಿ ಬಿಡದೆ ಪೀಡಿಸತೊಡಗಿದಳು.</P>
<P>\'\'ನೋಡು, ಲೀಲಾವತಿ. ವ್ರತವನ್ನ ವಿಜೃಂಭಣೆಯಿಂದಲೇ ಕಲಾವತಿಯ ಮದುವೆ ಸಂದರ್ಭದಲ್ಲಿ ನಡೆಸೋಣ\'\'- ಎಂದು ಹೆಂಡತಿಗೆ ಮಾತುಕೊಟ್ಟ.</P>
<P>ಆ ದಿನಗಳಲ್ಲಿ ಹೆಣ್ಣುಮಕ್ಕಳಿಗೆ ಚಿಕ್ಕವಯಸ್ಸಿನವರಾಗಿದ್ದಾಗಲೇ ಮದುವೆ ಆಗುತ್ತಿತ್ತು. ದಿನಗಳು ಕಳೆದವು; ಕಲಾವತಿ ಮದುವೆಗೆ ಸಿದ್ಧವಾದಳು. ಅನುರೂಪನಾದ ವರನೊಂದಿಗೆ ಮದುವೆ ಅದ್ಧೂರಿಯಿಂದ ನಡೆಯಿತು.</P>
<P>ಈ ಸುಖಸಂತೋಷಕ್ಕೆ ಯಾರು ಮೂಲ ಕಾರಣರೋ ಆ ದೇವರನ್ನೇ ಈ ವರ್ತಕ ದಂಪತಿಗಳು ಮರೆತುಬಿಟ್ಟರು. ಕೊಟ್ಟ ಮಾತಿನಂತೆ ಸಾಧು ಸತ್ಯನಾರಾಯಣ ವ್ರತವನ್ನು ಮದುವೆಯ ಸಮಯದಲ್ಲೂ ನಡೆಸಲಿಲ್ಲ! ಮದುವೆಯ ಸಡಗರ ಅಡಗಿದ ಮೇಲೆ, ಅಳಿಯನೊಂದಿಗೆ ಸಾಧುವು ವ್ಯಾಪಾರಕ್ಕಾಗಿ, ಊರಿಂದ ಬಲುದೂರ ಇದ್ದ ರತ್ನಸಾರಪುರ ಎಂಬ ನಗರಕ್ಕೆ ಹಡಗಿನಲ್ಲಿ ಪ್ರಯಾಣ ಬೆಳಸಿಬಿಟ್ಟನು.</P>
<P>ಆಡಿದ ಮಾತನ್ನು ನಡೆಸುವುದು ಸಹ ಸತ್ಯಪೂಜೆಯೇ! ಕೊಟ್ಟ ಮಾತಿಗೆ ತಪ್ಪಿದ ಈ ವರ್ತಕನ ಮೇಲೆ ದೈವಕೃಪಾಕಟಾಕ್ಷ ಇನ್ನೂ ಇರುವುದು ಸಾಧ್ಯವೆ?</P>
<P>ಆ ವರ್ತಕನು ರತ್ನಸಾರಪುರದ ಬಂದರಿನಲ್ಲಿ ತನ್ನ ಹಡಗನ್ನ ನಿಲ್ಲಿಸಿ, ಅಳಿಯನೊಂದಿಗೆ ಊರೊಳಗೆ ಪ್ರವೇಶಿಸಿ, ಮಂಟಪವೊಂದರಲ್ಲಿ ವಿಶ್ರಮಿಸಿಕೊಳ್ಳುತ್ತಿದ್ದ.</P>
<P>ಆ ದಿನ ರಾತ್ರಿ, ಆ ಊರಿನ ರಾಜನ ಬೊಕ್ಕಸಕ್ಕೆ ಕಳ್ಳರು ಕನ್ನ ಹಾಕಿ ನಗನಾಣ್ಯಾದಿಗಳನ್ನೆಲ್ಲ ದೋಚಿಕೊಂಡು ಓಡಿ ಹೋಗಿದ್ದರು. ಹುಡುಕುತ್ತಿದ್ದ ರಾಜಭಟರ ಕಣ್ಣು ತಪ್ಪಿಸಿಕೊಂಡು, ಕೊನೆಗೆ ಈ ವರ್ತಕರು ಇರುವ ಕಡೆ ಕಳ್ಳರು ಓಡಿ ಬಂದಿದ್ದರು. ಕದ್ದ ಮಾಲನ್ನ ಈ ವರ್ತಕರ ಹತ್ತಿರವೇ ಬಿಸಾಡಿ ಓಡಿ ಹೋದರು. ಬೆನ್ನಟ್ಟಿ ಬಂದ ರಾಜಭಟರಿಗೆ ಇವರೇ ಕಳ್ಳರು ಇರಬೇಕೆಂದು ಅನುಮಾನಬಂದು, ವರ್ತಕರನ್ನ ಸೆರೆಹಿಡಿದರು.</P>
<P>\'\'ಕಳ್ಳರನ್ನ ಸೆರೆಮನೆಯೊಳಗೆ ಹಾಕಿಬಿಡಿ. ಆಮೇಲೆ ವಿಚಾರಣೆಗೆ ಕರಕೊಂಡು ಬನ್ನಿ!\'\'- ರಾಜ ಆಜ್ಞಾಪಿಸಿದ. ಈ ವರ್ತಕರು ಅಂಗಲಾಚಿ ಬೇಡಿಕೊಂಡರು- \'\'ನಾವು ಕಳ್ಳರಲ್ಲ; ಬೇರೆ ಊರಿಂದ ವ್ಯಾಪಾರಕ್ಕಾಗಿ ಬಂದ ವರ್ತಕರು. ನಮ್ಮನ್ನು ಬಿಟ್ಟು ಬಿಡಿ.\'\' ಅವರನ್ನು ಯಾರೂ ನಂಬಲಿಲ್ಲ. ವಿಚಾರಣೆ ಮುಂದೂಡಲಾಯಿತು. ವರ್ತಕರು ಸೆರೆಮನೆಯಲ್ಲಿ ಕೊಳೆಯುವಂತಾಯ್ತು.</P>
<P>ಇತ್ತ ಲೀಲಾವತಿ ಕಲಾವತಿಯವರಿಗೂ ಕೇಡುಗಾಲ ಪ್ರಾರಂಭವಾಯ್ತು. \'ಹಡಗು ಮುಳುಗಿ ಸತ್ತು ಹೋಗಿರಬೇಕು\'-ಎಂಬ ಕಿಂವದಂತಿ ಹರಡತೊಡಗಿತು. ಮನೆಗೆ ಕಳ್ಳರು ನುಗ್ಗಿ ಇದ್ದದ್ದನ್ನೆಲ್ಲಾ ದೋಚಿಕೊಂಡು ಹೊರಟುಹೋದರು. ತಾಯಿ ಮಗಳು ನಿರ್ಗತಿಕರಾದರು. ನೆರೆ ಹೊರೆಯವರು ಸಾಲ ಕೊಡಲು ನಿರಾಕರಿಸಿದರು. ಆಗ, ಹೊಟ್ಟೆಪಾಡಿಗಾಗಿ ಭಿಕ್ಷೆ ಬೇಡುವ ಸ್ಥಿತಿಗೆ ಅವರು ಇಳಿದರು.</P>
<P>78<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>79<BR/>ಇದಕ್ಕೆಲ್ಲ ಏನು ಕಾರಣ? ದೇವರನ್ನ ಮರೆತದ್ದು, ಸತ್ಯಕ್ಕೆ ಅನಾದರ ತೋರಿದ್ದು, ಕೊಟ್ಟ ಮಾತಿನಂತೆ ನಡೆಯದೆ ಸಟೆಯಾಡಿದ್ದು, ನಮ್ಮೆಲ್ಲರ ನಡೆ ನುಡಿಗಳನ್ನ ಸದಾ ವೀಕ್ಷಿಸುತ್ತಿರುವ ಪರಮಾತ್ಮ ಮೇಲೊಬ್ಬನಿದ್ದಾನೆಂಬುದನ್ನ ಉದಾಸೀನ ಮಾಡಿ, ಅಹಂಕಾರದಿಂದ ಮೆರೆದದ್ದು.</P>
<P>ಹೀಗಿರಲು, ಒಂದು ದಿನ ಮಗಳು ಕಲಾವತಿ ಭಿಕ್ಷಾಟನೆಗೆ ಹೋಗಿದ್ದಾಗ, ಯಾರದೋ ಒಬ್ಬರ ಮನೆಯಲ್ಲಿ ಸತ್ಯನಾರಾಯಣನ ಪೂಜೆ ನಡೆಯುತ್ತಿರುವುದನ್ನ ಕಂಡಳು. ಪೂಜೆಯೆಲ್ಲ ಆದ ಮೇಲೆ ಮನೆಯಾತ ಕೊಟ್ಟ ಪ್ರಸಾದವನ್ನೂ, ಬಡಿಸಿದ ಊಟವನ್ನೂ ಕಟ್ಟಿಕೊಂಡು ಮನೆಗೆ ತಂದು, ತಾಯಿಗೆ ಕೊಟ್ಟು ತಾನು ತಿಂದಳು.</P>
<P>\'\'ಇಷ್ಟು ಹೊತ್ತು ಎಲ್ಲಿಗೆ ಹೋಗಿದ್ದೆ?\'\'- ತಾಯಿ ಸ್ವಲ್ಪ ಅನುಮಾನದಿಂದಲೇ ಕೇಳಿದಳು. ತಾನು ನೋಡಿ ಬಂದ ಪೂಜೆಯ ವಿಚಾರವನ್ನ ಕಲಾವತಿ ತಾಯಿಗೆ ಹೇಳಿದಳು. ಈಗ ತಾಯಿ ಲೀಲಾವತಿಗೆ ತಮ್ಮ ಎಲ್ಲ ಕಷ್ಟಕ್ಕೆ ಏನು ಮೂಲ ಕಾರಣ- ಎಂದು ಥಟ್ಟನೆ ಹೊಳೆಯಿತು. \'\'ಅಯ್ಯೋ ನಾವೆಂಥ ತಪ್ಪು ಮಾಡಿದೆವು\'\'-ಎಂದು ಕಣ್ಣೀರಿಡತೊಡಗಿದಳು.</P>
<P>ತನ್ನ ಕೈಗೆ ಸಿಕ್ಕ ವಸ್ತುಗಳಿಂದಲೇ ದೇವರನ್ನು ಪೂಜಿಸಿ, \'\'ದೇವರೇ, ನಮ್ಮ ತಪ್ಪುಗಳನ್ನೆಲ್ಲ ಮನ್ನಿಸು. ನೀನಲ್ಲದೆ ಬೇರೆ ಯಾರು ನಮ್ಮ ಈ ಕಷ್ಟಗಳಿಂದ ಪಾರುಗಾಣಿಸಬಲ್ಲರು? ನನ್ನ ಯಜಮಾನರೂ ಅಳಿಯನೂ ಕ್ಷೇಮವಾಗಿ ಮನೆಗೆ ಹಿಂತಿರುಗುವ ಹಾಗೆ ಅನುಗ್ರಹಿಸು\'\'- ಎಂದು ಬಗೆ ಬಗೆಯಾಗಿ ಬೇಡಿಕೊಂಡಳು.</P>
<P>ಶ್ರದ್ಧೆ ಭಕ್ತಿಯಿಂದ, \'\'ನೀನಲ್ಲದೆ ಬೇರೆ ಯಾರೂ ಇಲ್ಲ\'\'- ಎಂದು ಕಳಕಳಿಯಿಂದ ಕೇಳಿಕೊಂಡಾಗಲೆಲ್ಲ ದೇವರು ಸಹಾಯ ಮಾಡಿಯೇ ಮಾಡುತ್ತಾನೆ;</P>
<P>ಆ ದಿನ ರಾತ್ರಿ ಚಂದ್ರಕೇತು ರಾಜನಿಗೆ ಒಂದು ಕನಸು ಬಿತ್ತು. \'\'ಎಲವೆಲವೋ ರಾಜ! ನಿರಪರಾಧಿಗಳನ್ನ ಸೆರೆಮನೆಯಲ್ಲಿ ದಂಡಿಸುವ ದುಷ್ಟನಾಗಬೇಡ. ಹುಷಾರ್, ಜೋಕೆ!\'\'- ಎಂದು ನ್ಯಾಯದೇವತೆಯ ರೂಪದಲ್ಲಿ ದೇವರು ಬಂದು ರಾಜನಿಗೆ ಛೀಮಾರಿ ಹಾಕಿದ ಹಾಗೆ ಕನಸಾಯ್ತು.</P>
<P>ರಾಜ ಆಜ್ಞಾಪಿಸಿದ: \'\'ವಿಚಾರಣೆ ಇನ್ನು ಆಗದೆ ಯಾರಾದರೂ ನನ್ನ ಸೆರೆಮನೆಗಳಲ್ಲಿ ಇದ್ದರೆ, ಅವರನ್ನೆಲ್ಲ ನಾಳೆ ಬೆಳಿಗ್ಗೆ ನನ್ನ ರಾಜಾಸ್ಥಾನಕ್ಕೆ ಕರೆದು ತನ್ನಿ\'\'- ಎಂದು.</P>
<P>ಮರುದಿನ ವರ್ತಕ ಸಾಧು ಮತ್ತು ಅವನ ಅಳಿಯನ ವಿಚಾರಣೆ ಆಯ್ತು. ಅವರು ಕಳ್ಳರಲ್ಲರೆಂಬುದು ಸಾಬೀತು ಆಯ್ತು. ಅರಸ ಅವರಲ್ಲಿ ಕ್ಷಮಾಪಣೆ ಕೇಳಿಕೊಂಡ.</P>
<P>\'\'ಆಗಬಾರದ್ದು ಆಗಿ ಹೋಯಿತು. ದಯವಿಟ್ಟು ನನ್ನನ್ನು ಮನ್ನಿಸಿ. ವರ್ತಕರಾದ<BR/>ನಿಮಗೆ ರಾಜಾಶ್ರಯದ ಎಲ್ಲ ಬಗೆಯ ಅನುಕೂಲಗಳನ್ನೂ ಮಾಡಿಕೊಡುತ್ತೇನೆ. ನೀವು ಇಷ್ಟ ಬಂದಷ್ಟು ದಿನ ನನ್ನ ಅತಿಥಿಗಳಾಗಿ ಈ ದೇಶದಲ್ಲಿ ಇರಿ\'\'- ಎಂದೆಲ್ಲಾ ಪರಿಪರಿಯಾಗಿ ರಾಜ ವಿನಂತಿಸಿಕೊಂಡ.</P>
<P>ವರ್ತಕರಿಗೆ ಆದಷ್ಟು ಬೇಗ ತಮ್ಮ ಊರಿಗೆ ಮರಳಿದರೆ ಸಾಕು- ಎನ್ನಿಸಿಬಿಟ್ಟಿತ್ತು, ರಾಜ ಕೊಡಿಸಿದ ಅಪಾರ ಹಣದಿಂದ ದೊಡ್ಡ ಹಡಗೊಂದನ್ನು ಖರೀದಿ ಮಾಡಿ, ತಮ್ಮ ಊರಿನಲ್ಲಿ ಸಿಗದ ವಿಶೇಷ ವಸ್ತುಗಳನ್ನೂ ಕೊಂಡುಕೊಂಡು ಹಡಗಿನಲ್ಲಿ ತುಂಬಿಸಿಕೊಳ್ಳುತ್ತ ಸಾಧುವೂ ಅಳಿಯನೂ ಪ್ರಯಾಣ ಸನ್ನದ್ಧರಾದರು.</P>
<P/>
<P><B>ಎಂಬಲ್ಲಿಗೆ ಸ್ಕಾಂದಪುರಾಣದ ರೇವಾಖಂಡದಲ್ಲಿ</B></P>
<P><B><I>ಶ್ರೀ ಸತ್ಯನಾರಾಯಣ ವ್ರತ ಕಥೆಯ</I></B></P>
<P><B>ಮೂರನೇ ಅಧ್ಯಾಯವು ಕೊನೆಗೊಂಡಿತು.</B></P>
<P>* * *</P>
<P/>
<P>ನಾಲ್ಕನೆಯ ಅಧ್ಯಾಯ</P>
<P/>
<P>ಸೂತ ಪುರಾಣಿಕರು ಕತೆಯನ್ನು ಮುಂದುವರಿಸಿದರು:</P>
<P>ಸಂತೋಷ ಸಂಭ್ರಮದಲ್ಲಿ ಇದ್ದ ಈ ವರ್ತಕ ಸಾಧುವನ್ನ \'\'ಇನ್ನೊಮ್ಮೆ ಸತ್ವ ಪರೀಕ್ಷೆ ಮಾಡೋಣ\'\'- ಎಂದೆನ್ನಿಸಿತು, ಭಗವಂತನಿಗೆ.</P>
<P>ಹಡಗಿನಲ್ಲಿ ಸಾಮಾನುಗಳನ್ನ ತುಂಬಿಸುವ ಮೇಲ್ವಿಚಾರಣೆಯಲ್ಲಿ ತೊಡಗಿದ್ದ ಆ ವರ್ತಕನ ಬಳಿ ದೇವರು ಒಬ್ಬ ವೃದ್ಧ ಸನ್ಯಾಸಿಯ ವೇಷದಲ್ಲಿ ಬಂದ.</P>
<P>\'\'ಏನಪ್ಪ ಎಷ್ಟು ದೊಡ್ಡ ಹಡಗು! ಎಷ್ಟೊಂದು ವೈಭವದಿಂದಿದೆ! ಏನನ್ನು ತುಂಬಿಸಿ ತೆಗೆದುಕೊಂಡು ಹೋಗುತ್ತಿದ್ದೀಯಪ್ಪ?\'\' -ಎಂದು ಸನ್ಯಾಸಿ ಪ್ರಶ್ನಿಸಿದ.</P>
<P>ಸಾಧು ಬದಲಾಗಿರಲಿಲ್ಲ. ಅಹಂಕಾರದಿಂದ, \'\'ತೊಲಗಾಚೆ. ನನ್ನ ಹಡಗಿ ನಲ್ಲಿರುವುದನ್ನ ಕಟ್ಟಿಕೊಂಡು ನಿನಗೇನು ಆಗಬೇಕು. ಹೋಗು\'\'- ಎಂದು ಬೈದಟ್ಟಿದ.</P>
<P>ಸನ್ಯಾಸಿ ಮತ್ತೆ ವಿನಯದಿಂದಲೇ, \'\'ಇರಲಿ, ನಾನೇನು ಬೇಡಲು ಬಂದಿಲ್ಲ. ಯಾರೇ ಆಗಲಿ, ಎಲ್ಲರೂ ಕೊನೆಗೊಮ್ಮೆ ಹಿಂತಿರುಗಲೇ ಬೇಕಲ್ಲ. ಮನೆಗೆ ಮರಳುವಾಗ ಏನು ತೆಗೆದುಕೊಂಡು ಹೋಗುತ್ತಿದ್ದೀಯ- ಅಂತ ಕೇಳಿದೆ ಅಷ್ಟೆ!\'\'-ಎಂದು ಹೇಳಿದ.</P>
<P>\'\'ಓಹೋ, ಲೂಟಿ ಮಾಡಲು ಬಂದ ಬೇಹುಗಾರನೋ ನೀನು. ಬರೀ ಕಡ್ಡಿಕಸ ಪೊರಗೆಲೆಗಳನ್ನು ತುಂಬಿಸಿ ಊರಿಗೆ ಕೊಂಡೊಯ್ಯುತ್ತಿದ್ದೇನೆ\'\'-ಎಂದು ಅಟ್ಟಹಾಸದಿಂದ ಅಪಹಾಸ್ಯ ಮಾಡಿದ.</P>
<P>8ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>81<BR/>\'\'ಏನು ನೀನು ಹೇಳುವುದು ನಿಜವೇನಯ್ಯಾ? ಎಂಥಾ ಭಾರಿ ಹಡಗು; ಇದರಲ್ಲಿ ಬರೀ ಕಡ್ಡಿ ಕಸ ತುಂಬಿಸಿಕೊಂಡು ಹೋಗುತ್ತಿದ್ದೀಯ? ನಂಬಲು ಸಾಧ್ಯವೆ\'\'-ಸನ್ಯಾಸಿ ಒತ್ತಾಯಿಸಿ ಮತ್ತೆ ಕೇಳಿದ.</P>
<P>\'\'ಹೌದು, ಹೌದು ನಿಜವನ್ನೇ ಹೇಳುತ್ತಾ ಇರುವುದು\'\'- ವರ್ತಕ ಹೇಳಿದ.</P>
<P>\'\'ನೀನು ಹೇಳುವುದು ನಿಜವಾದಲ್ಲಿ, ಹಾಗೇ ಆಗಲಿ, ಬಿಡು!\'\'- ಎಂದು ಹೇಳಿ ಸನ್ಯಾಸಿ ದೂರ ಹೋದ.</P>
<P>ಸ್ವಲ್ಪ ಕಾಲದ ಬಳಿಕ ವರ್ತಕ ಹಡಗಿನೊಳಗೆ ಬಂದು ನೋಡುತ್ತಾನೆ- ಹಡಗಿನ ತುಂಬಾ ಬರೀ ಕಡ್ಡಿ ಕಸ ಎಲೆಗಳೇ ತುಂಬಿ ಹೋದ ಹಾಗೆ ಅವನ ಕಣ್ನಿಗೆ ಕಂಡಿತು! ಸಾಧು ಅಲ್ಲೇ ಮೂರ್ಛೇ ಹೋದ. ಮೈ ತಿಳಿದೆದ್ದ ಮೇಲೆ \'ಗೊಳೋ\' ಅಂತ ಅಳಲು ತೊಡಗಿದ. ಅಳಿಯ ಮಾವನಿಗೆ ಬುದ್ಧಿವಾದ ಹೇಳಿದ: \'\'ನೀವು ಅದ್ಯಾರೋ ಸನ್ಯಾಸಿಯ ಜೊತೆ ಮಾತನಾಡುತ್ತ, ಅವನನ್ನು ಅಪಹಾಸ್ಯ ಮಾಡುತ್ತ ಅವಮಾನ ಮಾಡಿದಿರಿ, ಮತ್ತೆ ಯಾವ ಸುಳ್ಳು ಹೇಳಿದಿರಿ? ಬನ್ನಿ ಅವನನ್ನ ಹುಡುಕಿಕೊಂಡು ಹೋಗಿ, ಕ್ಷಮಾಪಣೆ ಕೇಳೋಣ. ಎಲ್ಲ ಸರಿಹೋಗಬಹುದು.\'\'"</P>
<P>ತುಂಬಾ ಹುಡುಕಿದ ಮೇಲೆ ಸನ್ಯಾಸಿ ಅವರಿಗೆ ಸಿಕ್ಕ. ಸನ್ಯಾಸಿಯ ಕಾಲಿಗೆ ವರ್ತಕ ಬಿದ್ದು, ಕ್ಷಮೆ ಬೇಡಿಕೊಂಡ.</P>
<P>ಸನ್ಯಾಸಿ ಹೇಳಿದ: \'\'ಎಂಥ ಮನುಷನಯ್ಯ ನೀನು? ಹಸೀ ಸುಳ್ಳು ಹೇಳುತ್ತೀಯ. ಕೊಟ್ಟ ಮಾತಿನಂತೆ ನಡೆಯದೆ ನಿನಗೇ ನೀನೇ ವಂಚನೆ ಮಾಡಿಕೊಳ್ಳುತ್ತೀಯ. ಎಲ್ಲರೂ ಮಾಡುವ, ಹೇಳುವ, ಯೋಚಿಸುವ ಎಲ್ಲವನ್ನೂ ಎಡೆಬಿಡದೆ ಸರ್ವದಾ ನೋಡುತ್ತಿರುವ ಸರ್ವಸಾಕ್ಷಿಯಾದ ಆ ಭಗವಂತ ಮೇಲಿದ್ದಾನೆ, ಮೇಲೆ ಏಕೆ, ನಿನ್ನ ಹೃದಯದಲ್ಲೇ ಕುಳಿತಿದ್ದಾನೆ- ಎಂಬುದನ್ನ ನೀನು ಮರೆತುದಾದರೂ ಹೇಗೆ? ಅವನ ಪೂಜೆಯನ್ನ ನೀನು ಬಿಟ್ಟುದಾದರೂ ಹೇಗೆ?\'\'- ಎಂದು ಕೇಳಿದ.</P>
<P>\'\'ಮಹಾಪರಾಧವಾಯಿತು, ಗುರುವೇ. ನನ್ನ ಕಣ್ಣನ್ನು ತೆರೆಸಿದ ನೀನೇ ನನ್ನ ಪಾಲಿಗೆ ಭಗವಂತ. ಇನ್ನು ಮೇಲೆ ಎಂದೆಂದೂ ಸುಳ್ಳನ್ನ ಆಡುವುದಿಲ್ಲ. ಕೊಟ್ಟ ಮಾತಿಗೆ ತಪ್ಪುವುದಿಲ್ಲ. ದೇವರನ್ನ ಮರೆಯುವುದಿಲ್ಲ. ದರ್ಪ ಅಹಂಕಾರದಿಂದ ಯಾರ ಬಗ್ಗೆ ಹೀನಾಯವಾಗಿ ನಡೆದುಕೊಳ್ಳುವುದಿಲ್ಲ. ಇದು ಖಂಡಿತಾ!\'\'- ವರ್ತಕ ಮಾತು ಕೊಟ್ಟ."</P>
<P>ಬಂದರಿಗೆ ವರ್ತಕನೂ ಅಳಿಯನೂ ಹಿಂತಿರುಗಿದರು. ನೋಡುತ್ತಾರೆ, ಹಡಗಿನೊಳಗೆಲ್ಲ ಮೊದಲಿದ್ದಂತೆ ಯಥಾಸ್ಥಿತಿ, ಬೆಲೆಬಾಳುವ ವಸ್ತುಗಳೆಲ್ಲ ಮೊದಲಿದ್ದ ಜಾಗದಲ್ಲೇ ಇದ್ದವು! ಭಗವಂತನ ಮಾಯೆಯಿಂದ ಆಗ ಕಾಣಿಸದೆ ಇದ್ದವೆಲ್ಲ ಈಗ ಕಂಡವು; ವರ್ತಕ ಕುಣಿದಾಡಿದ.</P>
<P>ಹಡಗು ಬಂದರನ್ನು ಬಿಟ್ಟು ಸಾಧುವಿನ ಊರಕಡೆಗೆ ಪ್ರಯಾಣ ಹೊರಟಿತು. ಹಡಗು ಕ್ಷೇಮವಾಗಿ ರತ್ನಪುರದ ರೇವನ್ನ ತಲುಪಿತು. ವರ್ತಕನು ತನ್ನ ಮನೆಗೆ, ಹೆಂಡತಿ ಮಗಳಿಗೆ, ತಾವು ಕ್ಷೇಮವಾಗಿ ಬಂದಿರುವುದಾಗಿ ಸುದ್ದಿಯನ್ನ ತನ್ನ ಸೇವಕರ ಮುಖಾಂತರ ಹೇಳಿ ಕಳಿಸಿದ.</P>
<P>ಸಂಜೆ ಬಂದ ಸುದ್ದಿಯನ್ನ ಕೇಳಿ ಲೀಲಾವತಿಗೆ, ಕಲಾವತಿಗೆ ಆದ ಸಂತೋಷ ಅಷ್ಟಿಷ್ಟಲ್ಲ. ಒಬ್ಬರನ್ನೊಬ್ಬರು ತಬ್ಬಿಕೊಂಡು ಕಣ್ಣೀರಿಟ್ಟರು. \'\'ದೇವರು ಕೊನೆಗೂ ನಮ್ಮ ಮೊರೆಯನ್ನ ಕೇಳಿದ. ನಮ್ಮ ಕಷ್ಟಗಳನ್ನ ಪರಿಹರಿಸಿದ\'\'- ಒಬ್ಬರಿಗೊಬ್ಬರು ಹೇಳಿಕೊಂಡರು.</P>
<P>ಲೀಲಾವತಿಗೆ ತನ್ನ ಗಂಡ ಮಾತು ಕೊಟ್ಟು, ನಡೆಸದೇ ಹೋದ ಸತ್ಯನಾರಾಯಣ ವ್ರತದ ನೆನಪು ದಟ್ಟವಾಗಿ ಬಾಧಿಸುತ್ತಿತ್ತು. \'ತಪ್ಪು ತನ್ನದೂ ಹೌದು\'- ಎಂಬ ಅಳುಕೂ ಅವಳಲ್ಲಿ ಮನೆ ಮಾಡಿತ್ತು. ಕೈಗೆ ದೊರೆತ ಪೂಜಾ ಸಾಮಗ್ರಿಗಳನ್ನೇ ಉಪಯೋಗಿಸಿಕೊಂಡು, ದೇವರನ್ನ ಅನನ್ಯ ಭಕ್ತಿಯಿಂದ ಲೀಲಾವತಿ ಆಗ ಸತ್ಯ ದೇವನ ಅರ್ಚನೆಯನ್ನ ಮಾಡಿದಳು.</P>
<P>ನಂತರ, \'\'ಬಾ, ಮಗಳೇ. ನಿನ್ನ ಗಂಡನನ್ನ ತಂದೆಯನ್ನ ನೋಡಿ ಬರೋಣ. ಬಂದರಿಗೆ ಹೋಗೋಣ ಕತ್ತಲಾಗುತ್ತಿದೆ ಬೇಗ ಬಾ\'\'- ಎಂದು ಕರೆದಳು.</P>
<P>\'\'ಅಮ್ಮಾ! ತಡಿ, ಸ್ವಲ್ಪ. ನಾನೂ ನಿನ್ನ ಹಾಗೆ ಸತ್ಯನಾರಾಯಣನ ಪೂಜೆ ಮಾಡಿ ಬರುತ್ತೇನೆ\'\'- ಎಂದು ಕಲಾವತಿ ಪೂಜೆಯಲ್ಲಿ ತೊಡಗಿದಳು.</P>
<P>ಬಹುಕಾಲ ಗಂಡನನ್ನ ಕಾಣದೆ, ಈಗ ಅವನು ಬಂದಿರುವುದನ್ನು ತಿಳಿದು, ಬೇಗ ಹೋಗಿ ನೋಡಬೇಕೆಂದಿದ್ದ ಕಲಾವತಿಯ ಮನಸ್ಸು ಎಲ್ಲೆಲ್ಲೋ ವಿಹರಿಸುತ್ತಿತ್ತು. ಅವಳಿಗೆ ಪೂಜೆಯಲ್ಲಿ ಏಕಾಗ್ರತೆಯಾದರೂ ಹೇಗೆ ಬಂದೀತು? ಅದು ಶ್ರದ್ಧೆ ಭಕ್ತಿ ಏನೂ ಇಲ್ಲದೆ ಕಾಟಾಚಾರಕ್ಕೆ ಬರಿಯ ನಾಟಕವಾಡಿದಂತಾಯ್ತು. ಅನ್ಯಮನಸ್ಕತೆಯಿಂದ, ದೇವರ ಪ್ರಸಾದವನ್ನೂ ಕಡೆಗಣಿಸಿ, ತಾಯಿಯನ್ನು ಹಿಂಬಾಲಿಸಿ ಬಂದರಿನ ಕಡೆಗೆ ಕಲಾವತಿ ಓಡಿದಳು. ಅವಳು ಹಾಗೆ ಮಾಡಬಾರದಾಗಿತ್ತು!</P>
<P>ತಾಯಿ ಮತ್ತು ಮಗಳು ಬಂದರಿಗೆ ಬಂದು ತಲುಪುವ ವೇಳೆಗೆ ಒಂದು ಅನಾಹುತ ಆಗಿ ಹೋಗಿತ್ತು. ಅಳಿಯ, ಕಾಲುಜಾರಿ ಸಮುದ್ರದಲ್ಲಿ ಬಿದ್ದು ಮುಳುಗಿ ಬಿಟ್ಟಿದ್ದ. ಭಾರಿ ಭಾರಿ ಪೆಟ್ಟಿಗೆಗಳು ಅವನ ಮೇಲೆ ಬಿದ್ದು ಅವನು ಬದುಕಿರಲಾರನೆಂಬ ಶಂಕೆ ಮೂಡಿತ್ತು. ಬೆಸ್ತರು ಮುಳುಗು ಹಾಕಿ, ಅವನ ದೇಹಕ್ಕಾಗಿ ಹುಡುಕುತ್ತಿದ್ದರು.</P>
<P>ಕಲಾವತಿ ಆಘಾತದಿಂದ ಮೂರ್ಛೆ ಹೋದಳು. ಎಚ್ಚರವಾದ ಮೇಲೆ ಅತ್ತು, ಕೊನೆಗೆ ತಾಯಿಯ ಮಡಿಲಿಂದ ಎದ್ದು,</P>
<P>\'\'ಅಮ್ಮಾ, ನನ್ನ ಗಂಡನಿಲ್ಲದ ಮೇಲೆ ನಾನಿಲ್ಲಿ ಇದ್ದೇನು ಪ್ರಯೋಜನ?<BR/>82<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>83<BR/>ಅವನ ದೇಹ ಸಿಕ್ಕರೆ ಸರಿ, ಇಲ್ಲವಾದರೆ ಅವನ ಯಾವುದಾದರೊಂದು ಬಟ್ಟೆ ಬರೆ, ವಸ್ತುವನ್ನಾದರೂ ತರಿಸಿಕೊಡು. ಅದನ್ನಪ್ಪಿ ನಾನು ಅಸು ನೀಗುತ್ತೇನೆ. ಇದ್ದು ನಾನೀ ದುಃಖ ತಡೆದುಕೊಳ್ಳಲಾರೆ. ಸಾವೇ ನನಗೆ ಲೇಸು\'\'- ಎಂದು ಪ್ರಲಾಪಿಸತೊಡಗಿದಳು.</P>
<P>ಅಮ್ಮ ಅಪ್ಪ ಅವಳನ್ನು ಸಮಾಧಾನ ಮಾಡುತ್ತಿದ್ದರು. ತಂದೆ ಮಂಡಿಯೂರಿ ದೇವರನ್ನ ಪ್ರಾರ್ಥಿಸಿಕೊಳ್ಳತೊಡಗಿದ:</P>
<P>\'\'ಓ ದೇವರೇ! ನಿಮಗೇಕಿಷ್ಟು ಕಷ್ಟ ಕೊಡುತ್ತಿದ್ದೀಯ ನಾವು ತಾಳಲಾರೆವಪ್ಪ. ಅರಿತೋ ಅರಿಯದೆಯೋ ನಾವು ಯಾರಾದರೂ ಏನಾದರೂ ತಪ್ಪು ಮಾಡಿದ್ದರೆ ಕ್ಷಮಿಸು. ಕಾಪಾಡು ಕಾಪಾಡು!\'\'""</P>
<P>ತಂದೆಯಾಡುತ್ತಿದ್ದ ತಪ್ಪು ಮತ್ತು_ಕ್ಷಮೆಯ ಮಾತುಗಳನ್ನ ಕೇಳಿ, ಮಗಳು ಕಲಾವತಿಗೆ ಏನೋ ಒಂದು ದನಿ ಕೇಳಿಸಿದಂತಾಯಿತು. ಬಂದರಿಗೆ ಬರುವ ಮೊದಲು, ಅನ್ಯಮನಸ್ಕತೆಯಿಂದ, ದೇವರನ್ನ ತಾನು ಪೂಜಿಸಿದ್ದುದು ನೆನಪಾಯ್ತು. ಅದೇ ತಾನು ಮಾಡಿರಬಹುದಾದ ತಪ್ಪೆಂದು ಭಾಸವಾಯ್ತು.<I>ತಪ್ಪನ್ನ ತಿದ್ದಿಕೋ</I>ಎಂದು ಅವಳ ಒಳದನಿ ಹೇಳಿದಂತಾಯ್ತು.</P>
<P>ಕಲಾವತಿ ಮನೆಗೆ ಓಡಿದಳು; ಮತ್ತೆ ಮೊದಲಿಂದ ದೇವರ ಪೂಜೆ ಪ್ರಾರಂಭಿಸಿದಳು. ಶ್ರದ್ಧೆಯಿಂದ ಭಕ್ತಿಯಿಂದ ಅನನ್ಯತೆಯಿಂದ ಭಗವಂತನನ್ನ ಆರಾಧಿಸಿ, ಮಾಂಗಲ್ಯಭಾಗ್ಯವನ್ನ ಪ್ರಾರ್ಥಿಸಿ ಕೊಂಡಳು.</P>
<P>\'ತುಂಬು ನಂಬಿಕೆಯಿಂದ ಬೇಡಿ ಕೊಂಡವರನ್ನ ಅವನು ಕೈಬಿಡುವುದಿಲ್ಲ\'- ಎಂಬ ಭರವಸೆಯಿಂದ ಪ್ರಸಾದ ತೆಗೆದುಕೊಂಡು, ಮತ್ತೆ ಬಂದರಿಗೆ ಓಡಿ ಬಂದಳು.</P>
<P>ಅವಳ ಪ್ರಾರ್ಥನೆ ಹುಸಿಯಾಗಲಿಲ್ಲ. ನೆರೆಯಲ್ಲಿ ಮುಳುಗಿದ ಅಳಿಯ ತೇಲಿ ದಡಕ್ಕೆ ಬಂದಿದ್ದ. ಓಡಿ ಹೋಗಿ ಗಂಡನನ್ನು ಕಲಾವತಿ ತಬ್ಬಿಕೊಂಡಳು.</P>
<P>ಮನೆಗೆ ಮರಳಿದ ಮೇಲೆ, ಇಲ್ಲಿಯವರೆಗೆ ತಾವನುಭವಿಸಿದ ಕಷ್ಟ ಪರಂಪರೆಯನ್ನು ಒಬ್ಬರಿಗೊಬ್ಬರು ಹೇಳಿಕೊಂಡರು. ದೇವರಲ್ಲಿ ಅವರಿಗೆ ಇನ್ನೂ ಹೆಚ್ಚಿನ ನಂಬಿಕೆ, ಆಳವಾದ ಭಕ್ತಿ ಮೂಡಿತು. ವಚನ ಪರಿಪಾಲನೆಯ ಮಹತ್ವ ಚೆನ್ನಾಗಿ ಗೊತ್ತಾಯಿತು.</P>
<P>ಸತ್ಯದೇವನ ವ್ರತವನ್ನ ಅವರು ಬಂಧು ಬಾಂಧವರೊಂದಿಗೆ ಆಗಾಗ್ಗೆ ನಡೆಸುತ್ತ, ದೇವರ ಕೃಪೆಗೆ ಅವರು ಪಾತ್ರರಾದರು; ಚಿರಕಾಲ ಸುಖವಾಗಿ ಬಾಳಿ ಸ್ವರ್ಗಸುಖವನ್ನ ಪಡೆದರು.</P>
<P><B>ಎಂಬಲ್ಲಿಗೆ</B></P>
<P><B>ಸ್ಕಾಂದಪುರಾಣದ ರೇವಾಖಂಡದಲ್ಲಿ</B></P>
<P><B>ಶ್ರೀ ಸತ್ಯನಾರಾಯಣ ವ್ರತ ಕಥೆಯ</B></P>
<P><B>ನಾಲ್ಕನೆಯ ಅಧ್ಯಾಯವು ಕೊನೆಗೊಂಡಿತು.</B></P>
<P/>
<P>ಅಧ್ಯಾಯ 5</P>
<P/>
<P>\'\'ಕೊನೆಯದಾಗಿ ಒಂದು ಅಧ್ಯಾಯವಿದೆ ಕೇಳಿ\'\'-ಸೂತರು ಶೌನಕಾದಿ ಮುನಿಗಳಿಗೆ ಹೇಳಿದರು:</P>
<P>ಹಿಂದೆ ಅಂಗಧ್ವಜನೆಂಬ ಇನ್ನೊಬ್ಬ ರಾಜ ಇದ್ದ. ರಾಜಧಾನಿಯ ಅಂಚಿನಲ್ಲಿದ್ದ ಕಾಡಿನಲ್ಲಿ ಬೇಟೆಯಾಡಿ ಒಮ್ಮೆ ಅವನು ನಗರಕ್ಕೆ ಹಿಂತಿರುಗುತ್ತಿದ್ದ. ಮಾರ್ಗ ಮಧ್ಯೆ ಗೊಲ್ಲರ ಹುಡುಗರ ತಂಡವೊಂದು ಅವನನ್ನು ತಡೆದು ನಿಲ್ಲಿಸಿತು.</P>
<P>\'\'ಮಹಾರಾಜ ಇಲ್ಲಿ ಹತ್ತಿರದಲ್ಲಿ ಆಲದ ಮರದ ಬುಡದಲ್ಲಿ, ನಾವು ಸತ್ಯನಾರಾಯಣನ ಪೂಜೆ ಮಾಡುತ್ತಿದ್ದೇವೆ. ನೀವೂ ಬಂದು ದಯವಿಟ್ಟು ಭಾಗವಹಿಸಿ\'\'- ಎಂದು ಬಿನ್ನವಿಸಿಕೊಂಡರು ಆ ಗೊಲ್ಲರು.</P>
<P>ಬೇಟೆಯಾಟದಲ್ಲಿ ಬಳಲಿದ್ದ, ಹೆಚ್ಚು ಮದೊನ್ಮತ್ತನಾಗಿದ್ದ ರಾಜ ಕುದುರೆಯಿಂದ ಕೆಳಗಿಳಿಯಲೂ ಇಲ್ಲ, ಪೂಜೆಗೆ ಹೋಗಲೂ ಇಲ್ಲ. ಮುಂದಕ್ಕೆ ದೌಡಾಯಿಸಿದ. ಗೊಲ್ಲರ ಹುಡುಗರು ಮತ್ತೆ ರಾಜನನ್ನು ಹಿಂಬಾಲಿಸಿ ಓಡಿ ಬಂದು,</P>
<P>\'\'ಮಹಾರಾಜ, ನಿನಗೆ ವ್ಯವಧಾನವಿಲ್ಲ ಅಂತ ತೋರುತ್ತೆ. ದೇವರ ಈ ಪ್ರಸಾದವನ್ನಾದರೂ ಸ್ವೀಕರಿಸು\'\'-ಎಂದು ಕೇಳಿಕೊಂಡರು.</P>
<P>\'\'ಛಿ, ಗೊಲ್ಲರಂಥ ಯಃಕಶ್ಚಿತ್ ಜನರ ಜೊತೆ ಕುಳಿತು ಪೂಜೆ ಮಾಡುವುದು ಎಂದರೇನು, ಅವರು ಕೊಡುವ ಪ್ರಸಾದ ತೆಗೆದುಕೊಳ್ಳುವುದೆಂದರೇನು\'\'-ಎಂಬ ಅಹಂಕಾರದಿಂದ ದೇವರ ಪ್ರಸಾದವನ್ನೂ ನಿರಾಕರಿಸಿ, ಊರಕಡೆ ಕುದುರೆಯ ನಾಗಾಲೋಟ ಬೆಳಸಿದ. ರಾಜ ಹಾಗೆ ಮಾಡಬಾರದಾಗಿತ್ತು. ದೇವರ ಕಣ್ಣಿನಲ್ಲಿ, ದೇವರ ಎದುರಲ್ಲಿ ಎಲ್ಲರೂ ಒಂದೇ ಅಲ್ಲವೇ? ಎಲ್ಲರೂ ಸಮಾನರು; ಜಗತ್ತಿನ ಜೀವಿಗಳೆಲ್ಲ ಅವನ ಮಕ್ಕಳೇ. ಒಬ್ಬರು ಹೆಚ್ಚು ಒಬ್ಬರು ಕಡಿಮೆ ಅಂತಿಲ್ಲ. ಮೇಲು ಕೀಳುಗಳಿಲ್ಲವೇ ಇಲ್ಲ. ಅಷ್ಟಲ್ಲದೆ, ಯಾರೇ ಕೊಟ್ಟರೂ ದೇವರ ಪ್ರಸಾದ ಪ್ರಸಾದವೇ ತಾನೇ? ಅದನ್ನು ತಿರಸ್ಕರಿಸುವುದು ದೇವರನ್ನೇ ತಿರಸ್ಕರಿಸಿದಂತೆ ಅಲ್ಲವೇ? ಅದು ಅಗೌರವದಿಂದ ಕಂಡ ಹಾಗೆ ತಾನೆ? ಅದು ಕೂಡದು. ರಾಜ ಖಂಡಿತಾ ಹಾಗೆ ವರ್ತಿಸಬಾರದಾಗಿತ್ತು.</P>
<P>ಅರಮನೆಗೆ ಹೋಗಿ ರಾಜ ನೋಡುತ್ತಾನೆ: ಬರಬಾರದ ಯಾವುದೋ ರೋಗವೊಂದು ಬಡಿದು, ತನ್ನ ರಾಜಪರಿವಾರವೆಲ್ಲ ಹಾಸಿಗೆ ಹಿಡಿದು ಮಲಗಿ ಬಿಟ್ಟಿದ್ದಾರೆ. ಎಲ್ಲರೂ ಪ್ರಾಣಾಂತಿಕ ಸ್ಥಿತಿಯಲ್ಲಿದ್ದಾರೆ. ರಾಜ ದಂಗು ಬಡಿದು ಹೋದ. ಸ್ವಲ್ಪ ಕಾಲದ ಬಳಿಕ ಯೋಚಿಸಿದ. ಅವನ ಮನಸ್ಸಿಗೆ ಏನೋ ಹೊಳೆದಂತಾಯಿತು.</P>
<P>84<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>85<BR/>\'\'ಇಗೋ ಬಂದೆ\'\'- ಎಂದು ತನ್ನ ಪರಿವಾರದವರಿಗೆ ಹೇಳಿ, ರಾಜ, ತನ್ನ ಕುದುರೆಯೇರಿ ದೇವರನ್ನು ದಾರಿಯುದ್ದಕ್ಕೂ ಪ್ರಾರ್ಥಿಸಿಕೊಳ್ಳುತ್ತಾ ಮತ್ತೆ ಆ ಆಲದ ಮರದ ಬುಡಕ್ಕೆ ಬಂದ. ಆ ಗೊಲ್ಲರಿನ್ನೂ ಅಲ್ಲೇ ಇದ್ದರು; ದೇವರನ್ನ ಇನ್ನೂ ಆರಾಧಿಸುತ್ತಿದ್ದರು.</P>
<P>ರಾಜನೂ ಆ ಗೊಲ್ಲರ ಸತ್ಯನಾರಾಯಣನ ಪೂಜೆಯಲ್ಲಿ ಭಾಗವಹಿಸಿದ. ತಾನು ಮಾಡಿದ ತಪ್ಪನ್ನು ಮನ್ನಿಸುವಂತೆ ಭಗವಂತನಲ್ಲಿ ತದೇಕಚಿತ್ತನಾಗಿ ಕೇಳಿಕೊಂಡ. ಪ್ರಸಾದವನ್ನ ತೆಗೆದುಕೊಂಡು ತನ್ನ ಅರಮನೆಗೆ ಮರಳಿದ.</P>
<P>ಅರಮನೆಯಲ್ಲಿ ಸಾವಿನ ಅಂಚಿನಲ್ಲಿ ಇದ್ದ ರಾಜಪರಿವಾರವೆಲ್ಲ ಕ್ರಮೇಣ ಗುಣಮುಖರಾದರು, ಬದುಕಿದರು. ಶ್ರದ್ಧೆ ಭಕ್ತಿಯೊಡಗೂಡಿದ ದೇವರ ಪ್ರಾರ್ಥನೆಯಲ್ಲಿ ಶಕ್ತಿ ಎಷ್ಟಿದೆ ಎಂಬುದನ್ನ ರಾಜ ಮನಗಂಡ; ತನ್ನ ಎಲ್ಲ ಪ್ರಜೆಗಳಿಗೆ ಅದನ್ನು ಮನಗಾಣಿಸಿದ.</P>
<P>* * *</P>
<P>ಈ ಎಲ್ಲ ಪ್ರಸಂಗಗಳೂ ನಮಗೆ ತೋರಿದ ಬೆಳಕು ಏನೆಂದರೆ- ಸತ್ಯವೇ ದೇವರು; ವಚನ ಪರಿಪಾಲನೆಯೇ ಧರ್ಮ ಎಂಬುದು. ಜಗತ್ತಿನ ಎಲ್ಲ ಧರ್ಮಗ್ರಂಥಗಳೂ ಒಮ್ಮತದಿಂದ ಸಾರುವುದು ಇದನ್ನೇ. ನಿಷ್ಠೆಯಿಂದ, ಭಕ್ತಿಯಿಂದ ದೇವರನ್ನ ಪೂಜಿಸಬೇಕು- ಎಂಬುದನ್ನೇ.</P>
<P><I>ದೇವರ ಕೃಪೆ ಮಾತ್ರ ನಮ್ಮನ್ನು ಕತ್ತಲಿನಿಂದ ಬೆಳಕಿನ ಕಡೆಗೆ ಕೊಂಡೊಯ್ಯಬಲ್ಲದು.</I></P>
<P>ಭಗವಂತನ ದಯೆಯಿಲ್ಲದಿದ್ದರೆ ಪುರುಷಪ್ರಯತ್ನ ಏನೂ ಸಾಗದು; ಅವನು ಇಚ್ಛಿಸದಿದ್ದರೆ ಹುಲ್ಲು ಕಡ್ಡಿಯೂ ಅಲಗಾಡದು!\'</P>
<P>ಅವನ ಅನುಗ್ರಹದಿಂದ ಬಡವ ಧನಿಕನಾಗುತ್ತಾನೆ; ಬಗೆ ಬಗೆಯ ಬಂಧನಗಳು ಕಳಚಿ ಬೀಳುತ್ತವೆ; ಕುಗ್ಗಿದ ಧೈರ್ಯ ಮತ್ತೆ ಹಿಗ್ಗುತ್ತದೆ; ಆಯುರಾರೋಗ್ಯ ಅಭಿವೃದ್ಧಿ ನೆಮ್ಮದಿ ಶಾಂತಿಗಳು ಸಿಗುತ್ತವೆ.</P>
<P>ವಿಶೇಷವಾಗಿ, ಈ ಕಲಿಯುಗದಲ್ಲಿ ಸತ್ಯ ಅಹಿಂಸೆ ದಯೆ ದಾನಗಳಿಗಿಂತ ಧರ್ಮ ಬೇರೊಂದಿಲ್ಲ; ಸತ್ಯಪೂಜೆಗಿಂತ ವಚನಪರಿಪಾಲನೆಗಿಂತ ಸಮನಾದ ಬದಲಾದ ಮಿಗಿಲಾದ ಬೇರೊಂದು ವ್ರತವಿಲ್ಲ.</P>
<P>ದೇವರು ಒಬ್ಬನೇ; ಹೆಸರು ಹಲವು. ಕೆಲವರು ಅವನನ್ನು \'ಸತ್ಯ\' ಎಂದು ಕರೆಯುತ್ತಾರೆ. ಇನ್ನು ಇತರರು \'ಶಿವ\', \'ವಿಷ್ಣು\' ಎಂದೂ ತಮ್ಮ ತಮ್ಮ ಇಷ್ಟ ದೇವತೆಯ ಹೆಸರಿನಲ್ಲಿ ಭಕ್ತರು ದೇವರನ್ನು ಪರಿಪರಿಯಾಗಿ ಆರಾಧಿಸುತ್ತಾರೆ. ಅವರಲ್ಲಿ ಬಹಳ ಜನ ಅವನನ್ನು \'ಸತ್ಯನಾರಾಯಣ\'-\'ಎಂದು ಔಪಾಸಿಸುತ್ತಾರೆ.</P>
<P>ಹೆಸರಿಲ್ಲದ ಅವನನ್ನು ಯಾವುದೇ ಹೆಸರಿನಿಂದಾದರೂ ಕರೆಯಿರಿ; ನಿಮ್ಮ ಕರೆಗೆ ಅವನು ಓಗೊಡುತ್ತಾನೆ! ಏನು ರೂಪವನ್ನಾದರೂ ತಾಳಬಲ್ಲ ಆ ಸರ್ವಶಕ್ತ ರೂಪರಹಿತನನ್ನು ನಿಮಗೆ ಇಷ್ಟವಾದ ರೂಪವನ್ನು ಭಾವಿಸಿಕೊಂಡು, ಕಲ್ಪಿಸಿಕೊಂಡು ಧ್ಯಾನಿಸಿರಿ; ಆದರೆ, ನಿಷ್ಠೆಯಿಂದ ಆರಾಧಿಸಿರಿ; ನಂಬಿಕೆಯಿಂದ, ಶ್ರದ್ಧೆಯಿಂದ ಮತ್ತು ಭಕ್ತಿಯಿಂದ ಪೂಜಿಸಿರಿ. ಆಗ ಅನನ್ಯ ಭಕ್ತರಾದ ನಿಮ್ಮ ಎಲ್ಲ ಬೇಡಿಕೆಗಳನ್ನ ದೇವರು ಖಂಡಿತಾ ಈಡೇರಿಸುತ್ತಾನೆ; ಇಷ್ಟಾರ್ಥಗಳನ್ನ ಪೂರೈಸುತ್ತಾನೆ; ಒಳ್ಳೆಯ ಕನಸುಗಳನ್ನು ನನಸಾಗಿಸುತ್ತಾನೆ; ನಿಸ್ಸಂಶಯವಾಗಿ ನಿಮ್ಮ ಒಳಿತನ್ನು ಅನುಗ್ರಹಿಸುತ್ತಾನೆ!</P>
<P>ಇದು ಸತ್ಯನಾರಾಯಣ ವ್ರತದ ಕತೆ. ಇದೇ ಸತ್ಯನಾರಾಯಣನ ಪೂಜೆಯ ಕತೆ. ಇದೇ ಸತ್ಯಪೂಜೆಯ ಒಳತಿರುಳಿನ ಕತೆ. ಎಲ್ಲ ದೇವರ ಪೂಜೆಯ ಕತೆ, ಎಲ್ಲ ದೇವರ ಪೂಜೆಯ ಕತೆ.</P>
<P>-ಎಂದು ಸೂತಪುರಾಣಿಕರು ಶೌನಕಾದಿ ಋಷಿಗಳಿಗೆ ಹೇಳಿದರೆಂಬ</P>
<P><B>ಸ್ಕಾಂದಪುರಾಣದ ರೇವಾಖಂಡದಲ್ಲಿರುವ</B></P>
<P><B>ಶ್ರೀ ಸತ್ಯನಾರಾಯಣವ್ರತ ಕಥೆಯ</B></P>
<P><B>ಐದನೆಯ ಅಧ್ಯಾಯವು</B></P>
<P><B>ಕೊನೆಗೊಂಡಿತು.</B></P>
<P>* *</P>
<P><B>ಇಲ್ಲಿಗೆ</B></P>
<P><B>ಶ್ರೀ ಸತ್ಯನಾರಾಯಣವ್ರತ ಕತೆಯು ಮುಗಿಯಿತು</B></P>
<P><B><I>||ಶುಭಮಸ್ತು||</I></B></P>
<P/>
<P/>
<P/>
<P/>
<P/>
<P><I>ಶ್ರೀ ಸತ್ಯನಾರಾಯಣ ಪೂಜೆ</I><BR/>87</P>
<P><BR/>ಅನುಬಂಧ :: 2</P>
<P/>
<P>ಕನ್ನಡ ಶ್ರೀಸೂಕ್ತ</P>
<P>(ಸಿರಿದೇವಿಗೆ ಸವಿ ಬಿನ್ನಪ)</P>
<H6/>
<P>ಓ ಅಗ್ನಿ, ನನಗಾಗಿ ಬರಮಾಡು ಲಕ್ಷ್ಮಿಯನು</P>
<P>ಚಿನ್ನ ಬೆಳ್ಳಿಯ ಹೂವ ಮುಡಿದವಳನು</P>
<P>ಹೊಂಬಣ್ಣದವಳನ್ನು ಹೊನ್ನೆ ತಾನಾದವಳನ್ನು</P>
<P>ಜಿಂಕೆಗಣ್ಣಿನ ಸೌಂದರ್ಯ ದೇವತೆಯನು! ||1||</P>
<P/>
<P>ಅವಳ ನನಗೆಂದೀಗ ಕರೆಸು, ಜಾತವೇದಾಗ್ನಿಯೇ,</P>
<P>ಯಾರಿಂದಲೆನಗೆ ಜನ, ಕುದುರೆ, ಹಸುಕರುಗಳೂ</P>
<P>ಚಿನ್ನವೇ ದೊರೆತರೂ ಎನ್ನ ತೊರೆಯಳೊ ಅಂಥ</P>
<P>ದೇವಿ ಲಕ್ಷ್ಮಿಯ ಸರ್ವಶುಭ ದೇವತೆಯನು||2||</P>
<P/>
<P>ಮುಂದೆ ಕುದುರೆಯ ದಂಡು, ಕುಳಿತೆ ರಥದಲಿ ನಡುವೆ,</P>
<P>ಆನೆಗಳ ಘೀಂಕಾರ, ಮೊರೆತ ಎಚ್ಚರಿಕೆಯ ಪರಾಕು;</P>
<P>ಬಂದೆನ್ನ ಬಳಿ ಇರಲೆಂದು ನಿನ್ನನಾಹ್ವಾನಿಸುವೆ-</P>
<P>ಶ್ರೀದೇವಿ ಚಿತ್ತೈಸು, ಬಾ ಸಂಪದಧಿದೇವತೆಯೇ||3||</P>
<P/>
<P>ಮುಗುಳ್ನಗೆಯ ಸೂಸುವಳು, ಸುತ್ತುವರಿದಿರೆ ಚಿನ್ನ,</P>
<P>ಮನಕರಗಿದವಳವಳು, ತಾ ಪ್ರಜ್ವಲಳು, ತೃಪ್ತಳು;</P>
<P>ತೃಪ್ತಿ ಪಡಿಸುವಳವಳೆ; ತಾವರೆಯ ಹೊಳಪಿನಲಿ</P>
<P>ಕಮಲದಲಿ ಕುಳಿತವಳ ಶ್ರೀಯ ನಾ ಬಾ ಎನ್ನುವೆ||4||</P>
<P/>
<P>ಯಾರ ಕೀರ್ತಿಯ ಬೆಳಕು ಲೋಕವನೇ ಬೆಳಗುವುದೋ</P>
<P>ಯಾರ ಕೃಪೆಯನು ಬಯಸಿ ಸುರರೂ ಮೊರೆಹೋಗುವರೋ</P>
<P>ಆ ಚೆಲುವಿನ ಪ್ರಭೆಯ ಪದ್ಮಿನಿಯ ಶರಣು ಶರಣೆಂಬೆ ನಾ;</P>
<P>ಬೇಡುವೆನು -ನಶಿಸಲಿ ಅಲಕ್ಷ್ಮಿಯ ಜಡತೆ ಎನ್ನ ತೊರೆದು||5||</P>
<P>ಆದಿತ್ಯ ವರ್ಣೆ, ನೀ ಮೆರೆವೆ ತಪ: ಪ್ರಭಾವದಿ ಸೃಜಿಸಿ</P>
<P>ವನರಾಜಿ ಬಗೆ ಬಗೆಯ ಬಿಲ್ವ ಮರ ಗಿಡಗಳ;</P>
<P>ಹಲವು ಹೂ ಹಣ್ಣುಗಳು, ಬೇಡದವು ಕೆಲವುಗಳು-</P>
<P>ಅಂತೆ ಒಳಹೊರಗಿನ ಅಲಕ್ಷ್ಮಿ ಕಳೆಯಲೆನಗೆ||6||</P>
<P/>
<P>ಬರಲಿ ದೈವಸಹಾಯ ಒದಗಿ ಕೀರ್ತಿಯ ಕಾಂತಿ</P>
<P>ಹುಟ್ಟಿಹೆನೀ ರಾಷ್ಟ್ರದಲಿ, ಕೊಡು ಕೀರ್ತಿ ವೃದ್ಧಿ ||7||</P>
<P/>
<P>ಈ ಮೊದಲೆ ಹುಟ್ಟಿದೀ ಹಸಿವು ತೃಷೆ ಕೊಳಕುಗಳ</P>
<P>ಅಲಕ್ಷ್ಮಿಯನಂತು ನಾನೀಗಲೇ ತೊಡೆದೊಗೆವೆನು;</P>
<P>ಕೆಟ್ಟದೆಲ್ಲವ ನೀಗು, ಇಳಿತ ಕೊರತೆ ಅಭಾವವ ನೀನು</P>
<P>ನನ್ನ ಮನೆಯಿಂದಾಚೆ ದೂರ ಹೊರದೂಡು ಬಾರೆ||8||</P>
<P/>
<P>ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ,</P>
<P>ಯಾರೂ ಗೆಲ್ಲರು ಅವಳ, ಎಲ್ಲರನ್ನಾಳುವಳು;</P>
<P>ಕೊರತೆಯಿಲ್ಲದ ಕೆಚ್ಚು, ಹಸುಕರುಗಳವಳಿಗೆ ಮೆಚ್ಚು-</P>
<P>ಅಂಥ ಶ್ರೀದೇವಿಯ ನಾನು ಆಹ್ವಾನಿಸುವೆನು!||9||</P>
<P/>
<P>ನನ್ನ ಮನದಾಸೆಗಳ, ತಳೆದ ನೆಲೆ ನಿಲುವುಗಳ</P>
<P>ಪೂರೈಸು, ಎನ್ನ ನಡೆನುಡಿಗಳಲಿ ನನ್ನಿಯಿರಿಸಿ;</P>
<P>ಹಸುಕರುಗಳನನುಗ್ರಹಿಸು, ಓಗರದ ಸಾಗರ ಹರಿಸು,</P>
<P>ಕೀರ್ತಿಯೇ ಸಂಪತ್ತಾಗಿರಲಿ ನನ್ನಲ್ಲಿ ನೆಲಸಿ! ||1ಂ||</P>
<P/>
<P>ಕರ್ದಮನ ತಾಯಿ, ಬಾ, ಲಕುಮಿ, ನೀ ಅವನೊಡನೆ,</P>
<P>ನಮ್ಮೆಲ್ಲ ಮಕ್ಕಳಕ್ಕರೆಯ ಸಕ್ಕರೆ ಮಾತಾಯಿ ನೀನು;</P>
<P>ಇಲ್ಲೇ ನೆಲೆಯೂಡಲು ಹೇಳು, ನಲಿದೊಲಿದು, ಕರ್ದಮನೇ,</P>
<P>ತಾವರೆಯ ಮಾಲೆಯ ಧರಿಸಿ ಮೆರೆವವಳನು. ||11||</P>
<P/>
<P>ಓ ನೀರೆ, ನಿನ್ನೊಲುಮೆ ಮಳೆಗರೆದು ನಮ್ಮ ಮನೆ</P>
<P>ತುಂಬಿ ತುಳುಕುತ್ತಿರಲಿ ಸ್ನೇಹಭಾವದ ಸಕಲ ಸುಖಸಾಧನ;</P>
<P>ಇದನೆ ತನ್ನ ನೆಲೆವೀಡಾಗಿಸ ಹೇಳು, ನೀನೂ ಚಿಕ್ಲೀತನೆ,</P>
<P>ಜಗವೆಲ್ಲ ಬೆಳಗುವ ಆ ನಮ್ಮ ನಿಮ್ಮಮ್ಮನ! ||12||</P>
<P>88<BR/><I>ಶ್ರೀ ಸತ್ಯನಾರಾಯಣ ಪೂಜೆ</I><BR/> <BR/>ಪುಷ್ಟಿಗರೆಯುವ, ಹೊನ್ನ ಕೇಸರಿಯ ಬೆಡಗಿಯ ಸಿರಿಯ,</P>
<P>ಕಮಲದೊಲು ಬಾಗಿ ಬಳುಕುವ ಚೆಲುಮೆ ಒಡಲವಳನು,</P>
<P>ಲಕ್ಷ್ಮಿಯನು ಬರಮಾಡು, ಓ ಅಗ್ನಿ, ನನಗಾಗಿ ಇತ್ತ, ನೀ</P>
<P>ಮನಕರಗುವಾಕೆಯ, ತಾವರೆಸರವ ಮುಡಿದವಳನು. ||13||</P>
<P/>
<P>ಲಕ್ಷ್ಮಿಯನು ಬರಮಾಡು, ಓ ಅಗ್ನಿ, ನನಗಾಗಿ,</P>
<P>ಮನಕರಗಿದಾಕೆಯ, ಹೊನ್ನ ಹೂಮಾಲೆ ಹೊತ್ತವಳನು;</P>
<P>ಸರಿತಪ್ಪುಗಳ ನೋಡಿ, ಹಿಡಿದು ಕೈ ನಡೆಸುವಳ,</P>
<P>ಪ್ರಜ್ವಲಳ, ನ್ಯಾಯಧರ್ಮದ ಬೆನ್ನುಕಾವಲಾದವಳನು. ||14||</P>
<P/>
<P>ಬರಮಾಡು ಅವಳನ್ನ, ಓ ಅಗ್ನಿ, ಇರಲಿಲ್ಲೆ</P>
<P>ಸ್ಥಿರವಾಗಿ ನಲಿದೊಲಿದು ತಾಯಿ ನೆಲೆ ನಿಲ್ಲಲಿ;</P>
<P>ಧನಕನಕ ವಾಹನಗಳಾಳುಗಳು ಪಶುಗಳೂ</P>
<P>ನಾ ಪಡೆಯೆ ಚಿರಕಾಲ ಸಿರಿಯನುಗ್ರಹಿಸಲಿ! ||15||</P>
<P/>
<P>||ಫಲಶ್ರುತಿ||</P>
<P>ನಡೆಯಲ್ಲಿ ನುಡಿಯಲ್ಲಿ ಮನದಲ್ಲಿ ಶುಚಿಯಿರಿಸಿ,</P>
<P>ಅನುದಿನವೂ ಜಪಿಸುವುದು ಶ್ರದ್ಧೆ ಭಕ್ತಿ ಸಹಿತ;</P>
<P>ಸಿರಿಯೊಲುಮೆ ಬಯಸಿ ಈ ಹತ್ತು ಮತ್ತೈದು ಪದ್ಯಗಳ</P>
<P>ತಿರುಳ ತಿಳಿದು ಹಾಡುವುದೊಳಿತು ನಂಬಿ ಅನವರತ! ||16||</P>
<P/>
<P><B>-ಶ್ರೀ ಸೂಕ್ತ, ಋಗ್ವೇದ ಖಿಲ ಸೂಕ್ತ 11</B></P>
<P><B>(ಪಂಚಮ ಮಂಡಲದ ಕೊನೆಯಲ್ಲಿ)</B></P>
<P/>
<P>ಅನುಬಂಧ :: 3</P>
<P/>
<P>ಕನ್ನಡದಲ್ಲಿ ಮಂತ್ರಪುಷ್ಪ</P>
<P>(ತಂಗದಿರ ಚಂದಿರನೆ ನಭದ ನೀರಿನ ಹೂವು)</P>
<P/>
<P>ನೀರ ಹೂವೇನೆಂದು ನೀ ಬಲ್ಲೆಯೇನು?</P>
<P>ಅದನರಿಯೆ ಹೂವಿನೊಲು ರಸದ ಸೆಲೆ ನಲಿವಿನೆಡೆ</P>
<P>ಪಶು-ಪುತ್ರ ಸಂಪದವ ಪಡೆವೆ ನೀನೆಲ್ಲವನು;</P>
<P>ತಂಗದಿರ ಚಂದಿರನೆ ನಭದ ನೀರಿನ ಹೂವು</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಇಂಬು ನಿನ್ನಲ್ಲೆ! ||1||</P>
<P/>
<P>ಅಗ್ನಿ ನೀರಿನ ನೆಲೆಯು;</P>
<P>ನೀರೂ ಬೆಂಕಿಯ ನೆಲೆಯೇ;</P>
<P>ವಹ್ನಿ ಜಲಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||2||</P>
<P/>
<P>ಗಾಳಿ ನೀರಿನ ನೆಲೆಯು;</P>
<P>ನೀರೂ ಅನಿಲದ ನೆಲೆಯೇ;</P>
<P>ವಾಯು ವಾರಿಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||3||</P>
<P/>
<P>ಸೂರ್ಯ ನೀರಿನ ನೆಲೆಯು;</P>
<P>ನೀರೂ ತಪನನ ನೆಲೆಯೇ;</P>
<P>ಭಾನು ಸಲಿಲಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>9ಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ</I><BR/>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||4||</P>
<P/>
<P>ಚಂದ್ರ ನೀರಿನ ನೆಲೆಯು;</P>
<P>ನೀರೂ ತಿಂಗಳ ನೆಲೆಯೇ;</P>
<P>ಇಂದು ಉದಕಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||5||</P>
<P/>
<P>ಚುಕ್ಕೆ ನೀರಿನ ನೆಲೆಯು;</P>
<P>ನೀರೂ ತಾರೆಯ ನೆಲೆಯೇ;</P>
<P>ನಕ್ಷತ್ರ ತೋಯಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||6||</P>
<P/>
<P>ಮುಗಿಲು ನೀರಿನ ನೆಲೆಯು;</P>
<P>ನೀರೂ ಮೋಡದ ನೆಲೆಯೇ;</P>
<P>ಮೇಘ ಘನರಸದ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ತಿಳಿದು,</P>
<P>ನೀ ನೀರಲಿರುವುದೆಲ್ಲವ ಗ್ರಹಿಸೆ,</P>
<P>ಎಲ್ಲ ಇಂಬು ನಿನ್ನಲ್ಲೆ! ||7||</P>
<P/>
<P>ಕಾಲಗಣನೆಗೂ ನೀರೆ ನೆಲೆ;</P>
<P>ನೀರಿಗೂ ಅದೆ ಕಾಲ ನೆಲೆ;</P>
<P>ಕಾಲ ನೀರುಗಳ ನೆಲೆಗಳೇನೆಂದು ನೀ ಬಲ್ಲೆಯೇನು?</P>
<P>-ಇದ ಕಾಣು, ತಳವೂರಿ ದೋಣಿಯಾಗಿದೆ ಲೋಕ</P>
<P>ನೀರಿನಾಶ್ರಯದಲ್ಲಿ, ತಿಳಿದು ನೀನು!! ||8||</P>
<P/>
<P><B><I>-ಕೃಷ್ಣ ಯಜುರ್ವೇದೀಯ, ತೈತ್ತಿರೀಯ ಆರಣ್ಯಕ 1:12</I></B></P>
<P><BR/>ಅನುಬಂಧ :: 4</P>
<P/>
<P>ಕನ್ನಡ ಪದ್ಯಗಳ ಅಕಾರಾದಿ</P>
<P><B>(ಅವುಗಳ ಮೂಲ<I>ಸಂಸ್ಕೃತ ಶ್ಲೋಕಗಳು</I>ಮತ್ತು<I>ಆಕರ</I>ಗಳು)</B></P>
<P><B>* * *</B></P>
<P>ಸಂಕೇತಾಕ್ಷರಗಳು:</P>
<P><B><I>ಅಥರ್ವ</I>:: ಅಥರ್ವ ವೇದ</B></P>
<P><B><I>ಅಪ ಕ್ಷಮಾ ಸ್ತೋತ್ರ</I>:: ಆಚಾರ್ಯ ಶ್ರೀ ಶಂಕರ ಕೃತ</B></P>
<P><B>ದೇವೀ ಅಪರಾಧ ಕ್ಷಮಾರ್ಪಣ ಸ್ತೋತ್ರ</B></P>
<P><B><I>ಋ</I>:: ಋಗ್ವೇದ ಸಂಹಿತಾ</B></P>
<P><B><I>ಋ ಖಿಲ</I>:: ಋಗ್ವೇದ ಖಿಲ ಸೂಕ್ತಗಳು</B></P>
<P><B><I>ಐ ಬ್ರಾ</I>:: ಐತ್ತರೇಯ ಬ್ರಾಹ್ಮಣ (ಋಗ್ವೇದ)</B></P>
<P><B><I>ಕಠ ಉಪ</I>:: ಕಠೋಪನಿಷತ್</B></P>
<P><B><I>ತೈ ಆರ</I>:: ತೈತ್ತಿರೀಯ ಆರಣ್ಯಕ (ಕೃಷ್ಣ ಯಜುರ್ವೇದ)</B></P>
<P><B><I>ದೇವೀ ಮ</I>:: ದೇವೀ ಮಹತ್ಮ್ಯ (ಮಾರ್ಕಾಂಡೇಯ ಪುರಾಣ)</B></P>
<P><B><I>ನವಗ್ರಹ ಸ್ತೋತ್ರ</I>:: ವ್ಯಾಸಕೃತ ನವಗ್ರಹ ಸ್ತೋತ್ರ</B></P>
<P><B><I>ಬೃಹದ್ ಆರ ಉಪ</I>:: ಬೃಹದಾರಣ್ಯಕ ಉಪನಿಷದ್</B></P>
<P><B><I>ಭಾಗವತ</I>:: ಶ್ರೀಮದ್ ಭಾಗವತ</B></P>
<P><B><I>ವಾ ಸಂ</I>:: ವಾಜಸನೇಯೀ ಸಂಹಿತಾ (ಶುಕ್ಲ ಯಜುರ್ವೇದ)</B></P>
<P><B><I>ಶತಪಥ ಬ್ರಾ</I>:: ಶತಪಥ ಬ್ರಾಹ್ಮಣ (ಋಗ್ವೇದ)</B></P>
<P><B><I>ಶರಣಾಗತಿ ಗದ್ಯ</I>:: ಆಚಾರ್ಯ ಶ್ರೀ ರಾಮಾನುಜ ಕೃತ ಶರಣಾಗತಿ ಗದ್ಯ</B></P>
<P><B><I>ಶಾರದಾ ತಂತ್ರ</I>:: ಶಾರದಾತಿಲಕ ತಂತ್ರ, ಶಕ್ತಿನಿಧಿ</B></P>
<P><B><I>ಶಿವಪು ರು ಸಂ</I>:: ಶಿವಪುರಾಣ ರುದ್ರ ಸಂಹಿತಾ</B></P>
<P><B><I>ಶಿವಮಾ ಪೂಜಾ</I>:: ಆಚಾರ್ಯ ಶ್ರೀ ಶಂಕರ ಕೃತ ಶಿವಮಾನಸ ಪೂಜಾ</B></P>
<P><B><I>ಶಿವಾ ಲಹರಿ</I>:: ಆಚಾರ್ಯ ಶ್ರೀ ಶಂಕರ ಕೃತ ಶಿವಾನಂದ ಲಹರಿ</B></P>
<P><B><I>ಹರಿಹರೇಶ್ವರ</I>:: ಕೃತಜ್ಞತಾ ಸ್ತೋತ್ರ, \'ಗೀತ ಗುಚ್ಛ\'\'</B></P>
<P/>
<P>* * *</P>
<P>92<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>93</P>
<P><BR/>ಕನ್ನಡ ಪದ್ಯಗಳ ಅಕ್ಷರಾನುಕ್ರಮಣಿಕೆ</P>
<P>(<B>ದಯವಿಟ್ಟು ಗಮನಿಸಿ:</B>ಅಂಕೆಗಳು<B><I>ಪದ್ಯದ ಸಂಖ್ಯೆ</I></B>ಗಳು; ಪುಟ ಸಂಖ್ಯೆಗಳಲ್ಲ)</P>
<P/>
<P><B>ಅಂದು ನೀನೇ ಹಿಂದೆ ನಮ್ಮ ಮುಂದಿರಿಸಿ .. .. ||1ಂ7||</B></P>
<P><B><I>(ಯಜ್ಞೋಪವೀತಂ ಪರಮಂ ಪವಿತ್ರಂ..||)</I></B></P>
<P><B/></P>
<P><B>ಅಕಾಲ ಸಾವಿಗಿದೊಂದು ಸುಭದ್ರ ಅಡತಡೆ.. .. ||163||</B></P>
<P><B><I>(ಅಕಾಲ ಮೃತ್ಯು ಮಥನಂ, ಸರ್ವವ್ಯಾಧಿ ನಿವಾರಣಂ||)</I></B></P>
<P><B/></P>
<P><B>ಅಗ್ನಿ, ನಿನ್ನ ಬಗೆ ಬಗೆ ಜ್ವಾಲೆ ಸಂತಸವ ನೀಡು .. .. ||56||</B></P>
<P><B><I>(ಶಂ ಅಗ್ನೀರ್ ಅಗ್ನಿಭಿಃ ಕರಚ್. . .||ಋ. 8:18:9||)</I></B></P>
<P><B/></P>
<P><B>ಅಗ್ನಿ, ನೀ ಹುಟ್ಟುವ ತಾಣ, ನಿನ್ನುಸಿರು, ಆ ಪ್ರಾಣ, .. .. ||84||</B></P>
<P><B><I>(ಘೃತಂ ಮಿಮೀಕ್ಷೇ ಘೃತಂ ಅಸ್ಯ ಯೋನಿರ್|| ಋ 2:3:11)</I></B></P>
<P><B/></P>
<P><B>ಅನುವಾಗಿ ಬರಲಿತ್ತ ಪೂಜೆಗೂ ಸೇವನೆಗೂ .. .. ||57||</B></P>
<P><B><I>(ಶಂ ನೋ ದೇವೀರ್ ಅಭೀಷ್ಟಯೆ. . .||ಋ 1ಂ:9:4||)</I></B></P>
<P><B/></P>
<P><B>ಅರಸರ ಅರಸನೆ, ವೈಶ್ರವಣ ನೀನು ಒಲಿ .. .. ||144||</B></P>
<P><B><I>(ರಾಜಾಧಿರಾಜಾಯ ಪ್ರಸಹ್ಯ. . . ||ತೈ. ಆರ. 1:31:6||)</I></B></P>
<P><B/></P>
<P><B>ಅರಿಶಿನದ ಜೊತೆಗೂಡಿ ಇರುವ ಕುಂಕುಮ .. .. ||1ಂ3||</B></P>
<P><B><I>(ಹರಿದ್ರಾ ಚೂರ್ಣ ಸಂಯುಕ್ತಂ . . .||)</I></B></P>
<P><B/></P>
<P><B>ಅಲ್ಲಿ ರವಿ ಮೂಡುವುದಿಲ್ಲ. ಚಂದ್ರ ಹೊಳೆ,. .. ||128||</B></P>
<P><B><I>(ನ ತತ್ರ ಸೂರ್ಯೋ ಭಾತಿ. . .||ಕಠ ಉಪ. 2:2:14||)</I></B></P>
<P><B/></P>
<P><B>ಅಪ್ಪಿ ತಪ್ಪಾಗಿರಬಹುದು ಪೂಜೆ ಮಾಡುವ ವೇಳೆ.. .. ||152||</B></P>
<P><B><I>(ಪೂಜಾ ಕಾಲೇ ಮಂತ್ರ ತಂತ್ರ ಲೋಪ . . .||)</I></B></P>
<P><B/></P>
<P><B>ಆ ದೇವನತಿ ಭವ್ಯ, ದಿವ್ಯ ತೇಜೋಮಯ .. .. ||15||</B></P>
<P><B><I>(ಓಂ ತತ್ ಸವಿತೃ ವರೇಣ್ಯಂ . . .||ಋ 3:62:1ಂ||)</I></B></P>
<P><B/></P>
<P><B>ಆದಿದೇವನ ಕಣ್ಣೇ ರವಿಯಾಗಿ ಮೊದಲುದಿಸೆ .. .. ||12ಂ||</B></P>
<P><B><I>(ಚಂದ್ರಮಾ ಮನಸೋ ಜಾತಶ್. . .||ಋ 1ಂ:9ಂ:13||)</I></B></P>
<P><B/></P>
<P><B>ಆರೋಗ್ಯ ರೂಪವಿಡು, ನಡೆಗೆ ಗೆಲುವನು ,. .. .. ||142||</B></P>
<P><B><I>(ರೂಪಂ ದೇಹಿ ಜಯಂ ದೇಹಿ...||ದೇವೀ.ಮ. ಅರ್ಗಲಾ ಸ್ತೋತ್ರ||)</I></B></P>
<P><B/></P>
<P><B>ಇಂದು ಬಂದಿರಿ ನೀವು ಪ್ರೀತಿಯನು ತೋರಿದಿರಿ.. .. ||16ಂ||</B></P>
<P><B><I>(ಯಾನ್ತು ದೇವಗಣಾಃ ಸರ್ವೇ. . .||)</I></B></P>
<P><B/></P>
<P><B>ಇಚ್ಛಾ-ಜ್ಞಾನ-ಕ್ರಿಂiÉುಯ ಮೂರೂ ಶಕ್ತಿ .. .. ||154||</B></P>
<P><B><I>(ಇಚ್ಛಾ ಜ್ಞಾನ ಕ್ರಿಯಾ ಶಕ್ತಿಂ ಅಮಲಂ-ಹರಿಹರೇಶ್ವರ||)</I></B></P>
<P><B/></P>
<P><B>ಇದು ಪೂರ್ಣ, ಅದು ಪೂರ್ಣ, ತತ್ತ್ವ ಅನಂತ .. .. ||36||</B></P>
<P><B><I>(ಪೂರ್ಣಂ ಅದಃ ಪೂರ್ಣಂ ಇದಂ...||ಬೃಹದ್‍ಆರ. ಉಪ.</I>5:1:1||)</B></P>
<P><B/></P>
<P><B>ಇದ್ದಂತೆ ಇತ್ತ ನೀ ಬಂದಾಗ, ತೆರಳಿದಾಗಲೂ .. .. ||112||</B></P>
<P><B><I>(ಆಯನೇ ತೇ ಪರಾಯಣೆ ದೂರ್ವಾ. . .||ಋ 1ಂ:142:8||)</I></B></P>
<P><B/></P>
<P><B>ಇರುಳು ಜಾರಿತು ಹೊತ್ತು ಮೂಡಿತು.. .. ||153||</B></P>
<P><B><I>(ಗತಂ ಪಾಪಂ ಗತಂ ದುಃಖಂ. . .||)</I></B></P>
<P><B/></P>
<P><B>ಇಲ್ಲ ಅಲ್ಲದುದರಿಂದ ಹೌದು ಇದೇ-ಯ ಕಡೆಗೆ, .. .. ||35||</B></P>
<P><B><I>(ಅಸತೋ ಮಾ ಸದ್ಗಮಯ. . .||ಶತಪಥ ಬ್ರಾ.14:4:1:3ಂ||)</I></B></P>
<P><B/></P>
<P><B>ಇಲ್ಲದೆಡೆ ರೂಪವನಿಟ್ಟು, ಇರೆ ಬೇರೆ ರೂಪವ .. .. ||61||</B></P>
<P><B><I>(ಕೇತುಂ ಕೃಣ್ವನ್ನ್ ಅಕೇತವೇ. . .||ಋ 1:6:3||)</I></B></P>
<P><B/></P>
<P><B>ಈ ದಿನವೇ ಶುಭದಿನವು, ಈ ಸಮಯ ಶುಭಲಗ್ನ; .. .. ||6||</B></P>
<P><B><I>(ತದ್ ಏವ ಲಗ್ನಂ, ಸುದಿನಂ ತದೇವ. . .||)</I></B></P>
<P><B/></P>
<P><B>ಈ ಯಜ್ಞ ಈ ಪೂಜೆ ಸುಗಮವಾಗಿಂiÉು ನಡೆದು, .. .. ||33||</B></P>
<P><B><I>(ತಚ್ ಛಂಯೋರಾ ವೃಣೀಮಹೇ. . .||ಋ ಖಿಲ 1ಂ:191:5||)</I></B></P>
<P><B/></P>
<P><B>ಈಪ್ಸೆಯಂಕುರ ಬಿತ್ತಿ ಮನಸೆಳೆವ ರಮ್ಯತೆಯ .. .. ||1ಂ4||</B></P>
<P><B><I>(ಕಜ್ಜಲಂ ಕಾಮದಂ ರಮ್ಯಂ . . .||)</I></B></P>
<P><B/></P>
<P><B>ಉಡುತೊಡುಗೆ ವೇಷಭೂಷಣವೆಲ್ಲ ನಿನಗಚ್ಚು .. .. ||99||</B></P>
<P><B><I>(ಸರ್ವಭೂಷಾಧಿಕೇ ಸೌಮ್ಯೇ. . .||)</I></B></P>
<P><B/></P>
<P><B>ಎಂದೆಂದೂ ಬೆಳೆಯುತಿರು, ಅಂದ ಚಂದದ, .. .. ||46, 8ಂ||</B></P>
<P><B><I>(ಆ ಪ್ಯಾಯಸ್ವ ಸಮೇತು ತೇ. . .|| ಋ 1:91:16||)</I></B></P>
<P><B/></P>
<P><B>ಎತ್ತಿದಾರತಿಯಂತೆ ಅದೇನು ಕಡು ಕಾಂತಿ, ನೀನೀವ, .. .. ||55||</B></P>
<P><B><I>(ನೀಲಾಂಜನ ಸಮಾಭಾಸಂ. . .||ನವಗ್ರಹ ಸ್ತೋತ್ರ 7||)</I></B></P>
<P><B/></P>
<P><B>ಎದ್ದು ಕಾಣುವ, ಹೊಳೆವ, ಅತಿಶಯದ ಸಂಪತ್ತ, .. .. ||52||</B></P>
<P><B><I>(ಬೃಹಸ್ಪತೇ ಅತಿ ಯದರ್ಯೋ ಅರ್ಹಾದ್ ...||ಋ 2:23:15||)</I></B></P>
<P/>
<P>94<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>95<BR/><B>ಎಲ್ಲ ಕಡಲಿನ ನೀರು ಇಲ್ಲಿ ಕಲಶದಿ ಹನಿಸಿ, .. .. ||2ಂ||</B></P>
<P><B><I>(ಕುಕ್ಷೌ ತು ಸಾಗರಾಸ್ ಸರ್ವೇ ಸಪ್ತದ್ವೀಪಾ ವಸುಂಧರಾ||)</I></B></P>
<P><B/></P>
<P><B>ಎಲ್ಲ ಪ್ರಸಾಧನಗಳಲಿ ಅಲಂಕಾರ ಸಾಧನದಲ್ಲಿ .. .. ||1ಂ2||</B></P>
<P><B><I>(ಹರಿದ್ರಾ-ಸ್ವರ್ಣವರ್ಣಾಭಾ ಸರ್ವ ಸೌಭಾಗ್ಯದಾಯಿನೀ||)</I></B></P>
<P><B/></P>
<P><B>ಎಲ್ಲರೊಂದಾಗಿರಲಿ, ಬಾಳು ಗಟ್ಟಿಯಾಗಿಂiÉುೀ .. .. ||11ಂ||</B></P>
<P><B><I>(ಅಕ್ಷತಾಸ್ ತಂಡುಲಾಃ ಶುಭ್ರಾಃ ಕುಂಕುಮೇನ ವಿರಾಜಿತಾ||)</I></B></P>
<P><B/></P>
<P><B>ಎಲ್ಲೆಡೆ ಜೇನು, ಎಲ್ಲವೂ ಜೇನು-.. .. ||32||</B></P>
<P><B><I>(ಮಧುವಾತಾ ಋತಾಯತೇ. . .||ಋ 1:9ಂ:6||)</I></B></P>
<P><B/></P>
<P><B>ಎಲ್ಲೆಲ್ಲೂ ನೀರೇ ನೀರು, ನೀರಿದ್ದರೇನೇ .. .. ||23||</B></P>
<P><B><I>(ಅಪೋ ವಾ ಇದಗ್‍ಂ ಸರ್ವಂ . . .||ಋ 1ಂ:75:5||)</I></B></P>
<P><B/></P>
<P><B>ಎಷ್ಟೆಷ್ಟು ಹೊಗಳಿದರು ಸಾಲದೀ ನಮ್ಮ .. .. ||82||</B></P>
<P><B><I>(ದಧಿಕ್ರಾವ್ಣೋ ಅಕಾರಿಷಂ. . .||ಋ 4:39:6||)</I></B></P>
<P><B/></P>
<P><B>ಏನಿದೇನಿದು ಏನು ದೇವರಾರಾಧನೆಗೆ ಅಡ್ಡಿ . .. ||4ಂ||</B></P>
<P><B><I>(ಅಪಕ್ರಾಮಂತು ಭೂತಾದ್ಯಾಃ ಸರ್ವೇ ತೇ ಭೂಮಿಭಾರಕಾಃ||)</I></B></P>
<P><B/></P>
<P><B>ಏಲ-ಕರ್ಪೂರಗಳ ಪರಿಮಳ ತುಂಬಿ .. .. ||92||</B></P>
<P><B><I>(ಕರ್ಪೂರ-ಏಲ ಸಂಯುಕ್ತಂ, ಸುಗಂಧಿಂ ದ್ರವ್ಯ ಸಂಯುತಂ||)</I></B></P>
<P><B/></P>
<P><B>ಏಳಿ, ಎಚ್ಚರಗೊಳ್ಳಿ ಗೆಳೆಯರೇ, ಒಮ್ಮತ .. ||5ಂ||</B></P>
<P><B><I>(ಉದ್ ಬುಧ್ಯಧ್ವ ಸಮನಸಸಃ. . .||ಋ 1ಂ:1ಂ1:1||)</I></B></P>
<P><B/></P>
<P><B>ಒಡಮೂಡಿ ಬುವಿಯಿಂದ ಬಂದೆ ಸಿಡಿದಲ್ಲಿಂದ .. .. ||47||</B></P>
<P><B><I>(ಧರಣೀಗರ್ಭ ಸಂಭೂತಂ . . .||ನವಗ್ರಹ ಸ್ತೋತ್ರ-3||)</I></B></P>
<P><B/></P>
<P><B>ಒಲವ ಸೂಸುವ ತಾಯಿಯೋಪಾದಿ.. .. ||25||</B></P>
<P><B><I>(ಯೋ ವಃ ಶಿವತಮೋ ರಸಸ್. . .||ಋ 1ಂ:9:2||)</I></B></P>
<P><B/></P>
<P><B>ಒಳಿತು-ಹಿತವೆಲ್ಲದರ, ಶಿವೆ, ಮಂಗಳಸ್ವರೂಪೆ, .. .. ||1ಂ1||</B></P>
<P><B><I>(ಸರ್ವಮಂಗಳ ಮಾಂಗಲ್ಯೆ . . .||ದೇವಿ ಮಹಾತ್ಮೆ 11:1ಂ||)</I></B></P>
<P><B/></P>
<P><B>ಓ ಗಂಗೆ ಯಮುನೆಯರೆ, .. .. ||21||</B></P>
<P><B><I>(ಗಂಗೇ ಚ ಯಮುನೇ ಚೈವ ಗೋದಾವರಿ ಸರಸ್ವತಿ||)</I></B></P>
<P><B/></P>
<P><B>ಓ ನೀರೆ, ನಮಗಿಲ್ಲಿ ಸುಖದಾಯಿ .. .. ||24||</B></P>
<P><B><I>(ಆಪೋ ಹಿ ಷ್ಠಾ, ಮಯೋಭುವಸ್. . .||ಋ 1ಂ:9:1||)</I></B></P>
<P><B/></P>
<P><B>ಓಂಕಾರ ಪಂಜರದಲ್ಲಿ ಸೆರೆಯಾಳೆ ಆಗಿಹ ಗಿಳಿ .. .. ||11||</B></P>
<P><B><I>(ಓಂಕಾರ ಪಂಜರ ಶುಕೀಂ ಉಪನಿಷದ್ ಉದ್ಯಾನ ಕೇಲೀ. . ||)</I></B></P>
<P><B/></P>
<P><B>ಓಡೋಡಿ ಸೇರುತಿದೆ ಕಲಶವನು ನೀರು, .. .. ||16||</B></P>
<P><B><I>(ಆ ಕಲಶೇಷು ಧಾವತಿ . . ||ಋ 9:17:4||)</I></B></P>
<P><B/></P>
<P><B>ಕಡಲ ತಡಿ ಗಡಿವರೆಗೆ ಚಾಚಿ ಭೂಮಿಯ .. .. ||136||</B></P>
<P><B><I>(ಸ್ವಸ್ತಿ ಸಾಮ್ರಾಜ್ಯಂ ಭೌಜ್ಯಂ...||ಋ 1:25:1ಂ; ಐಬ್ರಾ 8:13:1||)</I></B></P>
<P><B/></P>
<P><B>ಕಣ್ಣ ಕೋರೈಸುವ, ಮನ ಸೆಳೆವ ಪುಟವಿಟ್ಟ .. .. ||65||</B></P>
<P><B><I>(ಉತ್ತಪ್ತ-ಉಜ್ವಲ ಕಾಂಚಚೇನ ರಚಿತಂ ತುಂಗಾಂಗ ರಂಗಸ್ಥಲಂ||)</I></B></P>
<P><B/></P>
<P><B>ಕಬ್ಬಿನಾಲೆಯ ಮನೆಯ ಹಣ್ಣಿದು, ಚಪ್ಪರಿಸೆ, .. .. ||89||</B></P>
<P><B><I>(ಇಕ್ಷುದಂಡ ಸಮುದ್ಭೂತಂ ದಿವ್ಯ ಶರ್ಕರಯಾ ಹರಿಂ||)</I></B></P>
<P><B/></P>
<P><B>ಕಮಲದಲಿ ಮನೆಮಾಡಿ, ತಾವರೆಯ ಕೈಯಲಿ .. .. ||1ಂ||</B></P>
<P><B><I>(ಸರಸಿಜ ನಿಲಯೇ ಸರೋಜಹಸ್ತೇ ಧವಳತಮ ಅಂಶುಕ ||)</I></B></P>
<P><B/></P>
<P><B>ಕರುಣೆಂiÉುೀ ಒಡಲಾಗಿ ಬಂದೆದುರು ನಿಂದವನೆ, .. .. ||134||</B></P>
<P><B><I>(ಕರ್ಪೂರಗೌರಂ ಕರುಣಾವತಾರಂ ಸಂಸಾರಸಾರಂ||)</I></B></P>
<P><B/></P>
<P><B>ಕಾಪಾಡು ಇಲ್ಲಿಂದ ಈ ಸುತ್ತ ಕವಿದಿದೆ ದಟ್ಟ .. .. ||119||</B></P>
<P><B><I>(ಭಕ್ತ್ಯಾ ದೀಪಂ ಪ್ರಯಚ್ಛಾಮಿ ದೇವಾಯ ಪರಮಾತ್ಮನೇ||)</I></B></P>
<P><B/></P>
<P><B>ಕಾಮಧೇನುವೇ ಕರೆದ ನೊರೆನೊರೆ, ದೇವ .. ||81||</B></P>
<P><B><I>(ಕಾಮಧೇನೋಃ ಸನುದ್ಭೂತಂ ದೇವರ್ಷಿ-ಪಿತೃ-ತೃಪ್ತಿದಂ||)</I></B></P>
<P><B/></P>
<P><B>ಕಾಲಕಾಲಕೆ ಮಳೆ ಬೀಳುತ್ತಿರಲಿ.. .. ||165||</B></P>
<P><B><I>(ಕಾಲೇ ವರ್ಷತು ಪರ್ಜನ್ಯಃ ಪೃಥಿವೀ ಸಸ್ಯಶಾಲಿನೀ||)</I></B></P>
<P><B/></P>
<P><B>ಕಾವೇರಿ ತಿಳಿನೀರು ಶುಭ್ರ ನಿರ್ಮಲ ಪವಿತ್ರ .. .. ||131||</B></P>
<P><B><I>(ಕಾವೇರಿ ವಿರಜಾ ತೋಯಂ, ಕಪಿಲಾ ವಾರಿ ಮಿಶ್ರಿತಂ||)</I></B></P>
<P><B/></P>
<P><B>ಕಿವಿಗೆ ಬೀಳಲಿ ಶುಭದ ವಾರ್ತೆಗಳೇ, ದೇವರೇ, .. .. ||28||</B></P>
<P><B><I>(ಭದ್ರಂ ಕರ್ಣೇಭಿಃ ಶ್ರುಣುಯಾಮ ದೇವಾಃ||ಋ 1:89:8||)</I></B></P>
<P><B/></P>
<P><B><font> 
</font>ಕುಂಕುಮದ ಜೊತೆಗೂಡಿ ಹೊಳೆ ಹೊಳೆವ .. .. ||1ಂ9||</B></P>
<P><B><I>(ಅಕ್ಷತಾಂ ಧವಳಾನ್ ದಿವ್ಯಾನ್ ಶಾಲೇಯಾನ್ ....||)</I></B></P>
<P><B> </B></P>
<P><B>ಕೆಂಬಣ್ಣ ಉರಿಗೆಂಪು, ರಕ್ತದಾಸವಾಳದ ಹೂವು; .. .. ||43||</B></P>
<P><B><I>(ಜಪಾಕುಸುಮ ಸಂಕಾಶಂ ಕಾಶ್ಯಪೇಯಂ. . .||ನವಗ್ರಹ ಸ್ತೋತ್ರ-1)</I></B></P>
<P/>
<P>96<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>97<BR/><B>ಕೈಕಾಲೆ ತಪ್ಪೆಸಗಿರಬಹುದು, ದೇಹವೇ .. .. ||151||</B></P>
<P><B><I>(ಕರಚರಣ ಕೃತಂ ವಾಕ್ . . .||ಅಪ ಕ್ಷಮಾ ಸ್ತೋತ್ರ)</I></B></P>
<P><B/></P>
<P><B>ಕೊಡುವವನು ಅವನೇ, ಕೊಳ್ಳುವವನೂ .. .. ||146||</B></P>
<P><B><I>(ಸತ್ಯೇಶ ಪ್ರತಿಗೃಹ್ಣಾತು, ಸತ್ಯೇಶೋ ವೈ ದದಾತಿ ಚ||)</I></B></P>
<P><B/></P>
<P><B>ಗಂಗೆ ಯಮುನೆಂiÉು, ಕೇಳಿ, ನಿಮ್ಮ ಈ ಗುಣ .. .. ||22||</B></P>
<P><B><I>(ಇಮಂ ಮೇ ಗಂಗೆ ಯಮುನೇ ಸರಸ್ವತೀ||ಋ 1ಂ:25:5)</I></B></P>
<P><B/></P>
<P><B>ಗಣಗಳೊಡೆಯನೆ ಬಾರ, ಗಣಪತಿಂiÉು, ಸ್ವಾಗತ .. .. ||41||</B></P>
<P><B><I>(ಗಣಾನಾಂ ತ್ವಾ ಗಣಪತಿಂ ಹವಾಮಹೇ. . .||ಋ 2:23:1||)</I></B></P>
<P><B/></P>
<P><B>ಗಿಡ ಬಳ್ಳಿ ಕುಡಿ ಮರವೆಲ್ಲ ನಿನ್ನ ಕರುಣೆಯ .. .. ||111||</B></P>
<P><B><I>(ಅಹೋ ಪೃಥಿವ್ಯಾಂ ಯದ್ ಅಸ್ತಿ ವೃಕ್ಷಾಃ. . ||)</I></B></P>
<P><B/></P>
<P><B>ಚಂಡಕಿರಣನ ರಶ್ಮಿ ಸಿರಿಗಡಣ, ಓ ಬೆಳ್ಳಿ, .. .. ||85||</B></P>
<P><B><I>(ಶುಕ್ರಂ ಅಸಿ ಜ್ಯೋತಿರ್ ಅಸಿ ತೇಜೋ ಅಸಿ...||ವಾ. ಸಂ 1:31||)</I></B></P>
<P><B/></P>
<P><B>ಚಂದ್ರಮಂಡಲ ಬೆಳಗಿ ಧವಲತೆ ಕೆನೆಯಗಟ್ಟಿದೆ .. .. ||83||</B></P>
<P><B><I>(ಚಂದ್ರಮಂಡಲ ಸಂಕಾಶಂ ಸರ್ವದೇವ ಪ್ರಿಯಂ . . .||)</I></B></P>
<P><B/></P>
<P><B>ಚಿಗುರೆಲೆಯ ಮೇಲಿಟ್ಟ ಹಸನು ಸುಗಂಧದ .. .. ||127||</B></P>
<P><B><I>(ಪೂಗೀ ಫಲ ಸಮಾಯುಕ್ತಂ ನಾಗವಲ್ಲಿ ದಳೈರ್ ಯುತಂ||)</I></B></P>
<P><B/></P>
<P><B>ಜೊತೆಜೊತೆಯ ನಮ್ಮಿಬ್ಬರನವನು ಪೊರೆಯು .. .. ||34||</B></P>
<P><B><I>(ಸಹ ನೌ ಅವತು, ಸಹ ನೌ ಭುನಕ್ತು. . .||ತೈ ಆರ. 8:1:1||)</I></B></P>
<P><B/></P>
<P><B>ಜ್ಞಾನಕರ್ಮೇಂದ್ರಿಯಗಳ, ಓ ದೂರ .. .. ||76||</B></P>
<P><B><I>(ವ್ಯಕ್ತಾವ್ಯಕ್ತ ಸ್ವರೂಪಾಯ ಹೃಷೀಕಪತಯೇ ನಮಃ||)</I></B></P>
<P><B/></P>
<P><B>ತಲೆಯ ದಟ್ಟ ಕತ್ತಲೆಯ ಕತ್ತರಿಸಿ ಕೊಚ್ಚಿ ಬಿಡು, .. .. ||3||</B></P>
<P><B><I>(ವಿಚ್ಛಿದ್ಧ್ಯ ಅಜ್ಞಾನ ತಿಮಿರಂ ಘೋರಂ . . .|| -ಹರಿಹರೇಶ್ವರ)</I></B></P>
<P><B><I> </I></B></P>
<P><B>ತಿಳಿತಿಳಿದೊ ತಿಳಿಯದೆಯೋ ಮಾಡಿದಾ .. .. ||133||</B></P>
<P><B><I>(ಯಾನಿ ಕಾನಿ ಚ ಪಾಪಾನಿ ಜನ್ಮಾಂತರ ಕೃತಾನಿ||)</I></B></P>
<P><B/></P>
<P><B>ತುಂಬಿ ತುಳುಕತ್ತಲಿದೆ ಜೇನು ಚಿನ್ನದೀ ಬಟ್ಟಲಲಿ .. .. ||129||</B></P>
<P><B><I>(ಹಿರಣ್ಯ ಪಾತ್ರಂ ಮಧೋಃ ಪೂರ್ಣಂ ದಧಾತಿ. . .||)</I></B></P>
<P><B/></P>
<P><B>ತುಂಬು, ದರ್ವಿಯ ಚಮಚ, ತುಂಬಿಕೋ .. .. ||17||</B></P>
<P><B><I>(ಪೂರ್ಣಾ ದರ್ವಿ ಪರಾ ಪತ ಸುಪರ್ಣಾ ||ಅಥರ್ವ 3:1ಂ:7||)</I></B></P>
<P><B/></P>
<P><B>ತುಪ್ಪದಲಿ ಮುಳುಗೆದ್ದ ಮೂರು ಬತ್ತಿಯ ದೀಪ .. ||118||</B></P>
<P><B><I>(ಸಾಜ್ಯಂ ತ್ರಿವರ್ತಿ ಸಂಯುಕ್ತಂ ವಹ್ನಿನಾ ಯೋಜಿತಂ ಮಯಾ||)</I></B></P>
<P><B/></P>
<P><B>ತ್ರ್ಯಂಬಕನೆ ಭಜಿಸುವೆನು ಸುಗಂಧಿ ಪುಷ್ಟಿ .. .. ||63||</B></P>
<P><B><I>(ತ್ರಯಂಬಕಂ ಯಜಾಮಹೇ, ಸುಗಂಧಿಂ.. ||ಋ 7:59:12||)</I></B></P>
<P><B/></P>
<P><B>ದೀನದಲಿತರ ಜನರ, ಮೊರೆಯಿಡುವ ಅನುಸರರ .. .. ||96||</B></P>
<P><B><I>(ಅಘೋರೇಭ್ಯೋ ಅಥ ಘೋರೇಭ್ಯೋ. . .||ತೈ.ಆರ. 17:21||)</I></B></P>
<P><B/></P>
<P><B>ದುಷ್ಟಶಕ್ತಿಗಳೆಲ್ಲ ದೂರಸರಿಯರಿ ಅತ್ತತ್ತ, .. .. ||39||</B></P>
<P><B><I>(ಅಪಸರ್ಪಂತು ಯೇ ಭೂತಾಃ, ಯೇ ಭೂತಾಃ ಭೂಮಿ ಸಂಸ್ಥಿತಾ||)</I></B></P>
<P><B/></P>
<P><B>ದೇವತೆಗಳಗ್ರಣಿ, ಅಗ್ನಿ, ಉತ್ತುಂಗ ಸ್ವರ್ಗದ ಶೃಂಗ. .. .. ||48||</B></P>
<P><B><I>(ಅಗ್ನಿರ್ ಮೂರ್ಧಾ ದಿವಃ ಕಕುತ್ ಪತಿಃ. . .||ಋ 8:44:16||)</I></B></P>
<P><B/></P>
<P><B>ದೇವತೆಗಳೆಮಗಾಗಿ ಇತ್ತ ವರ-ವಾಗ್ದೇವಿ; .. .. ||13||</B></P>
<P><B><I>(ದೇವಿಂ ವಾಚಂ ಅಜನಯನ್ತ ದೇವಾಸ್. . .||ಋ 8:1ಂಂ:11||)</I></B></P>
<P><B/></P>
<P><B>ದೇಹ ತುಂಡರಿಸಿ ಹೋಗಿದ್ದರೇನಂತೆ ತಲೆ .. .. ||58||</B></P>
<P><B><I>(ಅರ್ಧಕಾಯಂ ಮಹಾವೀರ್ಯಂ . . .||ನವಗ್ರಹ ಸ್ತೋತ್ರ-7||)</I></B></P>
<P><B/></P>
<P><B>ದೇಹವೇ ದೇಗುಲವು, ಜೀವವೇ ದೇವರಲಾ; .. .. ||37||</B></P>
<P><B><I>(ದೇಹೋ ದೇವಾಲಯಃ ಪ್ರೋಕ್ತೋ, ದೇವೋ ಜೀವಃ||)</I></B></P>
<P><B/></P>
<P><B>ಧರಿಸಿ ಮೆರೆವಿರಿ ನೀವು ದಿವ್ಯ ಬೆಳಕ ದಟ್ಟ .. .. ||1ಂಂ||</B></P>
<P><B><I>(ಯುವಂ ವಸ್ತ್ರಾಣಿ ಪೀವಸಾ ವಸಾಥೇ||ಋ 1:152:1||)</I></B></P>
<P><B/></P>
<P><B>ನನ್ನ ಆತ್ಮವೇ ನೀನು, ಬುದ್ಧಿಂiÉುೀ ಪಾರ್ವತೀ.. .. ||155||</B></P>
<P><B><I>(ಆತ್ಮಾ ತ್ವಂ, ಗಿರಿಜಾ ಮತಿಃ. . .||ಶಿವಮಾ ಪೂಜಾ-4||)</I></B></P>
<P><B/></P>
<P><B>ನನ್ನ ಕರೆಗೆ ಓಗೊಟ್ಟಿಲ್ಲಿ ಬಾ ಬಾರ, ದೇವ, .. .. ||72||</B></P>
<P><B><I>(ಸ್ವಾಮಿನ್ ಸರ್ವ ಜಗನ್ನಾಥ ಯಾವತ್ ಪೂಜಾವಸಾನಕಂ||)</I></B></P>
<P><B> </B></P>
<P><B>ನನ್ನ ತಾಯಿಯೂ ನೀನೆ, ನನ್ನ ತಂದೆಯೂ ನೀನೆ; .. .. ||14ಂ||</B></P>
<P><B><I>(ತ್ವಂ ಏವ ಮಾತಾ, ಚ ಪಿತಾ ತ್ವಂ ಏವ||ಶರಣಾಗತಿ ಗದ್ಯ-8||)</I></B></P>
<P><B/></P>
<P><B>ನಮ್ಮ ಈ ಕಣ್ಣಲಿ ಮತ್ತೆ ಬೆಳಕ ಸಿರಿಯನೆ ಕೂಡು, .. .. ||7ಂ||</B></P>
<P><B><I>(ಅಸುನೀತೇ ಪುನರ್ ಅಸ್ಮಾಸು ಚಕ್ಷುಃ||ಋ 1ಂ:59:6||)</I></B></P>
<P><B/></P>
<P><B>ನಮ್ಮ ಸ್ತುತಿಗಳನೆಲ್ಲ ಕಿವಿಗೊಟ್ಟು ಕೇಳುತಿಹ .. .. ||3ಂ||</B></P>
<P><B><I>(ಸ್ವಸ್ತಿ ನ ಇಂದ್ರೋ ವೃದ್ಧಶ್ರವಾಃ. . .||ಋ 1:89:6||)</I></B></P>
<P>98<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>99<BR/><B>ನರಕಗಳ ಕಡಲಿಂದ ಹೊರಗೆತ್ತುವಾತನೆ, ಸದಯ, .. .. ||75||</B></P>
<P><B><I></I></B></P>
<P><B/></P>
<P><B>ನವಣೆ ಮೊಗ್ಗಿನ ಕಪ್ಪು, ರೂಪದಲಿ ಅಪ್ರತಿಮ, .. .. ||49||</B></P>
<P><B><I>(ಪ್ರಿಯಂಗು ಕಲಿಕಾ ಶ್ಯಾಮಂ. . .||ನವಗ್ರಹ ಸ್ತೋತ್ರ-3||)</I></B></P>
<P><B/></P>
<P><B>ನಾನು ಮಾಡಿದೆನೆನಲೆ? ನೀನೆ ಅದ .. .. ||157||</B></P>
<P><B><I>(ನಾಹಂ ಕರ್ತಾ ಹರಿಃ ಕರ್ತಾ ತತ್ ಪೂಜಾ ಕರ್ಮ ಚಾಖಿಲಂ||)</I></B></P>
<P><B/></P>
<P><B>ನಾನೇನ ಬೇಡಲಿ ಹೇಳು, ಜ್ಞಾನ .. .. ||159||</B></P>
<P><B><I></I></B></P>
<P><B/></P>
<P><B>ನಾವರಸುವೆಲ್ಲ ಬಗೆಯ ಅರಿವಿನ ಅರಸ .. .. ||98||</B></P>
<P><B><I>(ಈಶಾನಃ ಸರ್ವವಿದ್ಯಾನಾಂ ಈಶ್ವರಃ. . .||ತೈ. ಆರ. 17:21||)</I></B></P>
<P><B/></P>
<P><B>ನಿನ್ನ ಕಾಣುವ ಭಾಗ್ಯ, ಸನಿಹದಲೆ ಇರುವ ಸುಖ .. .. ||143||</B></P>
<P><B><I>(ಸಾಲೋಕ್ಯಂ ದೇಹಿ ಸಾಮೀಪ್ಯಂ, ಸಾನಿಧ್ಯಂ ಸಾಯುಜ್ಯಂ ಏವ ಚ||)</I></B></P>
<P><B/></P>
<P><B>ನಿನ್ನ ಹೇಗೆ ಹಾಡಿ ಹೊಗಳಲಿ ಹೇಳು, ನಿಚ್ಚಂ .. .. ||94||</B></P>
<P><B><I>(ಸದ್ಯೋಜಾತಂ ಪ್ರಪದ್ಯಾಮಿ ಸದ್ಯೋಜಾತಾಯ||ತೈ.ಆರ.17:21||)</I></B></P>
<P><B/></P>
<P><B>ನೀ ತಳೆವ ರೂಪವದೆಷ್ಟು ಭವ್ಯವೋ, ಪೂಷ, .. .. ||54||</B></P>
<P><B><I>(ಶುಕ್ರಂ ತೇ ಅನ್ಯದ್ ಯಜತಂ ತೇ||ಋ 6:58:1||)</I></B></P>
<P><B/></P>
<P><B>ನೀ ಬ್ರಹ್ಮ, ನೀ ವಿಷ್ಣು, ನೀನೇ ದೇವರ ದೇವ .. .. ||12||</B></P>
<P><B><I>(ಗುರುರ್ ಬ್ರಹ್ಮಾ ಗುರುರ್ ವಿಷ್ಣು: ಗುರುರ್ ದೇವೋ||)</I></B></P>
<P><B/></P>
<P><B>ನೀನಿತ್ತ ಕಣ್ಣುಗಳು, ನೋಡು, ನಿನ್ನವೇ ಅಲ್ಲವೆ .. .. ||71||</B></P>
<P><B><I>(ಮಮ ನೇತ್ರೌ ತ್ವದೀಯ ನೇತ್ರೌ; ಮಮ ಶ್ರೋತ್ರೌ ತ್ವದೀಯ ಹಿ||)</I></B></P>
<P><B/></P>
<P><B>ನೀನು ತೇಜೋರಾಶಿ. ನನಗಿನಿತು ಅದ ನೀಡು; .. .. ||141||</B></P>
<P><B><I></I></B></P>
<P><B/></P>
<P><B>ನೀರಲ್ಲಿ, ಸೋಮ ಏನು ಹೇಳಿದ, .. .. ||27||</B></P>
<P><B><I>(ಅಪ್ಸು, ಮೇ ಸೋಮೋ ಅಬ್ರವೀತ್. . .||ಋ 1:23:2ಂ||)</I></B></P>
<P><B/></P>
<P><B>ನೀರಿನಲಿ ಇನಿ ತಂಪು, ಬೆಂಕಿಯಲಿ ಉರಿ ಕೆಂಪು, .. .. ||14||</B></P>
<P><B><I>(ತೋಯೇ ಶೈತ್ಯಂ ದಾಹಕತ್ವಂ. . ||ಶಿವಪು ರು ಸಂ 13:45||)</I></B></P>
<P><B/></P>
<P><B>ನುಚ್ಚು ನೂರಾಗಿದೆ ದೇಹ ಬಲಿತ ಮಾಗಿದ.. .. ||164||</B></P>
<P><B><I>(ಶರೀರೇ ಜರ್ಜರೀಭೂತೇ ವ್ಯಾಧಿಗ್ರಸ್ತೇ ಕಳೇಬರೇ||)</I></B></P>
<P><B>ನೂರಾರು ತಪ್ಪುಗಳ ಹಗಲಿರುಳೂ , .. .. ||15ಂ||</B></P>
<P><B><I>(ಅಪರಾಧ ಸಹಸ್ರಾಣಿ ಕ್ರಿಯನ್ತೇ. . .||ಅಪ ಕ್ಷಮಾ ಸ್ತೋತ್ರ-13||)</I></B></P>
<P><B/></P>
<P><B>ನೊಂದ, ದುರ್ಬಲ, ದೀನ, ಬಂದ ಅಸಹಾಯಕರ, .. .. ||115||</B></P>
<P><B>(ಶರಣಾಗತ ದೀನಾರ್ತ ಪರಿತ್ರಾಣ. . .||ದೇವಿ ಮ. 11:12||)</B></P>
<P><B/></P>
<P><B>ನೊರೆ ಹಾಲು, ಸಕ್ಕರೆಯ, ಸಿಹಿ ಸವಿಯ ಜೇನು .. .. ||79||</B></P>
<P><B><I>(ಸ್ನಾನಂ ಪಂಚಾಮೃತ ಕೃತಂ ದೇವ ಸತ್ಯ ದೇವ ಸುರಾರ್ಚಿತ||)</I></B></P>
<P><B/></P>
<P><B>ನ್ಯಾಯಮಾರ್ಗದಿ ಒಡೆಯರಾಳಲಿ||166||</B></P>
<P><B><I>(ಸ್ವಸ್ತಿ ಪ್ರಜಾಭ್ಯಃ ಪರಿಪಾಲಯನ್ತಾಂ ನ್ಯಾಯೇನ ಮಾರ್ಗೇಣ||)</I></B></P>
<P><B/></P>
<P><B>ಪರಿಮಳವನೆಲ್ಲೆಡೆ ಬೀರಿ ಮನಸೆಳೆವ ಸಿರಿಗಂಧ.. .. ||1ಂ6||</B></P>
<P><B><I>(ಶೀಖಂಡಂ ಚಂದನಂ ದಿವ್ಯಂ ಗಂಧಾಡ್ಯಂ ಸುಮನೋಹರಂ||)</I></B></P>
<P><B/></P>
<P><B>ಪಲಬಗೆಯ ಕುಸುಮಗಳ ಮಕರಂದ ಪುಷ್ಪರಾಗ .. .. ||93||</B></P>
<P><B><I>(ಪರಾಗಪೂತಂ ಸಲಿಲಂ ಪುಷ್ಪಸುರಸಸಂಯುತಂ||)</I></B></P>
<P><B/></P>
<P><B>ಪಾಪವೆಲ್ಲವ ಕಳೆವ ಪಲ ಬಗೆಯ ಫಲಗಳಿವು .. .. |||126||</B></P>
<P><B><I>(ಸರ್ವಪಾಪಹರಂ ದಿವ್ಯಂ ನಾನಾ ಫಲ ಸಮನ್ವಿತಂ||)</I></B></P>
<P><B/></P>
<P><B>ಪುಣ್ಯಕಾರ್ಯಗಳ ಎಸಗುವರ ನೆಲೆಯಲ್ಲಿ .. .. ||114||</B></P>
<P><B><I>(ಯಾ ಶ್ರೀಃ ಸ್ವಯಂ ಸುಕೃತೀನಾಂ ಭವನೇಷು||ದೇವೀ ಮ. 4:5||)</I></B></P>
<P><B/></P>
<P><B>ಪೂಜೆ ಮಾಡುವ ವೇಳೆ ಮಂತ್ರ ಮರೆತಿರ .. .. ||149||</B></P>
<P><B><I>(ಮಂತ್ರಹೀನಂ ಕ್ರಿಯಾಹೀನಂ ಭಕ್ತಿಪೂರ್ಣಂ ಜನಾರ್ದನ||)</I></B></P>
<P><B/></P>
<P><B>ಫಲ ಬಿಡುವ ಗಿಡ ಮರವೋ, ಬಿಡದಿರುವ .. .. ||9ಂ||</B></P>
<P><B><I>(ಯಾ ಫಲನೀರ್ಯಾ ಯಾ ಅಫಲಾ........||ಋ 1ಂ:97:15||)</I></B></P>
<P><B/></P>
<P><B>ಬಂಡುಗೂಡಿಸಿ ದುಂಬಿ ತುಂಬಿದ, ಮಕರಂದ .. .. ||87||</B></P>
<P><B><I>(ಸರ್ವ ಓಷಧಿ ಸಮುತ್ಪನ್ನಂ ಪಿಯೂಷ ಸದೃಷಂ ಮಧು||)</I></B></P>
<P><B/></P>
<P><B>ಬಗೆ ಬಗೆಯ ಗಿಡದೆಲೆಯ ತೊಗಟೆಗಳ . .. ||117||</B></P>
<P><B><I>(ವನಸ್ಪತಿ ರಸೈರ್ ದಿವ್ಯೈಃ ನಾನಾ ಗಂಧ ಸಮನ್ವಿತೈಃ||)</I></B></P>
<P><B/></P>
<P><B>ಬಗೆಬಗೆಯ ರತ್ನಗಳ ಕೋದು ಕಟ್ಟಿದ ಪೀಠ, .. .. ||74||</B></P>
<P><B><I>(ರತ್ನೈರ್ ನಾನಾ ವಿಧೈರ್ ಯುಕ್ತಂ ಸ್ವರ್ಣಪೀಠಂ||)</I></B></P>
<P><B/></P>
<P><B>ಬತ್ತಿ ಇಂಗದ ಕಾರಂಜಿಯಂತಿರುವೆ, ಬೆರಗಿನ .. .. ||59||</B></P>
<P><B><I>(ಕಯಾ ನಶ್ ಚಿತ್ರ, ಅ ಭುವದೂತೀ... ||ಋ 4:31:1||)</I></B></P>
<P>1ಂಂ<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>1ಂ1<BR/><B>ಬನ್ನಿರೈ ನಂದಿ ಶರಣ ಸುಗುಣ ಗಣ .. .. ||125||</B></P>
<P><B><I>(ಬಾಣ ರಾವಣ ಚಂಡೇಶ ನಂದೀ ಭೃಂಗೀ ರಿಟಾದಯಃ ||)</I></B></P>
<P><B/></P>
<P><B>ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ, .. .. ||1ಂ5||</B></P>
<P><B><I>(ಗಂಧದ್ವಾರಾಂ ದುರಾಧರ್ಷಾಂ.....||ಋ ಖಿಲ ಶ್ರೀಸೂಕ್ತ 11||)</I></B></P>
<P><B/></P>
<P><B>ಬಲು ಹಿಂದೆ ತಾವೊಂದು ವಿನ್ಯಸಿಸಿ .. .. ||135||</B></P>
<P><B><I>(ಯಜ್ಞೇನ ಯಜ್ಞಂ ಅಯಜಂತ ದೇವಾಸ್...||ಋ 1:164:5ಂ||)</I></B></P>
<P><B/></P>
<P><B>ಬಾಳೆ ಕಿತ್ತಳೆ ಹಲಸು ಸೇಬು ದ್ರಾಕ್ಷಿ .. .. ||121||</B></P>
<P><B><I>(ಕದಳೀ ಫಲ ಸಮಾಯುಕ್ತಂ ನಾರಿಕೇಲೈರ್ ಯುತಂ ಫಲಂ||)</I></B></P>
<P><B/></P>
<P><B>ಬಿಳಿಯ ಬಟ್ಟೆಯ ಧರಿಸಿ ಮೆರೆವನೆ, .. .. ||8||</B></P>
<P><B><I>(ಶುಕ್ಲಾಂಬರಧರಂ ವಿಷ್ಣುಂ, ಶಶಿವರ್ಣಂ ಚತುರ್ಭುಜಂ||)</I></B></P>
<P><B/></P>
<P><B>ಬಿಳಿಶಂಖ ಕೆನೆಮೊಸರು ಹೊಳಪು .. .. ||45||</B></P>
<P><B><I>(ದಧಿ ಶಂಖ ತುಷಾರಾಭಂ... .. ||ನವಗ್ರಹ ಸ್ತೋತ್ರ-2||)</I></B></P>
<P><B/></P>
<P><B>ಬೆಂಗದಿರ, ತಂಗದಿರ, ಭೂಮಿಯ.. .. ||62||</B></P>
<P><B><I>(ನಮಸ್ ಸೂರ್ಯಾಯ ಚಂದ್ರಾಯ ಮಂಗಳಾಯ ಬುಧಾಯ||)</I></B></P>
<P><B/></P>
<P><B>ಬೆಳಕ ಬೀರುವ ದೀಪ, ನೀನು ದೇವಿ .. .. ||2||</B></P>
<P><B><I>(ಭೋ ದೀಪ, ದೇವಿರೂಪಸ್ ತ್ವಂ, ಕರ್ಮಸಾಕ್ಷೀ ಹಿ||)</I></B></P>
<P><B/></P>
<P><B>ಬೇಟೆಯಾಡಲು ನೀನು/ ಕಾಡುಪ್ರಾಣಿಗಳನ್ನು.. .. ||64||</B></P>
<P><B><I>(ಮಾ ಗಚ್ಛ ತ್ವಂ ಇತಸ್ತತೋ, ಗಿರಿಶ ಭೋ|| ಶಿವಾ ಲಹರಿ 43||)</I></B></P>
<P><B/></P>
<P><B>ಬ್ರಹ್ಮನೇ ನಮಿಸುವೆನು, ಬೆಡಗೊಡಲ .. .. ||31||</B></P>
<P><B><I>(ನಮೋ ಬ್ರಹ್ಮಣೇ, ನಮೋ ಅಸ್ತು . . .||ತೈ ಆರ 2:12:1||)</I></B></P>
<P><B/></P>
<P><B>ಬ್ರಹ್ಮ ವರುಣ ಸುರೇಂದ್ರ ರುದ್ರ .. .. ||137||</B></P>
<P><B><I>(ಯಂ ಬ್ರಹ್ಮಾ ವರುಣ ಇಂದ್ರ ಮರುತಃ...||ಭಾಗವತ 11:13:1||)</I></B></P>
<P><B/></P>
<P><B>ಭಕ್ತಿ ಭಾವದ ದೈವಶ್ರದ್ಧೆಯ ಬಿನ್ನಹವಿದ ಕೇಳು.. .. ||161||</B></P>
<P><B><I>(ಉತ್ತಿಷ್ಠ ಬ್ರಹ್ಮಣಸ್ಪತೇ ದೇವಯಂತಸ್... || ಋ 1:4ಂ:1||)</I></B></P>
<P><B/></P>
<P><B>ಮಧುಪರ್ಕವಿಲ್ಲಿಹುದು ಮೊಸರು ತುಪ್ಪವೂ ಸೇರಿ, .. .. ||78||</B></P>
<P><B><I>(ದಧಿ ಕ್ಷೀರ ಘೃತೋಪೇತಂ ಶರ್ಕರಾ ಮಧು ಸಂಯುತಂ||)</I></B></P>
<P><B/></P>
<P><B>ಮಾಡಿದೆಲ್ಲವದನ್ನು, ದೈಹಿಕವೋ ವಾಚಿಕವೋ .. .. ||156||</B></P>
<P><B><I>(ಕಾಯೇನ ವಾಚ ಮನಸಾ ಇಂದ್ರಯೈರ್ ವಾ.. ||)</I></B></P>
<P><B>ಮಾತಿಗೆ ಎಟಕದವ, ನೋಟಕ್ಕೆ ಮೀರಿದವ, .. .. ||97||</B></P>
<P><B><I>(ತತ್ಪುರುಷಾಯ ವಿದ್ಮಹೇ, ಮಹದೇವಾಯ..||ತೈ ಆರಾ 17:21||)</I></B></P>
<P><B/></P>
<P><B>ಮಿತ್ರನೆ, ವರುಣನೆ, ಆರ್ಯಮನೆ, ಇಂದ್ರನೇ, .. .. ||29||</B></P>
<P><B><I>(ಶಂ ನೋ ಮಿತ್ರಃ, ಶಂ ವರುಣಃ.... ||ಋ 1:9ಂ:9||)</I></B></P>
<P><B/></P>
<P><B>ಮಿಸುನಿಂiÉುೀ ಮೈವೆತ್ತವಳೊಡೆಯ, ಜಗದ .. .. ||1ಂ8||</B></P>
<P><B><I>(ಲಕ್ಷ್ಮೀ ಪತೇ ಜಗನ್ನಾಥ, ಭಕ್ತ ಅನುಗ್ರಹ ಕಾರಕ||)</I></B></P>
<P><B/></P>
<P><B>ಮುಖದಲ್ಲಿ ಹರಿ ನೆಲಸಿ, ಹರ ಕಂಠದಲಿ .. .. ||19||</B></P>
<P><B><I>(ಕಲಶಸ್ಯ ಮುಖೇ ವಿಷ್ಣುಃ, ಕಂಠೇ ರುದ್ರ ಸಮಾಶ್ರಿತಾಃ... ||)</I></B></P>
<P><B/></P>
<P><B>ಮುತ್ತುಗದ ಹೂವಂತೆ ಬಣ್ಣ ಚೆಲ್ಲಾಡಿದ .. .. ||6ಂ||</B></P>
<P><B><I>(ಪಲಾಶಪುಷ್ಪ ಸಂಕಾಶಂ ತಾರಕಾಗ್ರಹ... ||ನವಗ್ರಹ ಸ್ತೋತ್ರ- 9||)</I></B></P>
<P><B/></P>
<P><B>ಮುನ್ನ ದಟ್ಟ ಕತ್ತಲಾವರಿಸಿದ್ದ ಆಗಸದಿ .. ||44||</B></P>
<P><B><I>(ಆ ಕೃಷ್ಣೇನ ರಜಸಾ ವರ್ತಮಾನೋ . . .||ಋ 1:35:2||)</I></B></P>
<P><B/></P>
<P><B>ಮೇಲೆ ಆಗಸದಲ್ಲಿ, ಅದರಡಿಯ ಭೂಮಿಯಲಿ.. .. ||162||</B></P>
<P><B><I>(ದ್ಯೌ ಶಾಂತಿ, ಅಂತರಿಕ್ಷ ಶಾಂತಿ, ಪೃಥಿವೀ ...||ವಾ ಸಂ 36:17||)</I></B></P>
<P><B/></P>
<P><B>ಮೊಲ್ಲೆ ಮಾಲತಿಯಂಥ ಪರಿಮಳದ .. .. ||113||</B></P>
<P><B><I>(ಮಾಲ್ಯಾನಿ ಚ ಸುಂಗಂಧೀನಿ ಮಾಲತ್ಯಾದೀನಿ ವೈ ಪ್ರಭೋ.. ||)</I></B></P>
<P><B/></P>
<P><B>ಯಾರ ನಾ ನೆನೆದೊಡನೆ, ಯಾರ ನಾ .. .. ||148||</B></P>
<P><B><I>(ಯಸ್ಯ ಸ್ಮೃತ್ಯಾ ಚ ನಾಮೋಕ್ತ್ಯಾ, ತಪಃ ಪೂಜಾಕ್ರಿಯಾದಿಷು... ||)</I></B></P>
<P><B/></P>
<P><B>ಯಾವ ಪರಮಪೂಜ್ಯನ ದಿವ್ಯಪ್ರಭೆಯ .. .. ||123||</B></P>
<P><B><I>(ಓಂ ತತ್ಸವಿತೃವರೇಣ್ಯಂ, ಭರ್ಗೋ.... ||ಋ 3:62:1ಂ||)</I></B></P>
<P><B/></P>
<P><B>ಯಾವ ಪ್ರಾಣಾಧಾರ ದ್ರವ ನಿನ್ನಲ್ಲಿ .. .. ||26||</B></P>
<P><B><I>(ತಸ್ಮಾ ಅರಂ ಗಮಾಮ ವೋ... ||ಋ 1ಂ:9:3||)</I></B></P>
<P><B/></P>
<P><B>ರಕ್ತದೋಕಳಿಯ ಕಡಲು, ಮುಂಜಾವಿನಾಗಸದ .. .. ||69||</B></P>
<P><B><I>(ರಕ್ತಾಂಬೋಧಿಸ್ಥಪೋತೋಲ್.... ||ಶಾರದಾ ತಂತ್ರ 4ಂ:1||)</I></B></P>
<P><B/></P>
<P><B>ಲಾಭವೂ ಅವರದೇ ಎಲ್ಲ, ಗೆಲುವೂ ಕಟ್ಟಿದ .. ..||7||</B></P>
<P><B><I>(ಲಾಭಸ್ ತೇಷಾಂ ಜಯಸ್ ತೇಷಾಂ, ಕುತಸ್ ತೇಷಾಂ . . .||)</I></B></P>
<P><B/></P>
<P><B>ಲೀಲೆಯಲಿ ಆಡಿಸುತಿರುವೆ ಹಬ್ಬಿ ಹರಡಿದ .. .. ||132||</B></P>
<P><B><I></I></B></P>
<P>1ಂ2<BR/><I>ಶ್ರೀ ಸತ್ಯನಾರಾಯಣ ಪೂಜೆ<BR/>ಶ್ರೀ ಸತ್ಯನಾರಾಯಣ ಪೂಜೆ</I><BR/>1ಂ3<BR/><B>ಲೋಕಮೂರರ ಒಡೆಯ, ನೀನಿಲ್ಲದೆಡೆಯಿದೆಂiÉುೀ? .. .. ||72||</B></P>
<P><B><I>(ಆವಾಹಿತೋ ಭವ, ಸ್ಥಾಪಿತೋ ಭವ, ಸನ್ನಿರುದ್ಧೋ... ||)</I></B></P>
<P><B/></P>
<P><B>ವಾಮನನು ತುಳಿದ ಬಲಿ, ರಾಮನೊಲಿದ .. .. ||124||</B></P>
<P><B><I>(ಬಲಿರ್ ವಿಭೀಷಣೋ ಭೀಷ್ಮಃ, ಕಪಿಲೋ ನಾರದೋರ್ಜುನಃ... ||)</I></B></P>
<P><B/></P>
<P><B>ವೇದಗಳ ಆದಿಯಲಿ ಯಾರು ಸ್ವರ ರೂಪ .. .. ||145||</B></P>
<P><B><I>(ಯೋ ವೇದಾದೌ ಸ್ವರಃ ಪ್ರೋಕ್ತೋ... ||ತೈ ಆರ 1:31:6||)</I></B></P>
<P><B/></P>
<P><B>ವೇದಸಮ್ಮತವಿಹುದೋ, ಪದ್ಧತಿಗೆ .. .. ||158||</B></P>
<P><B><I>(ನ ಜಾನೇ ಕರ್ಮ ಯತ್ ಕಿಂಚಿನ್ ನ ಅಪಿ ವೈದಿಕ ಲೌಕಿಕೇ...||)</I></B></P>
<P><B/></P>
<P><B>ಶಾಂತತೆಂiÉು ಮೈವೆತ್ತವನೆ, ಸುಮನಸರೊಡೆಯ .. .. ||66||</B></P>
<P><B><I>(ಶಾಂತಾಕಾರಂ ಭುಜಗಶಯನಂ ಪದ್ಮನಾಭಂ ಸುರೇಶಂ...||)</I></B></P>
<P><B/></P>
<P><B>ಶಿಷ್ಟಶಕ್ತಿಗಳಿತ್ತ ನಮ್ಮತ್ತ ಬರಲೆಂದು, ಇರಲೆಂದು, .. .. ||5||</B></P>
<P><B><I>(ಆಗಮಾರ್ಥಂ ತು ದೇವಾನಾಂ ಗಮನಾರ್ಥಂ ತು ರಕ್ಷಸಾಂ..||)</I></B></P>
<P><B/></P>
<P><B>ಶ್ರದ್ಧೆಯೊಡಗೂಡಿಂiÉುೀ ಹಾಡಿ ನುತಿಸುವೆ, ಓ .. .. ||18||</B></P>
<P><B><I>(ತತ್ ತ್ವಾ ಯಾಮಿ ಬ್ರಹ್ಮಣಾಂ ....||ಋ 1:24:11||)</I></B></P>
<P><B/></P>
<P><B>ಸಜ್ಜನರ ಸುಮನಸರ ಸಂತ ಮುನಿಗಳ ಗುರುವೆ, .. .. ||51||</B></P>
<P><B><I>(ದೇವಾನಾಂ ಚ ಋಷೀಣಾಂ ಚ.... ||ನವಗ್ರಹ ಸ್ತೋತ್ರ-5||)</I></B></P>
<P><B/></P>
<P><B>ಸತ್ತ್ವ ರಜ ತಮಗಳ ಬೀಡೆ, ಬೆರೆತು .. ||67||</B></P>
<P><B><I>(ಧ್ಯಾಯೇತ್ ಸತ್ಯಂ ಗುಣಾತೀತಂ, ಗುಣತ್ರಯ ಸಮನ್ವಿತಂ ...||)</I></B></P>
<P><B/></P>
<P><B>ಸಿಹಿಯ ತೊರೆ ಝರಿ ಸುಳಿದು ಸುಮನಸರ .. .. ||88||</B></P>
<P><B><I>(ಸ್ವಾದುಃ ಪವಸ್ವ ದಿವ್ಯಾಯ ಜನ್ಮನೇ...||ಋ 9:85:6||)</I></B></P>
<P><B/></P>
<P><B>ಸುತ್ತಿಕೊಂಡಿಹ ಸೊಂಡಿಲಿನ ಮುಖ, ದೊಡ್ಡ .. ..||42||</B></P>
<P><B><I>(ವಕ್ರತುಂಡ ಮಹಾಕಾಯ ಕೋಟಿಸೂರ್ಯ ಸಮಪ್ರಭ...||)</I></B></P>
<P><B/></P>
<P><B>ಸುರರ ತಣಿಸುವ ಆಜ್ಯ ಘಮ ಘಮ, .. .. ||86||</B></P>
<P><B><I>(ಆಜ್ಯಂ ಸುರಾಣಾಂ ಆಹಾರಂ, ಆಜ್ಯಂ ಯಜ್ಞೇ ಪ್ರತಿಷ್ಠಿತಂ... ||)</I></B></P>
<P><B/></P>
<P><B>ಸೆಳೆವ ನೀಲಿಗಪ್ಪಿನ ಬಣ್ಣ, ತೊಡುಗೆ ನವಿರು .. .. ||68||</B></P>
<P><B><I>(ನೀಲವರ್ಣಂ ಪೀತವಾಸಂ ಶ್ರೀವತ್ಸ ಪದಭೂಷಿತಂ... ||)</I></B></P>
<P><B/></P>
<P><B>ಸೇವಿಸಲು ಪಾಪಗಳು ಓಡಿಹೋಗುವ ಗಂಗೆ .. .. ||77||</B></P>
<P><B><I>(ಮಂದಾಕಿನ್ಯಾಸ್ ತು ಯದ್ ವಾರಿ ಸರ್ವಪಾಪಹರಂ ಶುಭಂ... ||)</I></B></P>
<P><B>ಸ್ವರ್ಗ ಸ್ಥಿರವಾಗಿರಲಿ, ಭೂಮಿ ಭದ್ರವಾಗಿಂiÉುೀ .. .. ||138||</B></P>
<P><B><I>(ಧ್ರುವಾ ದ್ಯೌರ್, ಧ್ರುವಾ ಪೃಥಿವಿ.... ||ಋ 1ಂ:173:4||)</I></B></P>
<P><B/></P>
<P><B>ಹತ್ತು ಬಗೆ ಗುಗ್ಗುಲದ ದ್ರವ್ಯಗಳು ಮೇಳೈಸಿ .. .. ||116||</B></P>
<P><B><I>(ದಶಾಂಗಂ ಗುಗ್ಗುಲಂ ಧೂಪಂ, ಸುಗಂಧಿಂ ಸುಮನೋಹರಂ... ||)</I></B></P>
<P><B/></P>
<P><B>ಹಾಡು, ಅರ್ಚಿಸು, ಬಿಡದೆ ಹಾಡುತಿರು .. ||13ಂ||</B></P>
<P><B><I>(ಅರ್ಚತ ಪ್ರಾರ್ಚತ ಪ್ರಿಯಮೇಧಾ......||ಋ 8:69:8||)</I></B></P>
<P><B/></P>
<P><B>ಹಾಲು ಮೊಸರಿನ ಜೊತೆಗೆ ಪಲ ಬಗೆಯ , .. ||122||</B></P>
<P><B><I>(ಶರ್ಕರಾ ಖಂಡ ಖಾದ್ಯಾನಿ ದಧಿ ಕ್ಷೀರ ಘೃತಾನಿ ಚ...||)</I></B></P>
<P><B/></P>
<P><B>ಹಿಮ ಮಾಲೆಯಂದದ ಬಿಳಿದಾವರೆಯ .. .. ||9||</B></P>
<P><B><I>(ಯಾ ಕುಂದೇಂದು ತುಷಾರಹಾರಧವಲಾ, ಯಾ ಶುಭ್ರ... ||)</I></B></P>
<P><B/></P>
<P><B>ಹಿಮವ ಹೋಲುವ ಹೂವ ದಂಟಿನ .. .. ||53||</B></P>
<P><B><I>(ಹಿಮಕುಂದ ಮೃಣಾಲಾಭಂ... ||ನವಗ್ರಹ ಸ್ತೋತ್ರ-6||)</I></B></P>
<P><B/></P>
<P><B>ಹಿರಣ್ಯಗರ್ಭನ ಮಡಿಲ ಕುಡಿಯ ನೆನಪಿಗೆ .. .. ||147||</B></P>
<P><B><I>(ಹಿರಣ್ಯಗರ್ಭ ಗರ್ಭಸ್ಥಂ, ಹೇಮಬೀಜಂ ವಿಭಾವಸೋ... ||)</I></B></P>
<P><B/></P>
<P><B>ಹಿರಿಯರಿಗೆ, ಕಿರಿಯರಿಗೆ, ಯುವಕರಿಗೆ, ಮಕ್ಕಳಿಗೆ, .. .. ||1||</B></P>
<P><B><I>(ನಮೋ ಮಹದ್‍ಭ್ಯೋ, ನಮೋ....||ಋ 1:27:13||)</I></B></P>
<P><B/></P>
<P><B>ಹುಟ್ಟು, ಉಳಿವು, ಅಳಿವಿನ ರೂಪ, ದೀಪವೇ .. .. ||4||</B></P>
<P><B><I>(ದೀಪಂ ಜ್ಯೋತಿ ಪರಬ್ರಹ್ಮಾ, ದೀಪಂ ಜ್ಯೋತಿ ಜನಾರ್ದನ... ||)</I></B></P>
<P><B/></P>
<P><B>ಹೊರುವೆ ನೀನೀ ಲೋಕವ, ಭೂಮಿ, ನೀರಲಿರೆ .. .. ||38||</B></P>
<P><B><I>(ಪೃಥ್ವಿ ತ್ವಯಾ ಧೃತಾ ಲೋಕಾ, ದೇವಿ, ತ್ವಂ ವಿಷ್ಣುನಾ ಧೃತಾ.. ||)</I></B></P>
<P><B/></P>
<P><B>ಹೊಳೆಹೊಳೆವ ದಿವ್ಯ ರೂಪದ ಚೆಲುವಾಂತ .. .. ||95||</B></P>
<P><B><I>(ವಾಮದೇವಾಯ ನಮೋ, ಜ್ಯೇಷ್ಠಾಯ. . . ||ತೈ ಆರ 17:21||)</I></B></P>
<P><B/></P>
<P><B>== ಎಲ್ಲರಿಗೂ ಶುಭವಾಗಲಿ! ==</B></P>
<P><B>** ಮಂಗಳಂ **</B></P>
<P><sup><BR/></sup></P>
</BODY>
</HTML>
