<?xml version="1.0"?>
<HTML>
  <TITLE>Uಟಿಣiಣಟeಜ1</TITLE>
  <BODY>
    <BR/>
    <BR/>
    <P>
      <B>ಮೊದಲ ಹೆಜ್ಜೆಗಳು</B>
    </P>
    <P>
      <B/>
    </P>
    <P>
      <B/>
    </P>
    <P>
      <B>
        <I>ಶಿಕಾರಿಪುರ ಹರಿಹರೇಶ್ವರ</I>
      </B>
    </P>
    <P/>
    <P/>
    <P/>
    <H6>
      <P/>
      <P>ಪ್ರಕಾಶಕರು</P>
      <P>
        <B>ಸಂಸ್ಕೃತಿ ಬುಕ್ ಪ್ಯಾರಡೈಸ್</B>
      </P>
      <P>
        <B>ನಂ. 28/ಎಮ ನ್ಯೂ ಕಾಂತರಾಜ ಅರಸ್ ರಸ್ತೆ</B>
      </P>
      <P>
        <B>ಮೈಸೂರು-23</B>
      </P>
      <P>
        <B/>
      </P>
      <P>
        <B><I>ಒoಜಚಿಟಚಿ ಊeರಿರಿegಚಿಟu</I>(ಂ ಛಿoಟಟeಛಿಣioಟಿ oಜಿ ಠಿoems iಟಿ ಏಚಿಟಿಟಿಚಿಜಚಿ) bಥಿ Shiಞಚಿಡಿiಠಿuಡಿಚಿ ಊಚಿಡಿihಚಿಡಿeshತಿಚಿಡಿಚಿ, ಓo. 4, 3ಡಿಜ ಒಚಿiಟಿ, 5ಣh ಅಡಿoss, Sಚಿಡಿಚಿsತಿಚಿಣiಠಿuಡಿಚಿm, ಒಥಿsoಡಿe-57ಂಂಂ8, Phoಟಿe: (ಂ821) 2544841; eಒಚಿiಟ: hoಥಿsಚಿಟಚಿ_usಚಿ@hoಣmಚಿiಟ.ಛಿom</B>
      </P>
      <P>
        <B>Pubಟisheಜ bಥಿ: Sಚಿmsಞಡಿuಣhi ಃooಞ Pಚಿಡಿಚಿಜise ಓo. 28/ಂ, ಓeತಿ ಏಚಿಟಿಣhಚಿಡಿಚಿರಿಚಿ Uಡಿs ಖoಚಿಜ, ಒಥಿsuಡಿu-23, ಠಿh: 234ಂ318</B>
      </P>
      <P>
        <B/>
      </P>
      <P>
        <B/>
      </P>
      <P>
        <B/>
      </P>
      <P><B>ಪುಟಗಳು:</B>xxiv<B>+ 48= 72</B></P>
      <P>
        <B/>
      </P>
      <P>
        <B>ಹಕ್ಕುಗಳು: ಶಿಕಾರಿಪುರ ಹರಿಹರೇಶ್ವರ</B>
      </P>
      <P>
        <B/>
      </P>
      <P>
        <B>ಮೊದಲ ಮುದ್ರಣ: 2ಂಂ9</B>
      </P>
      <P>
        <B/>
      </P>
      <P>
        <B>ಬೆಲೆ: ರೂ. 3ಂ/-</B>
      </P>
      <P>
        <B/>
      </P>
      <P>
        <B>ರೇಖಾಚಿತ್ರಗಳು: ಪ್ರಕಾಶ್ ಚಿಕ್ಕಪಾಳ್ಯ, ಮೈಸೂರು</B>
      </P>
      <P>
        <B/>
      </P>
      <P>
        <B>ಗಣಕೀಕರಣ/ಲಿಪಿವಿನ್ಯಾಸ:</B>
      </P>
      <P>
        <B>ಮಾಗಲು ಮಲ್ಲಿಕಾರ್ಜುನ, ಮೈಸೂರು</B>
      </P>
      <P>
        <B/>
      </P>
      <P>
        <B>ರಕ್ಷಾಪುಟ ವಿನ್ಯಾಸ: ಬಸವರಾಜು</B>
      </P>
      <P>
        <B/>
      </P>
      <P>
        <B>ಮುದ್ರಕರು:</B>
      </P>
      <P>
        <B>ಉದಯರವಿ ಆಫ್‍ಸೆಟ್ ಪ್ರಿಂಟರ್ಸ್</B>
      </P>
      <P>
        <B>1354/1, ಕೃಷ್ಣಮೂರ್ತಿಪುರಂ</B>
      </P>
      <P>
        <B>ಮೈಸೂರು-4,</B>
      </P>
      <P>
        <B>ದೂರವಾಣಿ: 2332971</B>
      </P>
      <P>
        <B> </B>
      </P>
      <P/>
      <P/>
      <P/>
      <P>ಅರ್ಪಣೆ</P>
      <P/>
      <P>ನಮ್ಮ ಮನೆಯವರೆಲ್ಲರಿಗೆ ನೆರವೀಯುತ್ತ</P>
      <P>ಎಲ್ಲರ ಕಷ್ಟ ಸುಖಗಳಲ್ಲಿ ಭಾಗಿಯಾಗಿ</P>
      <P>ನೋವು ನಲಿವುಗಳನ್ನು</P>
      <P>ಸದಾ ಹಂಚಿಕೊಳ್ಳುತ್ತಿರುವ</P>
      <P>ಸೋದರ</P>
      <P>
        <B>ಶ್ರೀ ಎಸ್.ಕೆ. ಸೀತಾರಾಮ್</B>
      </P>
      <P>ಮತ್ತು</P>
      <P>
        <B>ಶ್ರೀಮತಿ ವನಜಾಕ್ಷಿ ಸೀತಾರಾಮ್</B>
      </P>
      <P>ಅವರಿಗೆ</P>
    </H6>
    <P>iv<BR/><I>ಮೊದಲ ಹೆಜ್ಜೆಗಳು</I></P>
    <H6/>
    <P/>
    <H6>ಮುನ್ನುಡಿ<P/>
<P><B>ಕನ್ನಡ ಸರಸಿಯ ಕೆಲ ನಲುದಾವರೆಗಳು</B></P>
<P/>
<P>ಕೆಸರ ಬಳ್ಳಿಯಲ್ಲಿ ನಿರ್ಮಲ ಹೂವರಳಿ ನಿಲ್ಲುವ ಸೋಜಿಗದ ಸಂಭ್ರಮಕ್ಕೆ ಸಮನಾದದ್ದು ಕಾವ್ಯಸೃಷ್ಟಿ. ಪ್ರತಿಭಾಧರ್ಮವೂ ಕುಶಲಕರ್ಮವೂ ಆದ ಕಾವ್ಯ ಸಹಜ ವಿದ್ಯಮಾನ. ಹಾಗಾಗಿಯೇ ಅದು ಕೇವಲ ಹೃದಯದಲ್ಲಿ ಬಿತ್ತಿದ್ದು ಮಾತ್ರವಾಗದೆ, ಮನದಾಳದಲ್ಲಿ ಕೆತ್ತಿದ್ದು ಕೂಡ. ಇದಕ್ಕೆ ಅನುಭವ, ಭಾವವಿಭಾವ, ಅನುಭಾವ, ಪರಿಶ್ರಮ, ಸೂಕ್ತಜ್ಞಾನ, ಸ್ಫೂರ್ತಿ, ಅಭಿವ್ಯಕ್ತಿ ಎಲ್ಲವೂ ಪ್ರಥಮದರ್ಜೆಯಲ್ಲೇ ಬೇಕು. ಹಾಗಾದಾಗಲೇ ಇಲ್ಲಿ ಸಿದ್ಧಿ ಸಾಧ್ಯ. ಯಾವಾಗಲೂ ಎಲ್ಲರಲ್ಲಿಯೂ ಎಳೆಹರೆಯದ ಅಂತಃಕರಣ, ಮಾನವೀಯತೆ, ಅನುಕಂಪ, ಮಮತೆ, ಪ್ರೀತಿಗಳ ಕುರಿತ ಭಾವ ತುಂಬ ಮಧುರ, ಸುಂದರ. ಸಾಹಿತ್ಯ ಕೃಷಿಯ ಆರಂಭದ ದಿಶೆಯಲ್ಲಿಯೇ ನಿಜವಾದ ಕಾವ್ಯದ ಜಾಡು ಹಿಡಿದ ಹರಿಹರೇಶ್ವರ ಅವರು ಚಿಕ್ಕಂದಿನಲ್ಲಿ ಬರೆದ ಕವನಗಳ ಸಂಕಲನ ಇದು. ಏನೋ ಕಾರಣಕ್ಕೆ ಮೊದಲು ಪ್ರಕಟಿಸದೆ, ಇದು ಈಗ ಬೆಳಕು ಕಾಣುತ್ತಿರುವ ಕವನಗುಚ್ಛ.</P>
<P>ಇಲ್ಲಿ ತಮ್ಮ ಯುವ ಉತ್ಸಾಹದಲ್ಲಿ ಸುತ್ತುಮುತ್ತಲಿನ ಆಗುಹೋಗುಗಳಿಗೆ ತೀವ್ರವಾಗಿ ಸ್ಪಂದಿಸಿರುವ ಕವಿ ಅನೇಕ ಕಡೆ ಆಂತರಂಗಿಕವಾಗಿ ದಂಗೆ ಏಳುವಂತೆ ಕಂಡರೂ, ಆಕ್ರೋಶ ತೋರದೆ ಅದನ್ನೇ ವಿಷಾದವಾಗಿ ಮಾರ್ಪಡಿಸುವ ನಿಪುಣಕಾರ್ಯ ತೋರಿದ್ದಾರೆ. ಹಾಗಾಗಿ ಇಲ್ಲಿಯ ಅವರ ಆಕ್ರೋಶ ವಿಷಾದರಾಗದಿಂದ ಯೋಗವಾಗಿ, ಮೆಲುದನಿಗೆ ಕಾರಣವಾಗಿ ಸಹಜ ಅಭಿವ್ಯಕ್ತಿಗೆ ಅವಕಾಶ ಕಲ್ಪಿಸಿದೆ. ಬೆಂಕಿಯಾಗಬಹುದಾದ್ದು ಈ ಕಾರಣದಿಂದಾಗಿಯೇ ಬೆಳಕಾಗಿದೆ.</P>
<P>ಸಂಕಲನದ ಮೊದಲ ಎಸಳನ್ನೇ ನೋಡಿ: ಅವರು ತಮ್ಮ \'ಪದುಮ\' ಕವನದಲ್ಲಿ ಈ ಸಿದ್ಧಿಯನ್ನು ತೋರಿ, ಸಂಪನ್ನವೂ ಸೂಕ್ಷ್ಮವೂ ಆದ, ರುಚಿಶುದ್ಧಿ<BR/>.. .. .. ಯಾವ ವೇಳೆಗೆ ಯಾರ,</P>
<P>\'\'ಬಾ, ನನ್ನ ಕಂದ, ಬಾ ಬೆಳೆ!\'\'-ಎಂದು ಹರಸುತ,</P>
<P>ತನ್ನ ವಾಣಿಗೆ ವೀಣೆ ಮಾಡುವಳೋ ಸರಸತಿ,</P>
<P>ಹೇಳಲಾಗದು; ಹಾಡಲಾಸೆಯಿರೆ ಮನಸಾರ</P>
<P>ಹಾಡು. ನೀನಾಗಬಹುದವಳ ವೀಣೆಯ ತಂತಿ!</P>
<P/>
<P><B>-ಶ್ರೀನಿವಾಸ (<I>ಆಸೆಯಿರುವವನು ಹಾಡಬೇಕು,</I> </B></P>
<P><B>\'ಮಲಾರ\' ಪುಟ 9, ಜೀವನ ಕಾರ್ಯಾಲಯ,</B></P>
<P><B>ಬೆಂಗಳೂರು, 196ಂ)</B></P>
</H6>
    <P>vi<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>vii</P>
    <H6>ಹಾಗೂ ಭಾವಶುದ್ಧಿಯ ಕಾವ್ಯದ ಶುಚಿ ಶುದ್ಧಿ ಸಂವೇದನೆಯ ಪ್ರಗಲ್ಭತೆಗೆ ಸಾಕ್ಷಿಯಾದ ನವೋದಯ ಕಾವ್ಯಶೈಲಿಯ ಕಾವ್ಯವನ್ನು ಮೂಡಿಸಿದ್ದಾರೆ. ತಮ್ಮ ತಂಗಿ ಸೊಬಗಿನ ಖಣಿÂ, ಪದುಮಳ ಮುಗ್ಧತೆ ಮತ್ತು ಸೌಂದರ್ಯದ ಮೆಚ್ಚುಗೆಯಿಂದ ಕವನ ಪ್ರಾರಂಭಿಸುವ ಅವರು, ಅವಳ ಚೆಲುವಿನೆಳಮೆಯ ನಲುಮೆ ಸೊಗಸುಗಳನ್ನು ಕಂಡು, ಅವಳ ಬಿಂಕ, ಬಿನ್ನಾಣ, ಬೆಡಗಿನಾಟಗಳ ಪರಿಯನ್ನೂ ಉಂಡು, ಮನೋಜ್ಞವಾಗಿ ಅವಳ ವರ್ತನೆಗಳಿಗೆ ಕನ್ನಡಿಯಂಥ ಶಬ್ದನುಡಿ ಹಿಡಿದಿದ್ದಾರೆ.<P><B>ಮಾತು-ಮುತ್ತಿನ ಹಾರ ಪೋಣಿಸಿ, ಮಧ್ಯೆ ನಗೆ-ಹೂ ಬಿಡಿಸಿದ</B></P>
<P><B>ರತ್ನಪದಕದ ಸರವ ಬಂದವರೆಲ್ಲರೆದುರಿಗೆ ತೋರ್ವಳು; .........</B></P>
<P><B>ಮುದ್ದುಮೊಲದೊಲು ಜಿಗಿವ ಮಾತಿನ ಲಹರಿಯಿಂದ ಮನ ತೇಲಿಸಿ,</B></P>
<P><B>ಇಲ್ಲಿಯಿರವನು ಮರೆಸಿ ದೂರದ ಶಾಂತಿದಡದೆಡೆ ಒಯ್ವಳು</B></P>
<P><B> </B></P>
<P>ಕ್ಷಣಾರ್ಧದಲ್ಲಿ ಇಲ್ಲಿಂದಲ್ಲಿಗೆ ಕವನ ಮೊಲದಂತೆಯೇ ಪುಟಿದು ನಿಲ್ಲುತ್ತದೆ. ವಿಶಿಷ್ಟವೂ, ಪರಿಷ್ಕಾರಯುತವೂ ಆದ ಕಾವ್ಯ ಸಂಸ್ಕಾರದಿಂದ ಮಾತ್ರ ಇಂಥ ಕಾವ್ಯಪುಟಿಗೆ ಸಾಧ್ಯವಾಗುವಂಥದು. ಇಲ್ಲಿ ಮೊಲದ ಹೋಲಿಕೆ ಜಿಗಿವ ಮಾತಿಗೆ, ಅದರಲ್ಲೂ ಕಪಟಕಾಣದ ಮಗುವ ನಗುಮಿಶ್ರಿತ ಬಿಳಿಮಾತಿಗೆ, ಅತಿಶ್ರೇಷ್ಠ ಉಪಮೆಯಾಗಿ ಒಟ್ಟಾರೆ, ಸಂದರ್ಭದರ್ಥವನ್ನು ಧ್ವನಿಪೂರ್ಣವಾಗಿ ಬಣ್ಣದ ಚಿತ್ರದಂತೆ ನಮ್ಮ ಮುಂದಿಟ್ಟಿದೆ.</P>
<P>ಮುಂದಿನ ಸಾಲುಗಳಲ್ಲಿ ಕೋಮಲವಾದ ಹೃದಯಭಾವದ ಚಂಚಲ ಚಿತ್ತದ ಪದುಮಳು ಮುಗುದತೆಯ ಬೆರಗಿನಿಂದಿದ್ದು, "ಜಗದ ಕಣ್ಣಿಗೆ ಮಗುವದಾದರೂ ತಾಯ-ಮನ ಮನೆಮಾಡಿದೆ" ಎನ್ನುವ ಕವಿ, ತನ್ನವರಿಗೆ ಎಳ್ಳಷ್ಟು ನೋವಾದರೂ ಅತ್ತೇ ಬಿಡುವ ಮಗುವಿನ ಕರುಣೆ ತುಂಬಿದ ಚಿತ್ರವನ್ನು ನಮ್ಮ ಮುಂದಿಡುತ್ತಾರೆ. ಆ ಮೂಲಕ ಅನುಭವಕ್ಕೆ ತಕ್ಕ ಅಭಿವ್ಯಕ್ತಿ ನೀಡಿ, ಕಾವ್ಯ ವರ್ಣನದಂತೆ ದರ್ಶನವೂ ಹೌದೆಂಬುದನ್ನು ಸಾಬೀತುಪಡಿಸುತ್ತಾರೆ.</P>
<P>ನಾವಿಲ್ಲಿ ಅವರಿಗೆ ಭಾಷೆಯ ಮೇಲೆ, ಭಾವದ ಮೇಲೆ, ಲಯದ ಮೇಲೆ ಪೂರ್ಣ ಹಿಡಿತವಿರುವುದನ್ನು ಗುರುತಿಸಬಹುದು. ಕವಿಯ ವಿಸ್ಮಯದ ಕಣ್ಣಿಗೆ ಮಗುವಿನಲ್ಲಿ ತಾಯಿ ಕಾಣಿಸುತ್ತಾಳೆ. ರಾಗದ್ವೇಷ ದೂರವಾಗಿ, ನಿರ್ಲಿಪ್ತವಾಗಿ ಯಾವುದೇ ವಿಷಯವನ್ನು ವಸ್ತುವೊಂದನ್ನು ಕವಿಯಾದವನು ಈ ರೀತಿ<BR/>ಖುಷಿಯಾಗಿ ಪರಿಭಾವಿಸಬೇಕಾಗುತ್ತದೆ. ಆಗಲೇ ಮೂಲತಃ \'ಹೊಳಹು\' ಎನಿಸಿಕೊಂಡಿರುವ ಕವಿತೆ ಕಾಣಿಸಿಕೊಳ್ಳಲು ಸಾಧ್ಯವಾಗುವುದು.</P>
<P>ಬೆಳೆದ ಕವನದ ಮುಂದಿನ ಭಾಗದಲ್ಲಿ, ಅನೇಕ ವರುಷಗಳುರುಳಿದ ಮೇಲೆ ತಂಗಿಯನ್ನು ಕಾಣಲು ಬರುವ ಕವಿಗೆ ಹಿಂದಿನ ಪದುಮಳ ಚಿತ್ರವೇ ಕಣ್ಮುಂದಿದೆ. ಅವಳೀಗ ಶ್ರೀಮತಿಯಾಗಿದ್ದಾಳೆ. ಹಿಂತಿರುಗಲಿರುವ ಗಂಡನಿಗಾಗಿ ಪ್ರೀತಿ ತುಂಬಿದ ಕಣ್ಣಿಂದ ನೆಟ್ಟ ದೃಷ್ಟಿಯಲ್ಲಿ ಮನೆಬಾಗಿಲಲ್ಲಿ (ಬೇರೆ ಯಾವ ಪರಿವೆಯೂ ಇಲ್ಲದೆ, ತನ್ನನ್ನು ಕಾಣಲು ಬಂದ ಕವಿಯನ್ನೂ ಗುರುತಿಸದೆ) ನಿಂತು ಕಾಯುತ್ತಿದ್ದಾಳೆ. ತನ್ನನ್ನು ಗುರುತಿಸದೇ ಹೋದದ್ದಕ್ಕಾಗಿ ಬೇಸರಪಡದ ಕವಿಮನ ಅವಳ ವರ್ಣನೆಗೆ ತೊಡಗುತ್ತದೆ.</P>
<P><B>ಹಾರಿ ಹೆಗಲಿಂದೀಚೆ ಬರುತಿಹ ನಿರಿಯ ಪರವೆಯೆ ಇವಳಿಗೆ?</B></P>
<P><B>ಉಬ್ಬಿ ಇಳಿವೆದೆ ಸಿಕ್ಕಿ ಸೊರಗಿದೆ ನಿಟ್ಟುಸಿರ ಬಿಸಿ ಸುರುಳಿಗೆ</B></P>
<P><B>ಬಿಚ್ಚುವಳು ಜಡೆ, ಮತ್ತೆ ಹೆಣೆವಳು, ಚಿಂತೆಯಾಳದಿ ಮುಳುಗಿರೆ;</B></P>
<P><B>ಕಂಡು ಕಾಣಳು ಆಣ್ಮನರಸುವ ಪರಿಯಲಿಂತಿರೆ, ನನ್ನನು</B></P>
<P> </P>
<P>ಪರಿಣಾಮಕಾರಿಯಾದ ಈ ಸಾಲುಗಳ ಸೃಷ್ಟಿಯಲ್ಲಿ ಪ್ರಿಯವಾದ ಕಾವ್ಯ ಹದವಿದೆ. ಅವರ ಅನುಭವಗಳ ಸುಳಿಯಲ್ಲಿ ಓದುಗನನ್ನು ಅವನಿಗರಿವಿಲ್ಲದಂತೆ ಸಿಕ್ಕಿಸುವ ಮುದವಿದೆ. ಹಲವಾರು ದಶಕಗಳ ಹಿಂದೆ ಬರೆದ ಈ ಕವಿತೆ ಈ ಕ್ಷಣಕ್ಕೂ ಸಂತೋಷಕೊಡುವ ಶ್ರೇಷ್ಠ ಸಹಜ ರಚನೆಯಾಗಿದೆ.</P>
<P>ಭಯ ಬೀಳಿಸುವ ರೂಪಕ ಶಕ್ತಿ, ಪ್ರಖರವಾದ ಈ ಬಗೆಯ ಕಾವ್ಯಪ್ರತಿಭೆ ಇವರ ಎಲ್ಲ ಕವನಗಳಲ್ಲಿ ಎಲ್ಲೆಡೆಯೂ ಕಾಣದಿರಬಹುದು. ಆದರೆ ಇಲ್ಲಿಯ ಎಲ್ಲ ಕವನಗಳಲ್ಲಿ ಅವರು ವಹಿಸುವ ಸಂಪೂರ್ಣಶ್ರದ್ಧೆ ಹಾಗೂ ಚಿಂತನ-ಮಂಥನಗಳಿಂದ ಕೂಡಿದ ಸರಳವಾದ ಮತ್ತು ಅಷ್ಟೇ ಪ್ರೌಢವಾದ ಪ್ರಾಮಾಣಿಕ ಭಾವತುಡಿತಗಳಿವೆ. ಶಬ್ದ ಸಂಪತ್ತನ್ನು ಸರಿಜೋಡಿಸಿ, ಭಾಷೆಯ ಹೊಂದಾಣಿಕೆಯನ್ನು ಪೂರ್ಣ ಪರಿಷ್ಕರಿಸಿ, ಶ್ರೀಮಂತಗೊಳಿಸಿ ಅಭಿವ್ಯಕ್ತಿಸುವ ವಿಕಾಸಶೀಲ ಮನಸ್ಸಿನ ಉತ್ತಮ ಕಾವ್ಯ ರಚನಾ ಪ್ರವೃತ್ತಿಯಿದೆ. ಇದನ್ನು ಮೇಲ್ಕಂಡ ಅರ್ಥಪೂರ್ಣ ನುಡಿಚಿತ್ರಕ್ಕೆ ಕಾರಣವಾಗಿರುವ ಪ್ರಾಸಬದ್ಧ ಹಾಗೂ ಲಯಬದ್ಧ ಪದಗಳಲೆಲ್ಲ ಸಹಜವಾಗಿ ಕಾಣುವಂತೆ ಉಳಿದೆಡೆಯಲ್ಲೂ ಅನೇಕ ಕಡೆ ಸಹಜ ಸುಂದರವಾಗಿಯೇ ಸವಿದು ಮನಗಾಣಬಹುದು.</P>
</H6>
    <P>viii<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>ix</P>
    <H6>ಕವನ \'ವಾಣಿ\'ಯಲ್ಲಿ, \'ವಾಣಿ\' ಕವಿಗೆ ಪ್ರಾರಂಭದಲ್ಲಿ ಒಡನಾಡಿ ಯಾಗಿದ್ದವಳು. ಈಗ ಬೆಳೆದು ದೊಡ್ಡವಳಾಗಿ ಕಾಲೇಜಿನಲ್ಲಿ ಓದುತ್ತಿದ್ದಾಳೆ. ಬಾಲ್ಯದಿಂದಲೂ ಕವಿಗೆ ಆಪ್ತವಾಗಿದ್ದ ಅವಳು ಪ್ರೌಢಳಾದಂತೆ ಬದಲಾಗುತ್ತಿರುವ ತೆಳು ನೋವಿನ ವಿಷಯವಸ್ತು ಇಲ್ಲಿದೆ. ಅವಳಲ್ಲಿಯ ಅನಿರೀಕ್ಷಿತ ಬದಲಾವಣೆಯ ಬೆಳವಣಿಗೆಗಳು ಕವಿ (\'ಮಾಧು\'ವಿ)ಗೆ ಸೋಜಿಗವನ್ನುಂಟು ಮಾಡಿವೆ. ಹಾಗಾಗಿಯೇ ಕವನ \'ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!\' ಎಂದು ನೋವು ಅಚ್ಚರಿ ಮಿಶ್ರಿತ ಉದ್ಗಾರದಿಂದ ಪ್ರಾರಂಭ ಪಡೆಯುತ್ತದೆ. ಅವಳ ಬದಲಾದ ವರ್ತನೆ ಗಳಿಂದ ನೊಂದ ಕವಿ ಮನ<P><B>ಹಲಗೆ ಬಳಪವ ಹಿಡಿದು ಬೀದಿಯಲಿ ಕಚ್ಚಾಡುತಿರೆ</B></P>
<P><B>ಬಳಪ ಬೇಡುತ ಬಂದು ಶುಂಠಿಕೊಂಬನು ತಿಂದು</B></P>
<P><B>ಅಳುತ ನಿಲ್ಲಲು ನಾವೆ ಕಣ್ಣೊರೆಸಲಿಲ್ಲವೇ ಅವಳ?</B></P>
<P><B/></P>
<P><B>ವೇಳೆ ಮೀರಿತೆಂದರಿತು ಶಾಲೆಯೆಡೆ ಧಾವಿಸಲು</B></P>
<P><B>ಅನುಸರಿಸಲೆಸಗುತ್ತ ಎಡವುತ್ತ ಬೀಳುತಿರೆ</B></P>
<P><B>ಎತ್ತಿ ಹೊತ್ತೋಡುತ್ತ ನಗಿಸಲಿಲ್ಲವೆ ಅವಳ?</B></P>
<P>-ಎಂದು ಪ್ರಶ್ನಿಸಿ ವ್ಯಾಕುಲಪಡುತ್ತದೆ. ಲಂಗದ ರಾಣಿ ಕ್ರಮೇಣ ಸೀರೆಯುಟ್ಟು ಮೆರೆವ ಅವಳಿಗೆ ಬಿಗುಮಾನ ಮದವಡರಿದಾಗ, ಕವಿಯೊಂದಿಗೆ ಮೊದಲಿನ ಸಲಿಗೆ ಮರೆತ ಅವಳು ಗೆಳತಿಯರ ಗುಂಪಿನಲ್ಲಿರುವಾಗ ತನ್ನ ಹೆಸರಿಡಿದು ಕೂಗುವುದನ್ನು ವಿರೋಧಿಸಿ, ನಾಚಿಕೆ ತೋರುತ್ತಾಳೆ. ಮಾತಿಗೆ ಸಿಗದೆ ನುಣುಚಿಕೊಳ್ಳುತ್ತಾಳೆ. ಹೊಗಳಿಕೆಗೆ \'\'ಥೂ ಹೋಗಿ!\'\' ಎನ್ನುತ್ತಾಳೆ. ಇಲ್ಲಿ ಮತ್ತೆ ಮತ್ತೆ ಬರುವ \'ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!\' ಎಂಬ ಮಾತು ಕವನದ ಒಟ್ಟು ಆಶಯದ ಪರಿಣಾಮವನ್ನು ಹೆಚ್ಚಿಸುತ್ತಲೇ ಸಶಕ್ತವಾಗಿ ಬೆಳೆಯುತ್ತ ಸಾಗುತ್ತದೆ. ಅಂದಿನಾಟದ ಗೆಳತಿ ಈಗ ಕಾಲೇಜ್ ತರುಣಿಯಾಗಿರುವುದು, ಮುಗ್ಧತೆ ಮಾಯವಾಗಿ ಅವಳು ಶೃಂಗಾರಗೊಂಡು ವೈಯ್ಯಾರ ಮಾಡುತ್ತ, ದಾರಿಯಲ್ಲಿ ಗಂಟೆಗಟ್ಟಲೆ ಬೇರೆಯವರೊಂದಿಗೆ ಮಾತನಾಡುವುದು, ಕವಿ ಮನಸ್ಸಿಗೆ ನೋವುಂಟುಮಾಡಿದೆ. ಅವಳ ಕೃತಕ ಮಾತು, ಸಹಪಾಠಿಗಳ ಮೇಲೆ ಅವಳು ಬೀರುತ್ತಿರುವ ಕುಡಿನೋಟ ಕವಿಯನ್ನು ಕೆರಳಿಸಿ, \'\'ಇದೇಕೆ ಈ ಪ್ರಾಣಿ ಹೀಗಾಯಿತು?\'\' ಎನಿಸಿವೆ.</P>
<P>ಶಶಿ-ವಾಣಿ ಸರಿ ಜೋಡಿ"\'ಪಿಸುಮಾತು ಕೇಳಿಸಿತು\' ಶಾಲೆಯಲ್ಲಿ ಈ ರೀತಿ ಗುಸು ಗುಸು ಪ್ರಾರಂಭವಾದಾಗ ಕವಿಮನಸ್ಸು ಕೆರಳಿ ತನಗೆ ಗೊತ್ತಿಲ್ಲದೆ ಚಡಪಡಿಸಿ ಕಟುವಾಗುತ್ತದೆ. ಒಳ ನೋವು ವಿಷಾದದ ಧ್ವನಿಯಾಗುತ್ತದೆ. ತನ್ನ ಗೆಳತಿ ತನ್ನಿಂದ ದೂರಾಗಿ ಇನ್ನಾರಿಗೋ ಹತ್ತಿರವಾಗುತ್ತಿರುವ ವಿಷಯ ಕವಿಗೆ ಘಾಸಿಗೊಳಿಸಿ, ಅವರ ಮನಸ್ಸು ಈ ಅನಿರೀಕ್ಷಿತ ಬದಲಾವಣೆಯನ್ನು ಜೀರ್ಣಿಸಿಕೊಳ್ಳದೆ ವಿಲಗುಟ್ಟಿ, \'\'ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!!\'\' ಎಂದು ಕಸಿವಿಸಿಗೊಂಡು ಮತ್ತೆ ಮತ್ತೆ ಕನವರಿಸಿದೆ.</P>
<P>ಈ ಕವನ ಅತ್ಯಂತ ಸರಳವಾಗಿ ವಾಣಿಯೊಂದಿಗೆ ತಳೋದರಿಯಾಗಿ ಸುಂದರತೆ ಪಡೆದು ಬೆಳೆಯುತ್ತ ಹೋದಂತೆ, ಇಲ್ಲಿ ಹೆಣ್ಣಿನ ಚಂಚಲತೆ ಬಿನ್ನಾಣಗಳು, ದಾರಿ ತಪ್ಪುವ ಲಕ್ಷಣ ತೋರುತ್ತಿರುವ ಅವಳ ನಡವಳಿಕೆಗಳು ಪ್ರಶ್ನಾರ್ಹವೆನಿಸಿ, \'ಕಲಿಯ ಬಂದವರಿಗಿಲ್ಲಿ ಕೆಲಸವಿಲ್ಲವೆ ಬೇರೆ?\'"ಎಂಬ ಅರ್ಥಪೂರ್ಣ ಸಂದೇಶ ಹೊರಬಿದ್ದಿದೆ. ಹಿತವಾದ ಹದಗೊಂಡ ಆಡುಗನ್ನಡ ಸಶಕ್ತವಾಗಿ ಕಾಣಿಸಿ ಕೊಂಡಿರುವುದೊಂದು ಇಲ್ಲಿಯ ವಿಶೇಷ. ಸರಳ ವಿಚಾರದ ಸಂದರ್ಭವೊಂದನ್ನು ತಮ್ಮ ಕಾವ್ಯಕ್ಕೆ ಕಾರಣವಾಗಿಸಿಕೊಂಡು ಅದರ ಬಗ್ಗೆ ಚಿಂತಿಸುತ್ತಲೇ ಉದ್ಗರಿಸುತ್ತ ಸಾಗಿ, ಈ ಏಕಮುಖೀ ರಚನೆಯಲ್ಲಿಯೇ ಸ್ನೇಹ ಪ್ರೀತಿಯ ಅಭಿವ್ಯಕ್ತಿಯ ಜೊತೆಗೆ \'ಪ್ರೇಮ ಜಿಜ್ಞಾಸೆ\'ಯನ್ನು ನಮ್ಮ ಮುಂದಿಡುವ ಅವರ ಪ್ರಯತ್ನವಿಲ್ಲಿ ಯಶ ಪಡೆದಿದೆ. ತಕಾ9ತೀತವಾದ ಪ್ರೀತಿ ನಿಗೂಢವಾದದ್ದು. ಅದು ಯಾರಿಂದ ಯಾರತ್ತಲೋ ಅರ್ಥವಾಗದ್ದು! ಅದನ್ನು ಹೇಳುವ ಇಲ್ಲಿಯ ಮಾತುಗಳ ಸರಣಿಯಿಂದಲೇ ಕಾವ್ಯಕ್ಕೆ ರುಚಿಶುದ್ಧಿ ಒದಗಿದೆ.</P>
<P/>
<P>ಈ ಸಂಕಲನದಲ್ಲಿ ಗಮನಿಸಲೇಬೇಕಾದ ಇನ್ನೊಂದು ಕವನದ \'ಹೃದಯ ತಂತಿ ಮಿಡಿಯಿತು\'ನಲ್ಲಿ ನೀರೆಯ ಅಳಲಿದೆ. ಗಾಢವಾಗಿ ಪ್ರೀತಿಸುತ್ತಿದ್ದ ನೀರೆ ದೂರವಾದ ದುಃಖವಿದೆ. ಇದಕ್ಕೆಲ್ಲ ದೈವವನ್ನು ಹೊಣೆ ಮಾಡುವ ಹವಣಿಕೆಯೂ ಉದ್ಗಾರದಿಂದಿಗೆ ಕಾಣಿಸಿದೆ. ಕಾವ್ಯರಚನೆ ಶ್ರೀ ಹರಿಹರೇಶ್ವರ ಅವರು ಕೊಡುವ ಗಮನ ಮತ್ತು ತೋರುವ ತನ್ಮಯತೆಯನ್ನು ನಾನು ಬಲ್ಲೆ. ಬರೆಯುವುದು ಹರಿಯುವುದು, ತಿದ್ದುತ್ತ ತೀಡುತ್ತ ಪ್ರತಿಮಾಡುತ್ತ ಹೋಗುವುದು ಇವರ ರಚನಾಕ್ರಮ. ಹೀಗೆ ಇವರ ರಚನೆ ಸಾಗುವುದರಿಂದಲೇ ಕಾವ್ಯ ಹಿತಮಿತವಾಗಿ ಮೂಡಿ ಔಚಿತ್ಯಪ್ರಜ್ಞೆಯಿಂದ ಕೂಡಿರುವುದು ಮತ್ತು ಕನ್ನಡದ ಮಾಟು</P>
</H6>
    <P>x<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>xi</P>
    <H6>ಸಹಜವೆಂಬಂತೆ ಅವರಲ್ಲಿ ಬಳಕೆಯಾಗಿರುವುದು. ಇದಕ್ಕೆಲ್ಲ ಉದಾಹರಣೆಯಾಗಿ ಈ ಕವನದ ಪ್ರಾರಂಭದ ನುಡಿಯನ್ನೆ ಗಮನಿಸಿ:<P><B>ಹೃದಯ ತಂತಿ ಮಿಡಿಯಿತು</B></P>
<P><B>ಸ್ನೇಹತಂತು ಕಡಿಯಿತು</B></P>
<P><B>ಸುಮ-ಸಮಾನ ಶಾಂತಿಸೌಧ</B></P>
<P><B>ಕುಸಿದು ಮಣ್ಣುಗೂಡಿತು!</B></P>
<P/>
<P>ಇಲ್ಲಿಯ ಪ್ರಾಸ ಮತ್ತು ಮಾತಿನ ಚೆಲುವಿನ ಜೊತೆಗೆ ಅರ್ಥಪ್ರತೀತಿ ಮತ್ತು ಅಲ್ಲಿ ಬಂದಿರುವ ಯಥೋಚಿತ ಶಬ್ದಗಳ ಆಯ್ಕೆಯನ್ನು ನಾವು ಗಮನಿಸಿದಾಗ, ಇಲ್ಲಿಯ ಮಾರ್ದವತೆ ಮತ್ತು ಆಂತರ್ಯದಲ್ಲಿ ಮಡುಗಟ್ಟಿ, ಒಳಝರಿಯಾಗಿ ಒಸರುವ ವಿರಹದ ವಿಷಾದ ಪರಿಣಾಮಕಾರಿಯಾಗಿರುವುದನ್ನು ಗಮನಿಸಬಹುದು. ಉತ್ತಮ ಭಾವಗೀತೆಯಾಗಿರುವ ಈ ಗೀತೆಯನ್ನು ಪೂರ್ಣವಾಗಿ ಗಮನಿಸಿದಾಗಲೂ ಗರ್ಭೀಕೃತ ಗೇಯತೆಯ ಜೊತೆ ಲಯದ ಸೌಮ್ಯ ಚೆಲುವು ಎಲ್ಲಿಯೂ ಕಡಿಮೆಯಾಗದಿರುವುದು ಕಂಡುಬರುತ್ತದೆ. ಇದರಿಂದಾಗಿ ಅವರ ಅಂತರಂಗದ ಆರಂಭದ ನಿಷ್ಠೆ ಪಡೆದ ಕವಿತೆಯ ಒಡನಾಟದ ಒಳಿತಾದ ಗುರುತುಗಳು ಈ ಸಂಕಲನದ ಮೂಲಕ ನಮಗೆ ಕಾಣಸಿಗಲು ಸಾಧ್ಯವಾಗಿದೆ.</P>
<P/>
<P>ನೀರೆಯೊಂದಿಗಿನ ತನ್ನ ಮೊದಲ ಪವಿತ್ರ ಪ್ರೀತಿಯನ್ನು ತಿರಸ್ಕರಿಸಿ, ಮೊದಲು ಉತ್ತಮನಾಗಿದ್ದವ ಈಗ ವಿಷಯಲಂಪಟನಾಗಿ ಕೆಂಪು ದೀಪದ ದಾರಿಯಲ್ಲಿ ಚಲಿಸುತ್ತ ನೀರೆಯನ್ನೂ ತಪ್ಪುದಾರಿಗೆಳೆವ ಪ್ರಯತ್ನ ಮಾಡಿದಾಗ, ಅಂಥವನ ಬಗ್ಗೆ ಈ ಕವನದ ನಾಯಕಿ ನೀರೆ ಆಡುವ ಅರ್ಥಪೂರ್ಣ ಮಾತುಗಳನ್ನು ನೋಡಿ:</P>
<P/>
<P><B>ಮನವ ಸೆಳೆವ ನಗೆಯ ವದನ</B></P>
<P><B>ನಿಷ್ಕಳಂಕ ಶುಭ್ರನಳಿನ-</B></P>
<P><B>ವಿಂದು ಹೆಡೆಯ ತೂಗಿ ನಲಿವ</B></P>
<P><B>ಆಗುತಿದೆ ಸರ್ಪ-ವಿಪಿನ!</B></P>
<P><B> </B>ಹಾಗೆಯೇ ಈ ಕವನದ ಕೊನೆಯ ನುಡಿಗಮನಿಸಿ:</P>
<P><B>ಕಳೆಯ ಹೊನಲಿಗಡ್ಡಕಟ್ಟೆ</B></P>
<P><B>ಏಳುತಿದೆ, ಅಯ್ಯೋ, ಕೆಟ್ಟೆ!</B></P>
<P><B>ನೀರಪಥವೇ ಬೇರೆ ಈಗ</B></P>
<P><B>ದೈವಕೆನ್ನಮೇಲೆ ಸಿಟ್ಟೆ!</B></P>
<P/>
<P>ತನ್ನೆದೆಯ ಎರೆಯನನ್ನು ತಪ್ಪುದಾರಿಗೆ ಹೋಗದಂತೆ ತಡೆದು, ಸರಿದಾರಿಗೆ ತರುವ ಪ್ರಯತ್ನದಲ್ಲಿ ಅವಳು ವಿಫಲವಾಗುವ ಚಿತ್ರ ಇಲ್ಲಿ ಕಣ್ಣುಕಟ್ಟುತ್ತದೆ. ಸಹಜವಾಗಿ ಕೆಂಪುನೀರಿನ ಹುಚ್ಚುಹೊಳೆ ಎಲ್ಲ ಅಡೆತಡೆಗೂ ಹೆಚ್ಚಿ ಎಡಬಲದೊಂದಿಗೆ ಕೈಗೆ ಸಿಕ್ಕದ್ದನ್ನೆಲ್ಲ ಕೊಚ್ಚಿ ಭೋರ್ಗರೆಯಬಲ್ಲದು. ಅದಕ್ಕೆ ಪ್ರವಾಹದ ಸಂದರ್ಭದಲ್ಲಿ ಕಟ್ಟೆಕಟ್ಟುವುದು ಒಂದು ವಿಫಲಪ್ರಯತ್ನ. ಹಾಗೆನಿಸಿದಾಗ ಸಹಜವೆಂಬಂತೆ ಅಸಹಾಯಕ ನೀರೆಯ ಮನಸ್ಸು ದೈವವನ್ನು ದಯನೀಯವಾಗಿ ಪ್ರಶ್ನಿಸುವ ಮೂಲಕ ಸಮಾದಾನ ಕಾಣಲು ಪ್ರಯತ್ನಿಸುತ್ತಿದೆ. ಇಲ್ಲಿ ಬಂದಿರುವ \'ಸರ್ಪ-ವಿಪಿನ\' ಹಾಗೂ ಶ್ಲೇಷೆಯಾಗಿ ಬರುವ \'ನೀರ\' ಶಬ್ದದ ಚಮತ್ಕಾರ ಮನಸೆಳೆದು ಮಿಂಚುತ್ತವೆ. ಇಂಥಲೆಲ್ಲ ಸಶಕ್ತ ಶಬ್ದಗಳನ್ನು ಬಳಸಿ, ಭಾವಕ್ಕೆ ತಕ್ಕ ಭಾಷೆ ಬೆಸೆಯುವಲ್ಲಿ ಕವಿ ಅಪಾರ ಜಾಣ್ಮೆ ತೋರಿ ಗೆಲ್ಲುತ್ತಾರೆ. ಒಟ್ಟಾರೆಯಾಗಿ ಈ ಪ್ರಸಂಗವನ್ನು ಚಿತ್ತ ಚಿತ್ರವಾಗಿಸುವ ಶಿಲ್ಪಿಯ ಕಲ್ಪನೆ, ಶಾಹಿಗೊಳಿಸುವ ಚಿತ್ರಕಾರನ ಚಲುವು ಚಾತುರ್ಯಗಳನ್ನು ತೋರಿ ಆಪ್ತವಾಗಿಸುತ್ತಾರೆ. ಇಲ್ಲಿಯ ಇತರ ಸಶಕ್ತ ಸಂಕೇತಗಳು ಹಾಗೂ ಉಪಮೆಗಳಿಂದಾಗಿ ಅವರ ಸಹಜ ಶೈಲಿಗೆ ಅನಾಯಾಸ ರಸವೂ ಕಸುವೂ ಪ್ರಾಪ್ತಿಯಾಗಿ ಕಾಂತಿ ಕಾಣಿಸಿದೆ. ಶಬ್ದಗಳ ವೈಭವೀಕರಣವಿರದೆ ಬಾಳನ್ನು ಸರಾಗವಾಗಿ ದರ್ಶನ ಮಾಡಿಸುವ ನುಡಿಗಳಿಗೆ ಇದರಿಂದಾಗಿ ಬೆಡಗೊದಗಿ, ಸೌಂದರ್ಯ ಪ್ರತಿಭೆ ಪಾಂಡಿತ್ಯಗಳೂ ಸಂಗಮಿಸಿವೆ. ಅನುಭವದ ವಸ್ತುನಿಷ್ಠ ಪರಿಸ್ಥಿತಿಯನ್ನೆ ಕವಿ ಇಲ್ಲಿ ಕಲ್ಪಿಸಿದ್ದಾರೆ. ಲೋಕಾನುಭವವನ್ನೂ ತಮ್ಮ ಭಾವಾನುಭವವಾಗಿ ಪರಿವರ್ತಿಸಿಕೊಂಡು ಕವನಕ್ಕೆ ಒಂದು ಅನನ್ಯತೆಯನ್ನು ದಕ್ಕಿಸಿದ್ದಾರೆ.</P>
<P/>
<P>ಆದರೆ, ಇಂಥ ಶ್ರೇಷ್ಠತೆ ಎಲ್ಲೆಡೆಗೂ ಸಾಧ್ಯವಾಗಿಲ್ಲ. ಮುಂದಿನ ಕೆಲ ಕವನಗಳಲ್ಲಿ ತಿರುಳಿನ ಜೊತೆಗೆ ಸಿಪ್ಪೆಯೂ, ರಸದ ಜೊತೆಗೆ ಸಪ್ಪೆಯೂ ಅಲ್ಲಲ್ಲಿ ಕಾಣಿಸಿದೆ. ಕೃಷಿಯಂತೆ ಕಾವ್ಯ ಕೃಷಿಯಲ್ಲೂ ಕಾಳಿನಲ್ಲಿ ಹಿಟ್ಟೂ</P>
</H6>
    <P>xii<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>xiii</P>
    <H6>ಹೊಟ್ಟೂ ಸಹಜವೇ. ವರಕವಿ ದ. ರಾ. ಬೇಂದ್ರೆ ಒಂದು ಕಡೆ \'\'ಹಾಸಾದ ಮಿಂಚಿನಿಂದ, ಬೀಸಿದ್ದ ಸೆರಗಿನಿಂದ ಸೆಳೆದಾವ ಎರಡು ನೂಲು, ಉಳಿದಾವ ನಾಲ್ಕು ಸಾಲು\'\' ಎನ್ನುವುದನ್ನಿಲ್ಲಿ ನಾವು ನೆನಪಿಸಿಕೊಳ್ಳಬಹುದು. ಕವಿಗೆ ಪ್ರಪಂಚದನುಭವದಿಂದ ಸಾಕಷ್ಟು ಪ್ರಭಾವಗಳಾಗಬಹುದು, ಆದರೆ ಆ ಪ್ರಭಾವದಿಂದ ಕಾವ್ಯವೆನಿಸಿ ಶ್ರೇಷ್ಠವಾಗಿ ಹೊರಹೊಮ್ಮುವುದು ಕೇವಲ ನಾಲ್ಕು ಸಾಲು ಮಾತ್ರ.<P>\'ಸರಸವಿದೇನೇ ಶಾರದೆಯೇ\' ಕವನದಲ್ಲಿ ಅನಾರೋಗ್ಯಕರವಾದ ತಮಾಷೆ ಹೇಗೆ ಅಮಾವಾಸ್ಯೆಗೆ ಕಾರಣವಾದೀತೆಂಬ, ಹಾಗಾಗಕೂಡದೆಂಬ ಸದಾಶಯವಿದ್ದರೆ, \'ಇನಿಯಳೇ ಏಕೆ\' ಕವನದಲ್ಲಿ ಅನುಭವ ಅನುಭಾವಗಳ ಹೊಸೆತವಿದ್ದು, ಪರಹೆಣ್ಣಿನಲ್ಲಿ ತನ್ನ ತಾಯಿಯನ್ನು ಕಾಣಬೇಕೆಂಬ ನೀತಿ ಬೋಧನೆ ಹೃದಯಂಗಮವಾಗಿದೆ. ಚಿಂತನೆಗೆ ತೊಡಗಿಸುವಂತಿದ್ದು ಓದುಗನನ್ನು ತನ್ನೊಳಗಿನ ಅಂತರಂಗದ ಮಂಥನಕ್ಕೆ ಅಣಿಗೊಳಿಸುತ್ತದೆ. ಇನ್ನು \'ಅರಳಿದೆ ಮೊಗದ ನಗೆಮಲ್ಲಿಗೆ\'ಯಲ್ಲಿ ಹಿಂದಿನ ಗೋಳು ಮರೆತು, ಮತ್ತೆ ಅರಳಬೇಕು, ಆಗ ಹೊಸ ಬಾಳಿನಲ್ಲಿ ಮತ್ತೆ ಬೆಳಕು ಕಂಡೆ ಕಾಣುತ್ತದೆ ಎಂಬ ಆಶಯವಿದ್ದರೆ, \'ಪ್ರೇಮ-ಘೋರ\' ಕವನದಲ್ಲಿ ದೈವದೆರಡೂ ಮುಖದ ಪರಿಚಯವಿದೆ. ಒಳ್ಳೆಯತನದಲ್ಲಿ ಸೌಮ್ಯಮೂರ್ತಿಯನ್ನೂ, ಕಷ್ಟತನದ ಕತ್ತಲೆಯಲ್ಲಿ ಕರಾಳ ಮುಖವನ್ನು ಘೋರವೆಂಬಂತೆ ಕಾಣುವ ಕವಿ, ಕಷ್ಟ ಸುಖಗಳೆರಡನ್ನೂ ಭಗವಂತನಿಂದಲೇ ಬಂದವುಗಳೆಂದು ಭಾವಿಸಿ, ಬಾರದು ಬಪ್ಪದು, ಬಪ್ಪದು ತಪ್ಪದು- ಎಂದು ಎದೆತೋರಿಸಿ, ಬೆನ್ನುತೋರದೆ ಸಾಗಿದಾಗ ಆನಂದದಲ್ಲೂ ಆಕ್ರಂದನದಲ್ಲೂ ಅವನನ್ನೇ ಗುರುತಿಸಿ ಮುನ್ನಡೆಯುವುದನ್ನು ನೋಡಬಹುದು.</P>
<P>ಇನ್ನು \'ಕನ್ನಡದ ತಿಳಿನೀರ ಸರಸಿಯಲಿ\' ಕೆಲ ನಲುದಾವರೆಯಂಥ ಸುಂದರ ನುಡಿಗಳು ಕಾನಸಿಗುತ್ತವೆ. ಅಲ್ಲಿ ಕವಿಯ ಪ್ರಥಮದರ್ಜೆಯ ಸೃಜನಶೀಲ ಪ್ರತಿಭೆ ಪುಟವಿಟ್ಟು,</P>
<P/>
<P><B>ನೀರದದ ನೆರಳಲ್ಲಿ ಏಳುತಿಹ ಕಿರುತಾರೆ</B></P>
<P><B>ಕಾದಿಹುದು ತನ್ನಿರವ ಹೊರತೋರಲು</B></P>
<P>ಇನ್ನು \'ವಿದ್ಯುತ್ ಲತಾಂಗಿ\' ಕವನದ ಕನ್ಯೆ ಹೆಣ್ಣಲ್ಲ! ಆದರೆ ಗಂಗೆಯ ಮಗಳು. \'ಚಂಚಲತೆ ಮೈವೆತ್ತ ಮಾಟಗಾತಿ\', \'\'ಚೈತನ್ಯಮಯ ಜಗದ ಅಭಿಷಿಕ್ತ<BR/>ಮಹಿಷೆ\'\' ವಿದ್ಯುತ್ ಲತಾಂಗಿ, ವಿಯತ್ ಉಜ್ವಲಾಂಗಿ. ವಿಜ್ಞಾನಯುಗದ ಜೀವದುಸಿರಾಗಿ ಕವಿಯ ಸಮರ್ಥ ವಿಶಿಷ್ಟವಾದ ಅಭಿವ್ಯಕ್ತಿಯಲ್ಲಿ ಮಿಂಚಿದ್ದಾಳೆ. ಇಲ್ಲಿ ಹೊಸ ದನಿಯನ್ನು ಹೊಸ ದೃಷ್ಟಿಯನ್ನು ಕೇಳಿಸಿ ಕಾಣಿಸುತ್ತಾರೆ ಕವಿ. ಆ ಮೂಲಕ ಹಳತಾಗಬಹುದಾದ ಭಾವ ಭಾಷೆಗಳಿಗೆ ಹೊಸ ಕಣ್ಣು ಮತ್ತು ಹೃದಯಗಳನ್ನು ಸೃಷ್ಟಿಸಿದ್ದಾರೆ. ಸಾಧಾರಣವಾದುದನ್ನು ಅಸಾಧಾರಣವೆನಿಸುವ ಕೌಶಲ ಮೆರೆದಿದ್ದಾರೆ.</P>
<P>ಮುಂದಿನ ಕವನ \'ಮುಂಬದಿಯ ಸಾಲಿನಲಿ ಕುಳಿತ ಸುಕುಮಾರಿ\'ಯನ್ನು ಬಸ್ಸಿನಲ್ಲಿ ಕವಿ ಎಲ್ಲಿ ಕುಳಿತು ನೋಡಿ ವರ್ಣಿಸಿದರೆಂಬುದು ನಿಗೂಢ. ಕಣ್ಣಿಗೆ ಕಣ್ಣಿಗೆ ಕಟ್ಟುವಂತೆ ಅವಳ ಭಾವಚಿತ್ರ, ನಮ್ಮ ಅಂತರಂಗದ ಭಾವಪಟಲದಲ್ಲಿ ಮೂಡುವಂತೆ, ಇಲ್ಲಿ ಹಾಡುವ ಕವಿ ರಸಿಕತೆಯಿಂದ:</P>
<P><B>ಬಸ್ಸು ಕುಲುಕಿಸುತಿರಲು ಈಗೊಮ್ಮೆ ಆಗೊಮ್ಮೆ</B></P>
<P><B>ಹಿಂತಿರುಗೆ, ಮಿಂಚೊಂದು ಮೂಡಿ ಸರಿಯುವುದು!</B></P>
<P> </P>
<P>-ಎಂದು ತುಂಟತನತೋರಿ ಉದ್ಗರಿಸಿ ಮೆಚ್ಚಿ \'\'ಅದೊಂದು ನೆಪವಷ್ಟೆ; ಲಾವಣ್ಯದಾಕರವು ಏನು ಮಾಡಿದರದೊಂದು ಹೊಸ ಭಂಗಿ ತಾನೆ?\'\' ಎಂದು ಸಹೃದಯರನ್ನೆ ಪ್ರಶ್ನಿಸುತ್ತಾರೆ. ಹೌದು, ನವಿಲು ಕುಣಿಯುತ್ತದೆಂದು ಕೆಂಬೂತ ಕುಣಿದರಾದೀತೇ? ಸುಂದರಿ ಏನು ಮಾಡಿದರೂ ಅದು ಒಂದು ಸುಂದರ ಭಂಗಿಯೇ. ಅದೇನೆ ಇರಲಿ, ಇಲ್ಲಿ ನಾವು ಮುಖ್ಯವಾಗಿ ಗಮನಿಸಬೇಕಾದದ್ದು ಕವಿಗೆ ಕಾವ್ಯ ಹುಟ್ಟಲು ಏಕಾಂತವೇ ಬೇಕೆಂದೇನಿಲ್ಲ ಎಂಬುದನ್ನು. ಕವಿತೆ ಎಲ್ಲೆಲ್ಲೂ ಅಡಗಿದೆ. ಅದಕ್ಕೆ ತುಂಬಿದ ಮೋಟಾರೂ ಆದೀತು! ಓಡುತ್ತ ನಿಟ್ಟುಸಿರಿಡುವ ಉಗಿಬಂಡಿಯೂ ಆದೀತು! ಸಂತೆ, ಜಾತ್ರೆ, ಪೇಟೆ- ಅಷ್ಟೆ ಏಕೆ ಏಕಾಂತದ ನಡೆಕೊಡ. ಏಕೆಂದರೆ, ಕವಿತಾ ರಚನೆಗೆ ಅಗತ್ಯವಾದ ವಾತಾವರಣ ಮಾನಸಿಕವಾದುದೇ ಹೊರತು ಭೌತಿಕವಾದುದಲ್ಲ. ಅದು ಯಾರೂ ಇಲ್ಲದಿದ್ದಾಗ ಬಾರದಿರಬಹುದು, ಎಲ್ಲರಿದ್ದಾಗ ಬರಬಹುದು. ಕಾವ್ಯವು ಕವಿಯ ಅಂತರಂಗದ ಶಕ್ತಿ. ಅದಕ್ಕೆ ಬೇಕಾದ ಸನ್ನಿವೇಶ, ವಾತಾವರಣ ಒದಗಿಬಂದಾಗ ಯಾವುದೋ ಒಂದು ನೆಪಮಾಡಿಕೊಂಡು ಅದು ಎಲ್ಲ ಮಾರ್ಗಸೂಚಿಗಳನ್ನು ಮೀರಿ, ಭಾವವಿಮಾನವನೇರಿ, ಹೊರಹಾರಿ ಮುನ್ನಡೆದು, ಅಂತಿಮವಾಗಿ ನಿಗೂಢವಿಸ್ಮಯವೆನಿಸಿ ಉಳಿದುಬಿಡಬಲ್ಲದು.</P>
</H6>
    <P>xiv<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>xv</P>
    <H6>ಇತರ ಕವನಗಳಾದ \'ಕಿಡಿ-ನುಡಿ\', \'ನೇಹನಲ್ಮೆ\'ಗಳು ಕ್ರಮವಾಗಿ ವಾಲ್ಮೀಕಿಯ ಪಶ್ಚಾತ್ತಾಪ, ಸೌಮ್ಯ, ಶುಚಿ, ಸಾತ್ವಿಕದ ಒಲುಮೆ ಗೆಲುಮೆಗಳನ್ನು ಸಾರಿದರೆ, \'ಮಿಂದು ತಾ ಬಂದಿಹಳು, ನಿಂದಿಹಳು ಮನದನ್ನೆ!\' ಕವನ ಮನದನ್ನೆಯ ಹೊಗಳುವಲ್ಲಿ ಕಾವ್ಯಮಯ ಸಾರ್ಥಕ್ಯವನ್ನು ಸಾಧಿಸಿದೆ. ಅವಳು ಪತಿದೇವನನ್ನು ಎಬ್ಬಿಸಲು \'\'ಮೃದುಕರದ ಮೇಲಿರುವ ಖಣೀರು ಖಣಿ ನಾದದಿಂ ಮನಸೆಳೆವ ಬಳೆಯಾಂತು\'\' ಫಲಭರಿತ ಲತೆಯಂತೆ ಬಗ್ಗಿ ಬಳುಕುತ ನಡೆದು ಬಂದಿದ್ದಾಳೆ. ಆದರೆ ಈ ಹಿಂದೆ ಇದ್ದಂಥ \'\'ಮೃದುಪದವು ಸೋಂಕಿದೊಡೆ ನೋವೆನಿತೋ, ನೆಲೆವೆಣ್ಣೆ ತಾಯೆ, ಕ್ಷಮೆಯಿರಲೆನಗೆ\'\'- ಎನುವ ನೂಪುರ ಶಬ್ದ ಈಗಿಲ್ಲ. ಇದೊಂದು ಅದ್ಭುತ ಕಲ್ಪನೆ! ಈ ಸಾಲು ಅವಳ ಹಿಂದಿನ ಕೋಮಲತೆಗೆ ಹಿಡಿದ ಕಾವ್ಯರನ್ನಗನ್ನಡಿ.<P>ಅದೇ ರೀತಿ \'ಕರೆ\' ಸ್ವತಃ ಅಭಿಯಂತರರಾಗಿರುವ ಕವಿಯ ಕೆಲ ಆತ್ಮಕಥಾಂಶವುಳ್ಳ ಕವನ ಎನಿಸುತ್ತದೆ. ಎಲ್ಲ ಕ್ಷೇತ್ರದ ಜನ ಕಾವ್ಯಕ್ಷೇತ್ರಕ್ಕೆ ಬರಬೇಕೆಂಬುದು ಬಹುಶಃ ಈ ಕಾರಣಕ್ಕೆ ಇರಬೇಕು. ಇದೊಂದು ಅನುಭವದಿಂದ ಅವಿರ್ಭವಿಸಿದ ಕವನ. ಇಲ್ಲಿಯ ವಸ್ತುನಿಷ್ಠತೆ, ಸಮೃದ್ಧಿ, ವಿಸ್ತಾರವಾದ ಅನುಭವ ಶ್ರೀಮಂತಿಕೆ, ಭಾಷೆಯ ವಿನೂತನ ಬಳಕೆ ಜೊತೆಜೊತೆಯಲ್ಲೆ ಅಪೂರ್ವವಾದ \'\'ಋಜುತೆ ನೀ ಬಯಸಿದೊಡೆ ನಿಯತಿ ಪ್ರತಿಕೂಲ\'\' ಎಂಬ ಮುಂತಾದ ಮಾತುಗಳ ಮೋಡಿ, "ಬೇರೊಂದ ಆಶಿಸಿದೆ ದುಡಿಯಲಿರೆ, ಉಜ್ಜುಗದೆ ಇರಲು ಬಿಡುವರೆ ನಿನ್ನ ಈ ಜಗದೆ, ಪೆದ್ದೆ" ಮೊದಲಾದ ಮಾತುಗಳ ಅಭಿವ್ಯಕ್ತಿಯ ಸಹಜ ನಿರಾಯಾಸತೆ, \'ಹಾಡಬೇಕಾಗುವುದು ಅವನ ಲಾಭದ ರಾಗ\' ಎಂಬಂತಹ ಮಾತುಗಳ ಭಾವ ಸಾಂದ್ರತೆ, \'\'ಈ ತಥ್ಯ ಎಲ್ಲಿಯೂ ನಿತ್ಯ-ಸತ್ಯ, ಜಸದ ಶನಿ ಬೆಂಬತ್ತೆ ಎಲ್ಲವೂ ಪಥ್ಯ\'\' ಎಂಬ ರೀತಿಯ ಮಾತುಗಳಲ್ಲಿ ಸಹಜೋತ್ಕಟವಾಗಿ ಹೊಮ್ಮುವ ವೈವಿಧ್ಯಮಯ ನಾದ ಬಂಧುರತೆ, \'\'ಆತ್ಮಶಕ್ತಿಯ ನಂಬಿ ನಡೆಯುತಿರೆ ಭಯವಿಲ್ಲ\'\' ಎಂಬ ನೀತಿಯ ನುಡಿಗಳಲ್ಲಿಯ ಎಳೀಳೆಯಾದ ಜಿಜ್ಞಾಸುಶೀಲತೆ ಹಾಗೂ ಉಳಿದೆಡೆಗಳಲ್ಲಿ ಸಾಧಾರಣವಾದುದನ್ನು ಅಸಾಧಾರಣವೆನಿಸುವ ಕೌಶಲಗಳನ್ನಿಲ್ಲಿ ಕಾಣಬಹುದು. ಕೆಡುಕಿನ ಬಗ್ಗೆ ಎಚ್ಚರಿಕೆ, ಒಳಿತಿನೆಡೆಗೆ ಮಾರ್ಗದರ್ಶನ, ಜೀವನಶ್ರದ್ಧೆ, ಪ್ರಾಮಾಣಿಕತೆ, ನಿರ್ಮಲ ಸೌಂದರ್ಯ ಪ್ರೀತಿ,<BR/>ಸದಾ ಉನ್ನತವಾದುದರೆಡೆಗಿನ ತುಡಿತದ ದೃಷ್ಟಿಕೋನ ಹಾಗೂ ಸಂವೇದನಾಶೀಲತೆಯನ್ನು ನಾವಿಲ್ಲಿ ಗುರುತಿಸಬಹುದು.</P>
<P>ಇನ್ನು ಇಲ್ಲಿರುವ ನಾಲ್ಕು ತುಣುಕುಗಳು ಸದಾಶಯದ ಶುಭಾಶಯದ ವಿಷಯದ ವಸ್ತುವನ್ನು ಹೊಂದಿದ್ದು, ಕಾವ್ಯಶಕ್ತಿ ದಟ್ಟವಾಗಿರದಿದ್ದರೂ, ಅಲ್ಲಿರುವ ಪದಚಮತ್ಕಾರ, ವಿವಿಧ ಪದಗಳ ಬಳಕೆಗಾಗಿ, ಕವಿಯ ಅಂತರಂಗವನ್ನು ತಟ್ಟಿದ್ದು- ಏನೇ ವಿಷಯವಾದರೂ ಕವನಕ್ಕೆ ವಸ್ತು ಹೇಗಾಗುತ್ತದೆ ಎಂಬುದನ್ನು ಗಮನಿಸಲಿಕ್ಕಾಗಿ ನೋಡಬಹುದು.</P>
<P>ಒಟ್ಟಾರೆ, ಈ ಸಂಕಲನದ ಕವನಗಳು ಕವಿ ಹರಿಹರೇಶ್ವರ ಅವರ ಬಿದಿಗೆಯ ಭಾವಚಂದ್ರನ ಕಿರಣಗಳು. ಜೀವನಾನುಭೂತಿಯ ಆರಂಭದ ಬೆಳಕ ಕುಡಿ ಕುಸುಮಗಳು. ಕೆಲವು ನೀತಿಬೋಧಕಗಳಿದ್ದರೂ ಕಾಂತಾಸಮ್ಮಿತದಂತೆ ಸಹನೀಯವಾಗಿ, ಪ್ರೇಮ ಕುರಿತಾಗಿದ್ದರೂ ಹಸಿಕಾಮದ ಹಂಗಿಲ್ಲವಾಗಿ, ಅವರ ಪ್ರಾತಿಭಾದ್ಯುತಿಗೆ, ರಮ್ಯವಾದ ಕಲ್ಪನಾಶಕ್ತಿಗೆ, ಸೌಮ್ಯವಾದ ಚಿಂತನಾಯುಕ್ತಿಗೆ- ಅಷ್ಟೇ ಅಲ್ಲ ಅವರ ಆಪ್ತ ಆತ್ಮಾನುಭೂತಿಗೆ ನೆಲೆಯಾಗಿ ನಿಂತಂಥವು.</P>
<P>ಇಲ್ಲಿಯ ಕೆಲ ಗೀತೆಗಳು ತಮ್ಮ ಸುಕುಮಾರ ಭಾವದಿಂದ, ಸಹಜ ಸರಳ ಸುಂದರ ಅಭಿವ್ಯಕ್ತಿಯಿಂದ ಕೂಡಿದ ಸತ್ವಪೂರ್ಣ ಸುಮಧುರ ಭಾವಗೀತೆಗಳಾಗಿವೆ. ಅವುಗಳಲ್ಲೆಲ್ಲ ಜೀವನಪ್ರೀತಿಯ ಮಡುವಿದೆ, ಜೀವನೋತ್ಸಾಹದ ದಬೆದಬೆಯಿದೆ, ಮಾನವೀಯತೆಯ ನಿರಂತರ ತುಳುಕಿದೆ. ಹೃದಯದಲ್ಲಿ ನೆಲೆನಿಲ್ಲುವಂತ ಶಬ್ದಚಿತ್ರಗಳು ಸೃಷ್ಟಿಯಾಗಿವೆ. ಉಸಿರಾಡುವ ರೂಪಕಗಳು, ಅಲಂಕಾರ ಉಪಮೆಗಳು, ಸ್ವಾನುಭವದ ವಿಚಾರವಿದ್ಯುಲ್ಲತೆಗಳು ಕವನ ತರುವಿಗೆ ತಳಕು ಹಾಕಿಕೊಂಡ ಅನೇಕ ಕಡೆಗಳಲೆಲ್ಲ ರಸವತ್ತಾದ ಕಾವ್ಯಫಲ ಭಾರಗೊಂಡು ಜೋತಾಡಿ, ಕೆಲವು ಕಡೆ ಬಿರಿತು ಜೇನತೊಟ್ಟಿಕ್ಕಿಸಿವೆ, ಅನೇಕ ಕಡೆಗಳಲ್ಲಿ ಮಂಗಳಮಯವಾದ ಸೂಕ್ತಿಸದೃಶ ತೋರಣಗಳಿಂದ ಅಲಂಕೃತಗೊಂಡು, ಒಳಸತ್ವ ಹೊರತತ್ವಗಳಿಂದ ಕವನಗಳ ಮಿಂಚಿಸಿವೆ. ಕವಿಗಿರುವ ಸೂಕ್ಷ್ಮಕಾವ್ಯ ಕಲೆಯನ್ನು, ಕಾರುಣ್ಯಪೂರ್ಣ ಕಾಳಜಿಯನ್ನು ನಾವಿಲ್ಲಿ ಅವರ ಪರಿಕರಗಳಲ್ಲೆ ಗುರುತಿಸಬಹುದು, ನಶ್ವರವಾದ ಬದುಕಿನ ಇತಿಮಿತಿಯನ್ನು ಪರೀಕ್ಷಿಸುವ ಅಂತರ್ಮುಖಿ ಒಳನೋಟಗಳನ್ನು ಆಗಲೆ, ಅಂದರೆ ಎಳೆವಯಸ್ಸಿನಲ್ಲೆ ಕಂಡು, ಪೂರ್ವಸೂರಿಗಳ ತಲಸ್ಪರ್ಶಿ ಅಭ್ಯಾಸವನ್ನು</P>
</H6>
    <P>xvi<BR/><I>ಮೊದಲ ಹೆಜ್ಜೆಗಳು</I></P>
    <H6>ಮಾಡಿರುವ ಅವರಿಗೆ ಆಗಲೇ ಕಾವ್ಯದೊಲುಮೆಯಾಗಿ, ಬೆಳೆವ ಸಿರಿ ಮೊಳಕೆಯಲ್ಲೆಂಬಂತೆ ಅನನ್ಯ ಕೆಲ ಕಾವ್ಯಪ್ರಯೋಗಗಳು ವಶವರ್ತಿಯಾದ ಬಗೆಯನ್ನು, ಬದುಕಿನ ನಾನಾ ಮುಖದ ನಾನಾ ಅನುಭವಗಳನ್ನು ಕವನವಾಗಿಸಿರುವುದನ್ನು ಗಮನಿಸಿದಾಗ ಸೋಜಿಗವಾಗದಿರದು. ಇಂಥ ಕಾವ್ಯ ಮುಂದೊಬ್ಬ ಶ್ರೇಷ್ಠ ಕವಿಯ ಮುನ್ಸೂಚನೆಯನ್ನು ಸ್ಪಷ್ಟವಾಗಿ ನೀಡಿರುವುದನ್ನು ಅಲ್ಲಗಳೆಯಲಾಗದು.<P>ಏನೇ ಆದರೂ ಮಹನೀಯ ಎಸ್. ಸಿ. ಬ್ರಾಡ್ಲೆ ಹೇಳುವ ಹಾಗೆ \'ಕವಿತೆ ನಮ್ಮ ಆಳಲ್ಲ ಅರಸು\' (ಇಟ್ ಇಸ್ ನಾಟ್ ಅವರ್ ಸರ್ವೆಂಟ್, ಇಟ್ ಇಸ್ ಅವರ್ ಮಾಸ್ಟರ್), ಅದರೊಲುಮೆ ಹೇಗೆ ಸಹಜ ಕಾವ್ಯ ಕಲೆಯಿಂದ ಸಾಧ್ಯವೋ ಹಾಗೆಯೇ ಅದರ ಪರಿಪೂರ್ಣ ಗೆಲುವಿಗೆ ಉಳಿದ ಭಾಗವು ನಿರಂತರವಾಗಿ ಕಲಿಯಲು ಇದ್ದೇ ಇದೆ. ಇದು ಹಿರಿಕಿರಿಯರಿಗೆಲ್ಲ ಅನ್ವಯಿಸುವ ಮಾತು. ಹರಿಹರೇಶ್ವರ ಅವರೊಂದು ಹೆಜ್ಜಾಲ. ಅಲ್ಲಿ ನನ್ನಂಥ ಅನೇಕ ಕಿರಿ ಹಾಗೂ ಹಿರಿ ಕವಿಕೋಗಿಲೆಗಳಿಗೆ ಕಣ್ಣು-ಗಿಣ್ಣು-ಹಣ್ಣುಗಳಿವೆ. ಗೂಡು-ಪಾಡು-ಹಾಡು ಜೋಗುಳಗಳೂ ಇವೆ. ಅದು ಇನ್ನೂ ಹೆಚ್ಚು ಬಿಳಿಲಬಿಟ್ಟು, ಹಣ್ಣು ಹಾಡು ಕೊಟ್ಟು ನೂರ್ಕಾಲ ಬದುಕಲಿ, ಕನ್ನಡವನು ಬೆಳೆಸಿ; ಬಾಳಿಸಲಿ, ನಮ್ಮ ದೇಶದವರಿಗಷ್ಟೇ ಅಲ್ಲ, ಹೊರನಾಡಕನ್ನಡಿಗರಲ್ಲೂ ಮನೆಮನದ ಮಾತಾಗಿರುವ ಅವರಿಂದ ಕಾವ್ಯ ಮುಖ್ಯವಾಗಿ ಮಹಾಕಾವ್ಯ ಒಂದಾದರೂ ಬರಲಿ ಎಂದು ಹಾರೈಸುತ್ತಾ, ಅಭಿವಂದಿಸಿ ವಿರಮಿಸುತ್ತೇನೆ.</P>
<P/>
<P><B><I>-ಜಯಪ್ಪ ಹೊನ್ನಾಳಿ</I></B></P>
<P><B> </B>ಬೃಂದಾವನ ಬಡಾವಣೆ,</P>
<P>ಮೈಸೂರು</P>
</H6>
    <P/>
    <P><BR/>ಲೇಖಕರ ಪ್ರಸ್ತಾವನೆ</P>
    <P/>
    <P>ಬಾಲ್ಯದಿಂದಲೂ ನನಗೆ ಕನ್ನಡದಲ್ಲಿ ತುಂಬಾ ಆಸಕ್ತಿ. ಈ ಆಸಕ್ತಿಯನ್ನು ಉದ್ದೀಪನಗೊಳಿಸಿದವರಲ್ಲಿ ನಮ್ಮ ತಾಯಿ, ಅಕ್ಕ, ನಮ್ಮ ತಾಯಿಯ ಸಹೋದರರು, ಶಾಲೆಯ ಗುರುಗಳು ಅತಿ ಮುಖ್ಯರು. ಕನ್ನಡದಲ್ಲಿ ನನ್ನ ಬರವಣಿಗೆ ಮುದ್ದಾಗಿರಬೇಕೆಂಬ ಉದ್ದೇಶದಿಂದ ನಮ್ಮ ಚಿಕ್ಕ ಸೋದರ ಮಾವ ನಾನು ತಪ್ಪು ಮಾಡಿದಾಗಲೆಲ್ಲ ಕೈ ಬೆಳ್ಳುಗಳ ಮೇಲೆ ಹೊಡೆದು ಇನ್ನೊಮ್ಮೆ ಆ ತಪ್ಪುಗಳನ್ನು ಮಾಡದಿರುವಂತೆ ನೋಡಿಕೊಳ್ಳುತ್ತಿದ್ದುದನ್ನು ಇಂದಿಗೂ ನಾನು ನೆನೆಸಿಕೊಳ್ಳುತ್ತೇನೆ. ನಮ್ಮ ಸೋದರ ಮಾವಂದಿರೆಲ್ಲ ಯಕ್ಷಗಾನದ ವಾತಾವರಣದಲ್ಲಿ ಮುಳುಗಿರುತ್ತಿದ್ದುದರಿಂದ, ಹರಿಕಥೆ ಪ್ರವಚನಗಳಿಗೆ ನಮ್ಮಮ್ಮ ನನ್ನನ್ನು ಎಳೆದೊಯ್ಯುತ್ತಿದ್ದರಿಂದ, ಮನೆಯಲ್ಲಿ ಹಬ್ಬ ಹುಣ್ಣಿಮೆಗಳಿಗೆ ಸಂಪ್ರದಾಯದ ಹಾಡುಗಳನ್ನು ನಮ್ಮಮ್ಮ ಹೇರಳವಾಗಿ ಬಳಸುತ್ತಿದ್ದುದರಿಂದ, ಈ ಎಲ್ಲದರ ಪ್ರಭಾವ ಎಳೆಯನ ಮೇಲೆ ಸಾಕಷ್ಟು ಬೀಳುತ್ತಿತ್ತು. ಹಾಗಾಗಿ ಶಾಲೆಯಲ್ಲಿ ಓದುತ್ತಿದ್ದ ದಿನಗಳಿಂದಲೇ ಸಣ್ಣ ಪ್ರಮಾಣದ ಕವನಗಳ ರಚನೆಗೆ ನಾನು ತೊಡಗಿದ್ದೆ.</P>
    <P>ಹೆಚ್ಚೇನೂ ಓದಿರದ ಅನುಭವದ ಕೊರತೆಯ ಬರಿ ಉತ್ಸಾಹದ ಬೆಂಬಲ ನೆಚ್ಚಿಕೊಂಡು ಬರೆದ ಕವನಗಳನ್ನ ಮನೆಗೆ ಬಂದ ನೆಂಟರಿಷ್ಟರಿಗೆ ತೋರಿಸಿ ಅವರ ಪ್ರೋತ್ಸಾಹಕರ ಮಾತುಗಳಿಗೆ ಬಾಯಿಬಿಟ್ಟುಕೊಂಡು ಕುಳಿತಿದ್ದ ದಿನಗಳು ಅವು. ಆಗ ಬರೆದದ್ದೆಲ್ಲ ಹೆಚ್ಚು ಅನುಕರಣೆ ಗೀತೆಗಳೆ. ಆದರೆ ಒಂದು ಮಾತು ನಿಜ; ಸಮವಯಸ್ಸಿನ ಗೆಳೆಯರೆಲ್ಲ ವಿವಿಧ ಆಟಗಳಲ್ಲಿ ತೊಡಗಿದ್ದಾಗ ಎಲ್ಲೋ ಮೂಲೆಯಲ್ಲಿ ಕುಳಿತೋ ಮನೆಯಂಗಳದಲ್ಲಿದ್ದ ಮರಹತ್ತಿ ಕುಳಿತೋ ಈ ಬಗೆಯ ಪದ್ಯಗಳನ್ನು ರಚಿಸಿದ ನೆನಪು ಇದೆ.</P>
    <P>ಆಮೇಲೆ ಓದಿನ ಹುಚ್ಚು ಹೆಚ್ಚುಹಚ್ಚಾಗಿ ಆವರಿಸಿಕೊಂಡಂತೆಲ್ಲ ಕಂಡ ಕಂಡ ಪುಸ್ತಕಗಳನೆಲ್ಲ ಓದಿ, ಬರೆಯುವ ಪ್ರವೃತ್ತಿಯನ್ನು ಇನ್ನೂ ಹೆಚ್ಚಿಸಿಕೊಂಡೆ. ಮದುವೆ ಮುಂಜಿ ಇತ್ಯಾದಿ ಸಮಾರಂಭಗಳಿಗೆ ಹೋಗಿ ಉಡುಗೊರೆಗಳನ್ನು<BR/>xviii<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>xix<BR/>ಕೊಡುವಾಗ ಅದರ ಜೊತೆಗೆ ಸಮಯೋಚಿತವಾಗಿ ಏನೋ ಒಂದು ನಾಲ್ಕಾರು ಸಾಲುಗಳ ಪದ್ಯವನ್ನು ಬೇಗ ರಚಿಸಿ ಶುಭಾಶಯಗಳೊಂದಿಗೆ ಅವುಗಳನ್ನು ಕೊಟ್ಟು ಬರುತ್ತಿದ್ದುದು ಜ್ಞಾಪಕವಿದೆ.</P>
    <P>ನೆಂಟರಿಷ್ಟರಿಗೆ ಏನಾದರೂ ಕಾಗದ ಬರೆಯುವ ಸಂದರ್ಭ ಒದಗಿದಾಗ ಈ ಬಗೆಯ ಕವನದ ತುಣುಕುಗಳನ್ನು ಮಧ್ಯೆ ಸೇರಿಸಿ ಆಮೇಲೆ ಅವರುಗಳು ಮನೆಗೆ ಬಂದಾಗ ಅವುಗಳ ಬಗ್ಗೆ ಪ್ರತಿಕ್ರಿಯೆಯನ್ನು ನಿರೀಕ್ಷಿಸುತ್ತಿದ್ದುದೂ ಉಂಟು. ಒಟ್ಟಾರೆ ಕಾವ್ಯಾಭ್ಯಾಸದ ಒಂದು ಅಂಗವಾಗಿ ಪದ್ಯಗಳ ರಚನೆಯ ಹಾದಿಯಲ್ಲಿ ಮೊದಲ ಹೆಜ್ಜೆಗಳನ್ನ ನಾನು ಆ ದಿನಗಳಲ್ಲಿ ಇಟ್ಟು ಮುನ್ನೆಡೆದೆ.</P>
    <P>ಈಗ ಹಿಂತಿರುಗಿ ನೋಡಿದಾಗ ಅವುಗಳಲ್ಲಿ ಎಷ್ಟೋ ಕವನಗಳು ಬಾಲಿಶವಾಗಿ ಅಪ್ರಬುದ್ಧವಾಗಿ ಕಂಡು ನಗುವಂತೂ ಬರುತ್ತದೆ. ಆದರೂ, ದಿನಕಳೆದಂತೆ ಮುಂದೆ ಒಂದು ದಿನ ಕೈ ಹಿಡಿದ ನಾಗಲಕ್ಷ್ಮಿಯೊಂದಿಗೆ ಜೊತೆಗೂಡಿ ಭಾರತದಲ್ಲೂ ವಿದೇಶಗಳಲ್ಲೂ ನಡೆಸಿದ ಯತ್ ಕಿಂಚಿತ್ ಕನ್ನಡದ ಕೆಲಸಕ್ಕೆ ಈ ಮೊದಲ ಹೆಜ್ಜೆಗಳೇ ಬುನಾದಿಯಾಗಿದ್ದವು ಎಂಬುದಂತೂ ನಿರ್ವಿವಾದ. ಈ ಕಾರಣಕ್ಕೆ ಬಾಲ್ಯದ, ಹದಿವಯಸ್ಸಿನ ಆ ದಿನಗಳಲ್ಲಿ ರಚಿಸಿದ ನನ್ನ ಕೆಲವು ಕವನಗಳನ್ನ ದಾಖಲೆಗಾಗಿ ಆಯ್ದು ಈ ಸಂಗ್ರಹದಲ್ಲಿ ಕೊಡುತ್ತಿದ್ದೇನೆ. ಸೀಮಿತ ಓದಿನ ಹರವು, ಸೀಮಿತ ಪದ ಸಂಪತ್ತು ಮತ್ತು ಅನುಭವ ಶೂನ್ಯ ಭಾವೋದ್ರೇಕ ಇವುಗಳೇ ಈ ಕವನಗಳ ಮುಖ್ಯ ಚಹರೆಯೆಂದು ಸಹೃದಯರು ಗುರುತಿಸಿಯಾರು. ಗುಣಗ್ರಾಹಿಗಳಾದ ಓದುಗರನ್ನು ಸ್ವಲ್ಪ ಕಾಲವಾದರೂ ಆ ಶಾಲೆಯ ದಿನಗಳಿಗೆ ನನ್ನೊಂದಿಗೆ ಈ ಕವನಗಳ ಮೂಲಕ ಕರೆದೊಯ್ಯಬಲ್ಲೆನಾದರೆ ನನ್ನ ಶ್ರಮ ಸಾರ್ಥಕವಾದಂತೆ</P>
    <P>
      <B>* * *</B>
    </P>
    <P>ಈ ಸಂಕಲನದ ಸಿದ್ಧತೆಯಲ್ಲಿ ನನಗೆ ನೆರವಾದವರನ್ನು ನಾನು ಕೃತಜ್ಞತೆಗಳಿಂದ ಸ್ಮರಿಸಿಕೊಳ್ಳುತ್ತೇನೆ: ಅವು ಹೇಗೆ ಇರಲಿ, ಪ್ರಕಟಿಸಿ ಬಿಡಿ ಎಂದು ಒತ್ತಾಯಿಸುತ್ತಾ, ಮೂಲೆಯಲ್ಲಿ ಎಲ್ಲೋ ಪೆಟ್ಟಿಗೆಗಳಲ್ಲಿ ಅಡಗಿದ್ದ ಈ ಕವನಗಳಿಗೆ ಬೆಳಕು ಕಾಣಿಸಲು ಕಾರಣಳಾದವಳು ನನ್ನ ಹೆಂಡತಿ ನಾಗಲಕ್ಷ್ಮಿ; ಈ ಕವನಗಳಿಗೆ ಮುದ್ರಣ ರೂಪದಲ್ಲಿ ಹೊಸದೊಂದು ಆಯಾಮವನ್ನ ಕಲ್ಪಿಸಲು ಆತ್ಮೀಯ ಪ್ರಕಾಶ್ ಚಿಕ್ಕಪಾಳ್ಯರವರ ರೇಖಾಚಿತ್ರಗಳು ತುಂಬಾ ಸಹಕಾರಿಯಾಗಿವೆ;<BR/>ರಕ್ಷಾ ಪುಟವನ್ನು ಸುಂದರವಾಗಿ ಶ್ರೀ ಬಸವರಾಜು ರವರು ವಿನ್ಯಾಸಿಸಿದ್ದಾರೆ; ಲಿಪಿವಿನ್ಯಾಸವನ್ನು ಶ್ರೀ ಮಾಗಲು ಮಲ್ಲಿಕಾರ್ಜುನ ರವರು ಅಚ್ಚುಕಟ್ಟಾಗಿ ಮಾಡಿಕೊಟ್ಟಿದ್ದಾರೆ; ವಿಶ್ವಾಸ ಪೂರ್ವಕವಾಗಿ ಸಂಸ್ಕೃತಿ ಬುಕ್ ಪ್ಯಾರಡೈಸ್ ರವರು ಇದನ್ನು ಪ್ರಕಟಿಸುತ್ತಿದ್ದಾರೆ; ಕವನಗಳನ್ನು ವಿಮರ್ಶಿಸುತ್ತಾ, ಸುದೀರ್ಘ ಮುನ್ನುಡಿಯನ್ನ ಆತ್ಮೀಯ ಕವಿಮಿತ್ರ ಶ್ರೀ ಜಯಪ್ಪ ಹೊನ್ನಾಳಿಯವರು ಬರೆದುಕೊಟ್ಟಿದ್ದಾರೆ; ಸಂಗ್ರಾಹ್ಯವಾಗಿ ತಮ್ಮ ಅಭಿಪ್ರಾಯಗಳನ್ನು ಸೂಚಿಸುತ್ತಾ ಶ್ರೀ ರಂಗನಾಥ್ ಮೈಸೂರು ರವರು ಬೆನ್ನುಡಿ ಬರೆದು ಹರಸಿದ್ದಾರೆ. ಇವರೆಲ್ಲರಿಗೂ ನನ್ನ ಕೃತಜ್ಞತಾಪೂರ್ವಕ ನಮನಗಳು.</P>
    <P> </P>
    <P>ಂ1-12-2ಂಂ8<B>-ಶಿಕಾರಿಪುರ ಹರಿಹರೇಶ್ವರ</B></P>
    <P>
      <B>ಮೈಸೂರು</B>
    </P>
    <P/>
    <P><BR/>ಪ್ರಕಾಶಕರ ಮಾತು</P>
    <H6>
      <P>ಬಾಲ್ಯದಿಂದಲೇ ತಪ್ಪಿಲ್ಲದಂತೆ, ಶುದ್ಧವಾಗಿ ಓದಲು ಬರೆಯಲು ನನಗೆ ಕಲಿಸಿದವರು ನನ್ನ ಸೋದರತ್ತೆ; ಓದುವ ಚಟ ಬೆಳೆಯಲು ಕಾರಣ ನನ್ನ ದೊಡ್ಡಪ್ಪನವರಾದ ದಿ. ಎಸ್.ಆರ್. ಶಾಸ್ತ್ರಿಗಳು. ಆಗಿನ ಕಾಲದಲ್ಲೇ ಅವರ ಮನೆಗೆ ಬರುತ್ತಿದ್ದ ಹಲವಾರು ಕನ್ನಡ ನಿಯತಕಾಲಿಕೆಗಳನ್ನು ನಾನು ಓದುತ್ತಿದ್ದೆ. ಹೀಗಾಗಿ ವೃತ್ತಿಯಿಂದ ಪ್ರಕಾಶಕನಾದ ನನ್ನ ಪ್ರವೃತ್ತಿಯೂ ಅದಕ್ಕೆ ಹೊಂದುವಂತದ್ದೇ ಆಗಿದ್ದು ನನ್ನ ಭಾಗ್ಯ.</P>
      <P>ಶ್ರೀ ಶಿಕಾರಿಪುರ ಹರಿಹರೇಶ್ವರರ<B><I>\'ಮೊದಲ ಹೆಜ್ಜೆಗಳು\'</I></B>ಕವನ ಸಂಕಲನವನ್ನು ಪ್ರಕಟಿಸುತ್ತಿರುವುದರಲ್ಲಿ ಎರಡು ವಿಶೇಷ ಸಂಗತಿಗಳಿವೆ: ನೂರು ಪುಸ್ತಕಗಳನ್ನು ಪ್ರಕಟಿಸಿರುವ ನಮ್ಮ ಸಂಸ್ಥೆಯ ಮೊದಲ ಕವನ ಸಂಕಲನವಿದು. ವೈವಿಧ್ಯಮಯ ಪುಸ್ತಕಗಳನ್ನು ಪ್ರಕಟಿಸುತ್ತಿದ್ದರೂ ಕಾವ್ಯ ಕ್ಷೇತ್ರದಲ್ಲಿ ಇದು ನಮ್ಮ ಪ್ರಕಾಶನದ \'\'ಮೊದಲ ಹೆಜ್ಜೆ\'\'ಯೂ ಹೌದು. ಮತ್ತೊಂದು ಸಂತಸದ ವಿಷಯವೆಂದರೆ ಸಹೃದಯರಾದ ನಾಗಲಕ್ಷ್ಮಿ ಹಾಗು ಹರಿಹರೇಶ್ವರ ದಂಪತಿಗಳು ಮೈಸೂರಿಗೆ ಬಂದು ನೆಲೆಸಿದಾಗಿನಿಂದಲೂ ಆತ್ಮೀಯರಾದರೂ, ಇದು ನಾವು ಪ್ರಕಟಿಸುತ್ತಿರುವ ಹರಿಹರೇಶ್ವರರ ಮೊದಲನೆಯ ಪುಸ್ತಕ. ಈ ಅವಕಾಶವನ್ನು ನಮ್ಮ ಸಂಸ್ಥೆಗೆ ನೀಡಿ ಅವರು ಆಶೀರ್ವದಿಸಿದ್ದಾರೆಂದೇ ನನ್ನ ಭಾವನೆ. ಅವರ ಮುಂದಿನ ಉತ್ತಮ ಕೃತಿಗಳನ್ನು ಪ್ರಕಟಿಸುವ ಆಸೆ, ಭರವಸೆ ನಮ್ಮದು.</P>
      <P>ಈ ಪುಸ್ತಕವು ಸುಂದರವಾಗಿ ಬರಲು ಸಹಕರಿಸಿದ ಎಲ್ಲಾ ಕಲಾವಿದರಿಗೂ, ಕಾರ್ಮಿಕರಿಗೂ, ಹಿತೈಷಿಗಳಿಗೂ ನಮ್ಮ ಸಂಸ್ಥೆಯ ಕೃತಜ್ಞತೆಗಳು ಸಲ್ಲುತ್ತವೆ.</P>
      <P> </P>
      <P>ನಮಸ್ಕಾರಗಳೊಂದಿಗೆ</P>
      <P>ತಮ್ಮ ವಿಶ್ವಾಸಿ,</P>
      <P>ಸಂಸ್ಕೃತಿ ಸುಬ್ರಹ್ಮಣ್ಯ</P>
      <P/>
      <P/>
      <P>ಪರಿವಿಡಿ</P>
      <P/>
      <P>
        <B>ಅರ್ಪಣೆ</B>
      </P>
      <P>
        <B>ಮುನ್ನುಡಿ</B>
      </P>
      <P>
        <B>ಪ್ರಸ್ತಾವನೆ</B>
      </P>
      <P>
        <B>ಪ್ರಕಾಶಕರ ಮಾತು</B>
      </P>
      <P>
        <B/>
      </P>
      <P>
        <B/>
      </P>
      <P><B> </B>ಂ1 :: ಪದುಮ /ಂ1</P>
      <P>ಂ2 :: ವಾಣಿ /ಂ4</P>
      <P>ಂ3 :: ಹೃದಯ ತಂತಿ ಮಿಡಿಯಿತು /ಂ8</P>
      <P>ಂ4 :: ಸರಸವಿದೇನೇ ಶಾರದೆಯೇ /1ಂ</P>
      <P>ಂ5 :: ಇನಿಯಳೇ ಏಕೆ? /11</P>
      <P>ಂ6 :: ಅರಳಿದೆ ಮೊಗದ ನಗೆ ಮಲ್ಲಿಗೆ /13</P>
      <P>ಂ7 :: ಪ್ರೇಮ-ಘೋರ /15</P>
      <P>ಂ8 :: ಕನ್ನಡದ ತಿಳಿನೀರ ಸರಸಿಯಲಿ /16</P>
      <P>ಂ9 :: ವಿದ್ಯುತ್ ಲತಾಂಗಿ /18</P>
      <P>1ಂ :: ಮುಂಬದಿಯ ಸಾಲಿನಲಿ ಕುಳಿತ ಸುಕುಮಾರಿ /2ಂ</P>
      <P>11 :: ಕಿಡಿ-ನುಡಿ /22</P>
      <P>12 :: ನೇಹ-ನಲ್ಮೆ /24</P>
      <P>13 :: ಮಿಂದು ತಾ ಬಂದಿಹಳು, ನಿಂದಿಹಳು ಮನದನ್ನೆ!/26</P>
      <P>14 :: ಇನ್ನಿಲ್ಲವೆನ್ನಾಕೆ /28</P>
      <P>15 :: ಕರೆ /3ಂ</P>
      <P>16 :: ತುಣುಕುಗಳು /34</P>
    </H6>
    <P>xxii<BR/><I>ಮೊದಲ ಹೆಜ್ಜೆಗಳು</I></P>
    <P/>
    <H6>ಅನುಬಂಧಗಳು:<B> </B>
<P>ಸಂದರ್ಭ ಸೂಚಿ/ 39</P>
<P>ಕವನಗಳ ಅಕರಾದಿ/ 43</P>
<P>ಮೊದಲ ಸಾಲುಗಳ ಅಕಾರಾದಿ/ 44</P>
<P>ಸಹೃದಯ ಸ್ಪಂದನ/ 45<BR/><BR/></P>
</H6>
    <P>ಮೊದಲ ಹೆಜ್ಜೆಗಳು<BR/><I>ಮೊದಲ ಹೆಜ್ಜೆಗಳು</I><BR/>1</P>
    <H6/>
    <P/>
    <H6>ಪದುಮ<P/>
<P>ನೋಡು,</P>
<P>ಪದುಮಳ ಮುದ್ದು ಮುಖದೊಳ-</P>
<P>ಗೆಂಥ ಸೊಬಗಿನ ಖಣಿಯಿದೆ</P>
<P>ಕಪಟ ಕಾಣದ, ವಿಷಯ ಸೋಂಕದ</P>
<P>ಮನದ ಕುರುಹು ಅದಾಗಿದೆ;</P>
<P>ಬಿರಿವ ಸುಮದ ಸೌರಭ,</P>
<P>ತಂಗದಿರನಮಿತಾಭ-</P>
<P>ಇವೆ ಅವಳ ಮೊಗದ ಶೋಭ.</P>
<P>ತಂಗಿ, ನಿನ್ನ ಚೆಲುವಿನೆಳಮೆಯಲ್ಲಿ</P>
<P>ನಲುಮೆ ಸೊಗಸ ಕಂಡೆನು</P>
<P>ಬಿಂಕ ಬೇಟ ಬಿನ್ನಾಣ ಬೆಡಗಿ-</P>
<P>ನಾಟವೇನೂ ಇರದ ಪರಿಯನು.</P>
<P/>
<P>ಮಾತುಮುತ್ತಿನ ಹಾರ ಪೋಣಿಸಿ,</P>
<P>ಮಧ್ಯೆ ನಗೆಹೂ ಬಿಡಿಸಿದ</P>
<P>ರತ್ನ ಪದಕದ ಸರವ ಬಂದವ-</P>
<P>ರೆಲ್ಲರೆದುರಿಗೆ ತೋರ್ವಳು;</P>
<P>ಜೇನು ಮಾತಿನ ಬುಗ್ಗೆಯೋ,</P>
<P>ಪರವೆಗೇ ಇದು ಲಂಗರೋ,</P>
<P>(ಮಾಕಂದನುಲುಹಿನ ಸುಗ್ಗಿಯೋ).</P>
<P>ಮುದ್ದುಮೊಲದೊಲು ಜಿಗಿವ ಮಾತಿನ</P>
<P>ಲಹರಿಯಿಂ ಮನ ತೇಲಿಸಿ,</P>
<P>ಇಲ್ಲಿಯಿರವನು ಮರೆಸಿ ದೂರದ</P>
<P>ಶಾಂತಿದಡದೆಡೆ ಒಯ್ವಳು.<BR/><BR/></P>
</H6>
    <P>2<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>3</P>
    <P/>
    <H6>ಕೋಮಲಾಮಲ ಹೃದಯದಾಭವ ಕಣ್ದೊಡರಿನಿಂ ಪ್ರತಿಫಲಿಸುತ,<P>ತೆರೆವ, ಮುಚ್ಚುವ ಎವೆಯ ಲಾಸ್ಯದಿ ಚಂಚಲತೆಯನೆ ಕುಣಿಸುತ,</P>
<P>ಸೊಬಗ ಸೊಗಸನು ಮೆರೆಸುತ,</P>
<P>ಸೊದೆಯ ಸ್ರೋತವ ಹರಿಪಳು,</P>
<P>ಮುಗುದತೆಯ ಮೆರುಗ ಬೆರೆಸುತ.</P>
<P>ಜಗದ ಕಣ್ಣಿಗೆ ಮಗುವದಾದರೂ, ತಾಯ-ಮನ ಮನೆ ಮಾಡಿದೆ,</P>
<P>ಅವಳ ಹೃದಯದಿ; ಮಗುವಿನಾಟದಿ ಎನಿತು ಅಕ್ಕರೆ! ಅಚ್ಚರಿ!!</P>
<P>* * *</P>
<P/>
<P>ದಿನಗಳುರುಳುತ ವರುಷ ಕಳೆವುವು, ಬರುವೆನಾದಿನ ಪದುಮಳ</P>
<P>ಮನೆಯ ಹುಡುಕುತ, ನೆನಹ ತರಿಸುತ ಪದುಮಳಂದಿನ ನೋಟವ,</P>
<P>ಅವಳ ನಗೆ, ನುಡಿ, ಆಟವ,</P>
<P>ಮುದ್ದು ಮುಖದಾಕಾರವ,</P>
<P>ಸುಮದ ಸುಂದರ ಸ್ವಪ್ನವ.</P>
<P>ಮನವೆತ್ತಲೆತ್ತಲೋ ಓಡುತಿರೆ ಇನಿನಾದವೆಳವುದು ಒಂದೆಡೆ;</P>
<P>ಹೆಗಲಿನಿಂದಿಳಿದರೆಹೆಣೆದ ಜಡೆ ಹಿಡಿದ ಕೈಗಳು ಕುಲುಕಲು.</P>
<P/>
<P>ತೆರೆದ ಬಾಗಿಲಿಗೊರಗಿ ಭಾಮಿನಿ ಬರವ ಕಾದಿಹಳಿನಿಯನ,</P>
<P>ಎವೆಯನಿಕ್ಕದ ಬೆದರುಕಂಗಳಲೆಲ್ಲ ಪಥಿಕರ ನೋಡುತ;</P>
<P>ನಲ್ಲ ನಲಿಯಲಿ ಮಲ್ಲೆ ಕಂಪಲಿ,</P>
<P>ಬಳಿಗೆ ತಾ ಬಂದೊಡನೆಯೆ-</P>
<P>ಎಂದಿರುವ ಎರೆಯಳ ಮರವೆಯೆ!</P>
<P>ಹಾರಿ ಹೆಗಲಿಂದೀಚೆ ಬರುತಿಹ ನಿರಿಯ ಪರವೆಯೆ ಇವಳಿಗೆ?</P>
<P>ಉಬ್ಬಿ ಇಳಿವೆದೆ ಸಿಕ್ಕಿ ಸೊರಗಿದೆ ನಿಟ್ಟುಸಿರ ಬಿಸಿ ಸುರುಳಿಗೆ.</P>
<P/>
<P>ಬಿಚ್ಚುವಳು ಜಡೆ, ಮತ್ತೆ ಹೆಣೆವಳು, ಚಿಂತೆಯಾಳದಿ ಮುಳುಗಿರೆ;</P>
<P>ಕಂಡು ಕಾಣಳು, ಆಣ್ಮನರಸುವ ಪರಿಯಲಿಂತಿರೆ, ನನ್ನನು.</P>
<P>ಸನಿಹ ಸಾಗಲು ಬೆದರಿದ,</P>
<P>ಮೃಗನಯನಿ ಆ ಅನುರಾಗದ</P>
<P>ಅಂಕಕೆಳೆವಳು ತೆರೆ ನಾಟ್ಯದ.</P>
<P>ಸೆರಗ ತಾ ಸರಿಪಡಿಸಿಕೊಳ್ಳುತ, ತಂಗಿ ಪದುಮಳು ಲಜ್ಜೆಯಿಂ</P>
<P>ಗುರುತು ತಿಳಿಯದೆ, ನನ್ನ ಪ್ರಶ್ನಿಸಿ \'\'ಯಾರು ನೀವೆಂದೆ\'\'ನುವಳು!<BR/><BR/><BR/><BR/></P>
<P/>
<P/>
<P/>
<P/></H6>
    <P>4<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>5</P>
    <H6/>
    <P/>
    <H6>ವಾಣಿ<P/>
<P>ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</P>
<P/>
<P>ಹಲಗೆ ಬಳಪವ ಹಿಡಿದು ಬೀದಿಯಲಿ ಕಚ್ಚಾಡುತಿರೆ</P>
<P>ಬಳಪ ಬೇಡುತ ಬಂದು ಶುಂಠಿಕೊಂಬನು ತಿಂದು</P>
<P>ಅಳುತ ನಿಲ್ಲಲು ನಾವೆ ಕಣ್ಣೊರಿಸಲಿಲ್ಲವೇ ಅವಳ?</P>
<P/>
<P>ವೇಳೆ ಮೀರಿತೆಂದರಿತು ಶಾಲೆಯೆಡೆ ಧಾವಿಸಲು</P>
<P>ಅನುಸರಿಸಲೆಸಗುತ್ತ ಎಡವುತ್ತ ಬೀಳುತಿರೆ</P>
<P>ಎತ್ತಿ ಹೊತ್ತೋಡುತ್ತ ನಗಿಸಲಿಲ್ಲವೆ ಅವಳ?</P>
<P/>
<P>ಅತ್ತ ಶಾಲೆಯಲಂತು ಮೇಡಮ್ಮಗಳ ಕಾಟ</P>
<P>ಬರೆಯದಿದ್ದರೆ ಏಟು, ಬರೆಯೆ ತಪ್ಪಾದರೆ ಏಟು</P>
<P>ತಪ್ಪಡಿಗೆ ಶೈಶವದಿ ಛಡಿ ಏಟು ಕೊಡುಗೆಯೇ?</P>
<P/>
<P>ಒಮ್ಮೆ ಮುಂದಲೆ ಪಿಡಿದು ಗುರು ಅವಳನೆಳೆದಾಗ</P>
<P>ದುಃಖ ಉಕ್ಕೇರ್ಬಂದು ನೀರ ಕಣ್ಣಲಿ ತಂದು</P>
<P>ಮಾಡಲಾಗದೆ ಏನೂ ಸುಮ್ಮನಾದೆವೆ ನಾವು?</P>
</H6>
    <P/>
    <H6>ಅಣಕಿಸುತ ಜಡೆ ಎಳೆದು ನಮ್ಮೇಟ ಸವಿಯುಂಡು<P>ಅಳಲು ಅವಳವನ ಹಂಗಿಸಿದುದ ಮರೆತಿರಾ?</P>
<P/>
<P>ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</P>
<P/>
<P>\'\'ಈ ಲೆಖ್ಖ ಬಹು ಕಷ್ಟ, ಬಿಡಿಸಲಾರದ ನಂಟು</P>
<P>ಮಾಡಿಕೊಡೊ ಓ ಮಾಧು\'\'- ಎಂದು ಪೇಚಾಡುತಿರೆ</P>
<P>ನಾನು ಉತ್ತರ ತರಿಸೆ \'ಭೇಷ್\' ಎನುತ ಓಡಿದಳೆ?</P>
<P/>
<P>ಮರುವರುಷ ಶಾಲೆಯಲಿ, ವಾಣಿ ಲಂಗದ ರಾಣಿ</P>
<P>ಏಕೋ ಸೀರೆಯನ್ನುಟ್ಟು ಮೆರೆಯುತಿರ್ದಳು ಕಾಣೆ;</P>
<P>ಬಿಗುಮಾನ ಬಲು ಬಂತು ಮದವಡರಿತೇನೋ?</P>
<P/>
<P>\'\'ನಾವು ಗೆಳತಿಯರೊಡನೆ ಇರುವಾಗ ಕಲೆವಾಗ</P>
<P>ನೀವ್ ಬಂದು \'ವಾಣಿ\' ಎಂದುಸುರಿ ಕರೆಯದಿರಿ\'\'-</P>
<P>ಎನುತ ಮುನಿಸನು ಬೀರಿ ಮುಖಕೆಂಪ ತೋರ್ವಳೇ?</P>
<P/>
<P>ಮಾತನಾಡಿಸಿದಾಗ ನಾಚಿಕೆಯ ಬೀರುವಳು;</P>
<P>ಕೆಲಸವಿದೆ ಮನೆಯಲ್ಲಿ ಹೋಗಬೇಕೆನುತಾಳೆ-</P>
<P>ಅಂದಿನಾ ಮಾತಾಳಿಗಿಂದೇಕೆ ಈ ಮೌನ?</P>
<P>\'\'ಸ್ತ್ರೀಯ ರೂಪಮೆ ರೂಪ, ನಾರಿ ಕಂಠಮೆ ಕಂಠ!\'\'-<BR/><BR/><BR/><BR/></P>
</H6>
    <P>6<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>7<BR/><BR/></P>
    <P/>
    <H6>ಕಣ್ಣಬಿಟ್ಟೆನು ನಾನು ಹೆದರಿ ನೀರವನಾದೆ!<P>ಈಗ ಕ್ಲಾಸಿನೊಳಿದ್ದೆ, ನಿದ್ದೆ ಮಾಡುತಲಿದ್ದೆ;</P>
<P>ಬರೆವನಂದದಿ ನಟಿಸಿ ಮೆಲುದನಿಯಲುಸುರಿದೆನು-</P>
<P/>
<P>ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!!</P>
<P/>
<P/>
<P><B><I>(ಏಪ್ರಿಲ್ 1953, ಶಿವಮೊಗ್ಗ)</I></B></P>
<P/>
<P/>
<P/></H6>
    <P/>
    <H6>ಎನಲಂದು ಅವಳೆದುರು \'\'ಹೊಗಳದಿರಿ ಸಲ್ಲದಿದು\'\'"<P>ಕೊರಳ ಕೊಂಕಿಸಿ ಮುದದಿ \'\'ಥೂ, ಹೋಗಿ!\'\' ಎಂದಳೇ?</P>
<P/>
<P>ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</P>
<P/>
<P>ಅಂದಿನಾಟದ ಗೆಳತಿ ಇಂದು ಕಾಲೇಜ್ ತರುಣಿ;</P>
<P>ಬೆಡಗು, ಬೇಡದ ಥಳಕು ಶೃಂಗಾರ ವೈಯಾರ,</P>
<P>ಗಂಟೆಗಟ್ಟಲೆ ಮಾತು ದಾರಿಯಲಿ ಚೆನ್ನೆ?</P>
<P/>
<P>ಬಿನ್ನಾಣ ಬಲು ಚತುರೆ, ಕೃತಕತೆಯ ಸುರಿಮಳೆಯೆ!</P>
<P>ಕೊಂಕಿಸುತ ಕೊರಳನ್ನು, ಬಳುಕಿಸುತ ದೇಹವನು,</P>
<P>ಬೀರುವಳೆ ಕುಡಿನೋಟ ಸಹಪಾಠಿಗಳ ಮೇಲೆ?</P>
<P/>
<P>\'\'ರೀ ಮಾಧು, ಶಶಿ ಎಲ್ಲಿ? ನೆನ್ನೆ ಪತ್ತೆಯೆ ಇಲ್ಲ!</P>
<P>ಟೆನ್ನಿಸ್‍ಗೆ ಚಕ್ಕರ್; ಕುಡುಮುವುದು ಸರಿಯಲ್ಲ\'\'-</P>
<P>ಇದೇಕೆ ಈ ಪ್ರಾಣಿ ಹೀಗಾಯಿತೆಂಬೆ!</P>
<P/>
<P>\'\'ಶಶಿ-ವಾಣಿ ಸರಿ-ಜೋಡಿ\'\'- ಪಿಸುಮಾತು ಕೇಳಿಸಿತು;</P>
<P>ಕಲಿಯಬಂದವರಿಗಿಲ್ಲಿ ಕೆಲಸವಿಲ್ಲವೆ ಬೇರೆ?-</P>
<P>ಎನುತಿರಲು ಯಾರೋ ತಿವಿದರೇಕೋ?<BR/><BR/></P>
<P/></H6>
    <P>8<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>9<BR/><BR/></P>
    <H6/>
    <P/>
    <H6>ಹೃದಯ ತಂತಿ ಮಿಡಿಯಿತು<P/>
<P>ಹೃದಯ ತಂತಿ ಮಿಡಿಯಿತು</P>
<P>ಸ್ನೇಹ ತಂತು ಹರಿಯಿತು</P>
<P>ಸುಮ-ಸಮಾನ ಶಾಂತಿ ಸೌಧ</P>
<P>ಕುಸಿದು ಮಣ್ಣುಗೂಡಿತು!</P>
<P/>
<P>ಮಾತು, ಮಿಲನ ರುಚಿಸದು</P>
<P>ಮನವು ಮಥನ ಸಹಿಸದು</P>
<P>ಒಳಿತ ಕಂಡ ಕಣ್ಣಿಗಿಂದು</P>
<P>ಕಪಟವಲ್ಲೇ ತೋರ್ಪುದು.</P>
<P/>
<P>ಆರ ನುಡಿಯಳಂದು ಇಂಪು,</P>
<P>ಮನಕೆ ಸಿಗುವ ನಿಸದ ತಂಪು</P>
<P>ದೊರೆಯುತ್ತಿತ್ತೊ, ಅವನ ಪಥದಿ</P>
<P>ತೋರುತಿದೆ ದೀಪ-ಕೆಂಪು!</P>
<P/>
<P>ಮನವ ಸೆಳೆವ ನಗೆಯ ವದನ</P>
<P>ನಿಷ್ಕಳಂಕ ಶುಭ್ರ ನಳಿನ-</P>
<P>ವಿಂದು ಹೆಡೆಯ ತೂಗಿ ನಲಿವ</P>
<P>ಆಗುತಿದೆ ಸರ್ಪ-ವಿಪಿನ!</P>
<P/>
<P>ಚಿತ್ತ-ಭ್ರಮರಕವನ ಮೇಳ</P>
<P>ಮಧುವದಾಗಿ, ದೊರೆತ ಪದುಳ-</P>
<P>ದೊರತೆ ಬತ್ತಿ ಹೋಗಿ ಮೆದುಳ</P>
<P>ಸುತ್ತಿಹುದು ಭ್ರಮೆಯ ನಿಗಳ.</P>
<P/>
<P>ಕಳೆಯ ಹೊನಲಿಗಡ್ಡಕಟ್ಟೆ</P>
<P>ಏಳುತಿದೆ, ಅಯ್ಯೋ, ಕೆಟ್ಟೆ!</P>
<P>ನೀರ ಪಥವೆ ಬೇರೆ ಈಗ</P>
<P>ದೈವ ಕೆನ್ನ ಮೇಲೆ ಸಿಟ್ಟೆ!</P>
<P/>
<P><B><I>(ಮೇ 1955, ದಾವಣಗೆರೆ)<BR/><BR/></I></B></P>
</H6>
    <P>1ಂ<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>11</P>
    <H6/>
    <P/>
    <H6>ಸರಸವಿದೇನೇ ಶಾರದೆಯೇ<P/>
<P>ಸರಸವಿದೇನೇ ಶಾರದೆಯೇ</P>
<P>ಮಕ್ಕಳೊಡನೆ ನಿನಗೆಂಥದೀ ಆಟವೇ?</P>
<P/>
<P>ನಡೆಯುವ ಹುಡುಗನ ತಡೆಯುವೆಯೇಕೆ?</P>
<P>ಮುಂದಡಿ ಇಡಲಿರೆ ಎಡವಿಸಲೇಕೆ?</P>
<P>ನಗುವ ಕಂಗಳಿಗೆ ಹೊಗೆಯೂದುವೆಯೇಕೆ?</P>
<P>ಅಮ್ಮಾ-ಸರಸವಿದೇನೇ ಶಾರದೆಯೇ?</P>
<P/>
<P>ಬೆಂದಿದೆ ಹೃದಯ, ನೊಂದಿದೆ ಮನ ತಾ-</P>
<P>ನೆಂದಿಗದು ಸರಿ ಹೊಂದುವುದು;</P>
<P>ಕುಂದಿದ ಮೊಗದಾ ಕಂದನ ಮನದಾ-</P>
<P>ನಂದದ ದೀಪವ ನಂದಿಸಿದೆ!</P>
<P/>
<P>\'\'ಅಮ್ಮಾ, ನೀರು, ನೀರು\'\'- ಎಂದೊರಲಲು ನಾನಂದು</P>
<P>ಅಕ್ಕರೆಯಿಂದ ನೀನೋಡಿ ಬಂದೆ;</P>
<P>ತಿಳಿವಿನ ದಾಹವ ಸುಧೆಯಿಂ ತಣಿಸಲು</P>
<P>ಹಿಡುವೆಯಾ ಹುಳಿ ಈಗದಕೆ?</P>
<P><B><I>(ಮೇ 1957, ಶಿವಮೊಗ್ಗ)<BR/><BR/></I></B></P>
<P/></H6>
    <P/>
    <H6>ಇನಿಯಳೇ ಏಕೆ?<P/>
<P>ಶಿಸ್ತು ಸಂಯಮ ಚಿತ್ತ ನಿಗ್ರಹ ಬೇಕು</P>
<P>ಬೇಕೆಂದೊರಲಿದೆ;</P>
<P>ರೂಪ-ರಾಶಿಗೆ ಕ್ಷಣಿಕ ಸುಖದೆಡೆ ಮನವ ಬಿಡದಿರಲುಸುರಿದೆ.</P>
<P/>
<P>ಜನ್ಮ ಮಾನುಷ ಸುಲಭವಲ್ಲವು</P>
<P>ಎಂದ ಚಂದದಿ ಶಂಕರ;</P>
<P>ಜ್ಞಾನ ಕೆಣೆಯಿಲ್ಲಾವದಿರದು</P>
<P>ಎಂದನಾ ಭಗವಂತನು.</P>
<P/>
<P>ಪರುಶಕಲ್ಲಿದು ಜ್ಞಾನವಾಹಿನಿ,</P>
<P>ಕೇಳಿದೆಲ್ಲವ ಕೊಡುವುದು,</P>
<P>ಕಲ್ಪನೆಯ ಸಾಗರದಿ ನಿನ್ನನು</P>
<P>ನಾವೆಯಲಿ ಕರೆದೊಯ್ವದು.</P>
<P/>
<P>ಕಂಡ ವ್ಯಕ್ತಿಯ ಸನಿಹಕೆಳೆವುದೆ</P>
<P>ಕಲ್ಪನೆಯ ನಿಜಬಲವಲಾ;</P>
<P>ಕಾಣಲಾಗದ ಆಗಲಾರದ</P>
<P>ಬಯಕೆ ಬಿಮ್ಮನೆ ಬರುವುದು.</P>
<P/>
<P>ನ್ಯಾಯ, ಧರ್ಮಕೆ ಮೀರಿ ಹೋಗದ</P>
<P>ಕಾಮಸರ್ವದ ಸಮ್ಮತ,</P>
<P>ಪ್ರಕೃತಿ ನಿಯಮ, ನಿಸರ್ಗದಾಟ</P>
<P>-ಸಾಕುಮಾಡಿರಿ ಮಾತನು.<BR/><BR/></P>
</H6>
    <P>12<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>13</P>
    <P/>
    <H6>ಹೆಣ್ಣ ಕಂಡೊಡೆ, ತನ್ನ ಮನದಲಿ<P>ತಾಯ ನೆನೆವುದು ಸಭ್ಯತೆ;</P>
<P>ಅಕ್ಕ ಚಲಿಸಲು, ತಂಗಿ ಸರಿವಳು;</P>
<P>ಇನಿಯಳೇತಕೆ ನಿಲ್ವಳು?</P>
<P/>
<P><B><I>(ಜನವರಿ 56, ದಾವಣಗೆರೆ)<BR/><BR/></I></B></P>
<P/>
<P/>
<P>ಅರಳಿದೆ ಮೊಗದ ನಗೆ ಮಲ್ಲಿಗೆ</P>
<P/>
<P>ಅರಳಿದೆ ಮೊಗದ ನಗೆ ಮಲ್ಲಿಗೆ;</P>
<P>ಹೊರ ಸೂಸಿದೆ ಸೊಗಸಿನ ಕಿರಣಗಳ.</P>
<P/>
<P>ಹಗುರದೆ ಮನ ತೇಲಾಡುತಿದೆ;</P>
<P>ಆನಂದದ ಕಡಲೊಳ್ ಓಲಾಡುತಿದೆ;</P>
<P>ನುಡಿತಾಯಿಯ ಮಿಗೆ ಒಲವಿನ ಬಲದಿಂ-</P>
<P>ಅರಳಿದೆ ಮೊಗದಾ ನಗೆಮಲ್ಲಿಗೆ.</P>
<P/>
<P>ಹಿಂದಿನ ಗೋಳನು ಮರೆಯುತಿದೆ;</P>
<P>ಮುಂಬರಲಿಹ ಬಲುಹನು ನೆನೆಯದಿದೆ;</P>
<P>ಸಿರಿಯರಸನ ಸುಮ್ಮಾನದ ಬಲದಿಂ-</P>
<P>ಅರಳಿದೆ ಮೊಗದಾ ನಗೆಮಲ್ಲಿಗೆ.<BR/><BR/></P>
</H6>
    <P>14<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>15</P>
    <P/>
    <H6>ಬಾಳಿನ ಬೆಳಕನು ಕಾಣುತಿದೆ;<P>ಮನ ಶಾಂತಿಯ ಪಥದೆಡೆ ಹರಿಯುತಿದೆ;</P>
<P>ನೆಲೆವೆಣ್ಣೊಡೆಯನ ನಲುಮೆಯ ಬಲದಿಂ-</P>
<P>ಅರಳಿದೆ ಮೊಗದಾ ನಗೆಮಲ್ಲಿಗೆ!</P>
<P/>
<P><B><I>(1958 ದಾವಣಗೆರೆ)<BR/><BR/><BR/><BR/></I></B></P>
<P/></H6>
    <P/>
    <H6>ಪ್ರೇಮ-ಘೋರ<P/>
<P>ರಾಗ: ಕಾಂಬೋಧಿ ತಾಳ: ಝಂಪೆ</P>
<P/>
<P>ಶ್ಯಾಮಸುಂದರ ನೀನೇ ಚಕ್ರಿ ಹರಿಯೇ;</P>
<P>ಪ್ರೇಮ ಮೂರುತಿ ನೀನೆ ಘೋರವಿಹೆಯಾ?</P>
<P/>
<P>ಬಾಳಿನಲಿ ಆನಂದ ಮನದಣಿಯೆ ಸವಿಯಲಿರೆ</P>
<P>ಅನುಭವಕೆ ಬರಲಿರದೆ ಅಂತಃಸ್ಫೂರ್ತಿ;</P>
<P>ಒಳ್ಳಿತನೆ ಮನ ತಾ-</P>
<P>ನೆಲ್ಲೆಡೆಯು ಕಾಣುತಿರೆ</P>
<P>ತೋರುವುದೆನಗಾ ನಿನ್ನ ಸೌಮ್ಯ ಮೂರ್ತಿ.</P>
<P/>
<P>ಎಡೆಬಿಡದೆ ಸಂಕಟದ</P>
<P>ಸಂಕೋಲೆ ಸುತ್ತಿರಲು</P>
<P>ಬವಣೆಗೊಳಗಾದ ಮನ</P>
<P>ಸಹಿಸುತಿರೆ ತಾಪ;</P>
<P>ಸುಡುವ ದಳ್ಳುರಿ ಒಳಗೆ,</P>
<P>ಕಾರಿರುಳು ಕಂಗಳಿಗೆ</P>
<P>ಕವಿದಿರಲು ಕಾಣುವೆನು ಘೋರ ರೂಪ.</P>
<P> </P>
<P/></H6>
    <P>16<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>17<BR/><BR/></P>
    <H6/>
    <P/>
    <H6>ಕನ್ನಡದ ತಿಳಿನೀರ ಸರಸಿಯಲಿ<P/>
<P>ಕನ್ನಡದ ತಿಳಿನೀರ ಸರಸಿಯಲಿ ಅರಳಿಹುವು</P>
<P>ಕೆಲನಲುದಾವರೆ ಹೂವುಗಳು;</P>
<P>ಸೌರಭದ ಸೆಳೆತವಿದೆ ಅತ್ತ ಕೇಂದ್ರಿತವಾಗಿ,</P>
<P>ತಾಣದ ಹಿರಿಮೆಯ ಹೆಚ್ಚಿಸಲು.</P>
<P/>
<P>ಹರಡಿದೆಲೆಗಳ ನಡುವೆ ಮರೆಯಿಂದ ಮಗ್ಗೊಂದು</P>
<P>ಇಣುಕುತ ಕಾದಿದೆ ಭಾಗ್ಯರವಿ-</P>
<P>ಯುದವನೆ, ತಾನರಳಿ ಮನವೆಲ್ಲರರಳಿಸಲು;</P>
<P>ಬಾರನೆ ಬೇಗನೆ ಬೆಂಗಂದಿರ?<BR/><BR/></P>
<P/>
<P/>
<P>ನೀರದದ ನೆರಳಲ್ಲಿ ಏಳುತಿಹ ಕಿರುತಾರೆ</P>
<P>ಕಾದಿಹುದು ತನ್ನಿರವ ಹೊರತೋರಲು;</P>
<P>ನಭಕಿನಿತು ಕಾಂತಿಯನು ಕದಿರದಿಂ ಕೊಡಲಿಹುದು</P>
<P>ಮೂಡಲಿ ಮೆರೆಯಲಿ ಚಿರಕಾಲ!</P>
<P> </P>
<P><B><I>(ನವೆಂಬರ್ 58, ದಾವಣಗೆರೆ)<BR/><BR/></I></B></P>
<P>ಮೇಲೆ ನೀಲಿಮ ವ್ಯೋಮ, \'ನುಡಿ\'ಗಿದುವೆ ಹೊರನೋಟ;</P>
<P>ಮೂಡಿವೆ, ಮೇಲಿವೆ, ಮಿನುಗುತಿವೆ</P>
<P>ತಾರೆಗಳು, ಕೆಲವೊಂದು ಅಚಲ ದೀಪ್ತಿಯ ಸೂಸಿ,</P>
<P>ಬಾನಿನ ಸಿರಿತನ ಬೆಳಗಿಸಿವೆ!</P>
</H6>
    <P>18<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>19</P>
    <H6/>
    <P/>
    <H6>ವಿದ್ಯುತ್ ಲತಾಂಗಿ<P/>
<P>ಸಾಲುಗಂಬದ ಮೇಲೆ ಸಾಗುತಿಹೆ ಸಮಜವದಿ,</P>
<P>ದೇಶಕಾಲದ ಪರಿವೆ ಮನಕೆ ತರದೆ;</P>
<P>ಚಣ ಚಣಕೆ ಬದಲಿಸುವ ಹರಿವದಿಕ್ಕನುಮಾನು</P>
<P>ಚಂಚಲತೆ ಮೈವೆತ್ತ ಮಾಟಗಾತಿ!</P>
<P/>
<P>ನಿಂತ ನೀರಿನಲಿದ್ದೆ, ಹರಿವ ನೀರಿಗೆ ಬಿದ್ದೆ</P>
<P>ತನ್ನಿರವನಲ್ಲರಿತ ಮಂದಿ ವಿರಳ;</P>
<P>ನಮ್ಮಮ್ಮ ಧುಮ್ಮಿಕ್ಕಿ ಹೊರ ಬಂದೆನಾರ್ಭಟದಿ-</P>
<P>ಬಳಸಿಕೋ ಮೇಣಸುವನಳಿಸಿಕೋ</P>
<P>ಎನುತ.</P>
<P/>
<P>ಋಣಾಂಶಗಳ ಹೊನಲಾನೆನುವ</P>
<P>ಭೌತ ವಿಜ್ಞಾನಿ</P>
<P>ಸತ್ವಗಳ ಕೂಡಿಡಲೆನ್ನ ರೂಪದಲಿ;</P>
<P>ಪ್ರಸರಣೋತ್ಪಾದನೆಗೆ</P>
<P>ಶಬ್ದ, ಶಾಖ, ಪ್ರಕಾಶ,</P>
<P>ಚಲನ ಶಕ್ತಿಗಳೆನ್ನನಾರೈಸುತಿಹರು.</P>
<P/>
<P>ಚೈತನ್ಯಮಯ ಜಗದ</P>
<P>ಅಭಿಷಿಕ್ತ ಮಹಿಷೆಯಾನ್</P>
<P>ಇನ್ನಿತರ ಶಕ್ತಿಗಳೆನ್ನ ದಾಸಿಯರು;</P>
<P>ಅವರ ರೂಪಾಂತರಕೆ</P>
<P>ನೆರವೆನ್ನ ಗಳಿಸಿದೊಡೆ,</P>
<P>ಪಥ ಸುಗಮ, ಶ್ರಮದುಳಿವು ಸುಲಭ ಸಾಧ್ಯ!</P>
<P/>
<P>ಹಿನ್ನಲೆಯು, ಬೆಂಬಲವು, ಎನ್ನಿರವು; ಮುನ್ನಡೆಯು ಎನ್ನಿಂದಲೆಂತೆಂಬ ಮಾತನರಿತು,</P>
<P>ವಿಜ್ಞಾನಯುಗವಿದರ ಜೀವದುಸಿರಾಗಿಹೆನು-</P>
<P>ಪೆರ್ಮೆಭಾವನೆಗಾನು ಮುಗುದೆಯಲ್ಲ!<BR/><BR/><BR/><BR/></P>
<P><B><I>(ಜನವರಿ 1959, ದಾವಣಗೆರೆ)</I></B></P>
</H6>
    <P>2ಂ<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>21<BR/><BR/></P>
    <H6/>
    <P/>
    <H6>ಮುಂಬದಿಯ ಸಾಲಿನಲಿ ಕುಳಿತ ಸುಕುಮಾರಿ<P/>
<P>ಮುಂಬದಿಯ ಸಾಲಿನಲಿ ಕುಳಿತೋರ್ವ ಸುಕುಮಾರಿ</P>
<P>ಕಿಲಕಿಲನೆ ಮಲ್ಲಿಗೆಯ ಹೊರಸೂಸುತಿಹಳು;</P>
<P>ಮುಂಗುರುಳು ಮುಖಪದ್ಮದಗ್ರದಲಿ ಲಾಸ್ಯವನು</P>
<P>ತೋರಲಿಕೆ ತಂಗಾಳಿ ಸಹಕರಿಸುತಿಹುದು;</P>
<P>ಹಾಲುಗನ್ನೆಯ ಮೇಲೆ ತೋರುಬೆರಳನ್ನಿರಿಸಿ</P>
<P>ಸೊಬಗಿನಾ ಭಂಗಿಯನು ಸವಿಯುತಿಹಳು.</P>
<P/>
<P>ಕ್ಷಣಕೊಮ್ಮೆ ಜಾರುತಿಹ ಜಾರ್ಜೆಟ್ಟಿನಾ ಸೆರಗ</P>
<P>ಮೇಲಾಯ್ದು ಸರಿಪಡಿಸಲೆಸುಗುತಿಹಳು;</P>
<P>ಮುಡಿದ ಸಂಪಿಗೆ ಕಂಪ ಬೀರುತೆಲ್ಲೆಡೆ ಕೆಲರ</P>
<P>ಕಣ್ಮನಕೆ ಕೆಲಸವನು ಕೊಡುತಲಿಹುದು;</P>
<P>ಕೆಲವೊಮ್ಮೆ ಕಾರಣಕೆ ಕಾಯುದೆಯೆ ಕೈಚಲಿಸೆ</P>
<P>ಮನಸೆಳೆವ ಇನಿನಾದ ಬಳೆ ಸೂಸುತಿಹುದು.<BR/><BR/></P>
<P/>
<P>ಬಸ್ಸು ಕುಲುಕಿಸುತಿರಲು ಈಗೊಮ್ಮೆ ಆಗೊಮ್ಮೆ</P>
<P>ಹಿಂತಿರುಗೆ, ಮಿಂಚೊಂದು ಮೂಡಿ ಸರಿಯುವುದು! ನಗುವೊಂದು ನೆಪವಷ್ಟೆ; ಲಾವಣ್ಯದಾಕರವು</P>
<P>ಏನು ಮಾಡಿದರದೊಂದು ಹೊಸ ಭಂಗಿ ತಾನೆ?</P>
<P><B><I>(ಜುಲೈ 6, 1958, ಶಿವಮೊಗ್ಗ)</I></B></P>
</H6>
    <P>22<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>23</P>
    <H6/>
    <P/>
    <H6>ಕಿಡಿ - ನುಡಿ<P/>
<P>ಕ್ರೌಂಚದಳುವನು ಕೇಳಿ ಎಚ್ಚರಿತು ಬೆಚ್ಚಿದನು;</P>
<P>ದನಿಯಲುಗೆÂ ಮರುಗಿದನು, ಕಣ್ಣೀರ ಸುರಿಸಿದನು.</P>
<P>ಮುಳಿಸು ತಾಂಡವಾಡೆ, ಕಣ್ ಕಿಡಿಯ ಹೊರದೂಡೆ,</P>
<P>ಅಳ್ತಿಯಿಂ ಕೇಳಿಯಲಿ ತಳ್ಕೈಸಿ ತನ್ನವಳ</P>
<P>ಕುಳಿತ ಪಕ್ಷಿಯನೆರಗಿ ಎಸುಗೆಯಿಂ ತುಂಡರಿಸಿ,</P>
<P>ಬಿನದದಲಿ ಕೈ ಹೊಯ್ವ ಬೇಡನಂ ಶಪಿಸಿದನು-</P>
<P/>
<P>\'\'ಮಾ ನಿಷಾದ, ಪ್ರತಿಷ್ಠಾಂ ತ್ವಮಗಮಃ ಶಾಶ್ವತೀಸ್ಸಮಾಃ|</P>
<P>ಯತ್ಕ್ರೌಂಚಮಿಥುನಾದೇಕಂ ಅವಧೀಃ ಕಾಮಮೋಹಿತಮ್||\'\'\'\'</P>
<P/>
<P>ಕೆಲವಾರು ಕ್ಷಣಗಳಲಿ ಚಿತ್ತ ಮಥನಕೆ ಸಿಲುಕಿ,</P>
<P>ತನ್ನ ತಪ; ತಮವದಕೆ ತೆರೆ- ಇದನರಿತು,</P>
<P>\'\'ಮೋಹವಡರಿತೆ ಮನಕೆ? ಬಿರುನುಡಿಯನುಸುರಿದೆನೆ?</P>
<P>ಹತ್ಯೆ ಹನ್ಯತೆ ಕರ್ಮನಿಗಳವೆಂಬುದ ಮರೆತೆ,</P>
<P/>
<P>ಹಾ!\'\'- ಎನುತ ವಾಲ್ಮೀಕಿ ಹೊರಡಲಣಿಯಾಗುತಿರೆ,</P>
<P>ಘಾತಿಗೊಳಿಸಿದ ಪಾಪ, ಮುನಿಶಾಪ, ತದ್ದುಃಖ-</P>
<P>ರೂಪಿಸುತ ಕಾಲ್ಪಿಡಿದ ವ್ಯಾಧನವಸ್ಥೆಗೆ ಹಲುಬಿ,</P>
<P>ಮನ್ನಿಸುತ ಮನದಲ್ಲಿ ಶೋಕದಿಂ ತೆರಳಿದನು!</P>
<P/>
<P><B><I>(ಮೇ 19, 1956, ಶಿವಮೊಗ್ಗ)</I></B></P>
<P><B>** **</B></P>
<P/>
<P/>
<P/>
<P/>
<P/>
<P/>
<P/>
<P/>
<P/>
<P/>
<P/>
<P>(ಓ ಬೇಡ, ಛೇ ಪಾಪಿ, ಏಕೆ ಮಾಡಿದೆ ಹೀಗೆ?</P>
<P>ಹೊಡೆದುದೇತಕೆ? ನಿನ್ನ ಮೋಜನ್ನು ತಣಿಸಲಿಕೆ?</P>
<P>ತಮ್ಮ ಪಾಡಿಗೆ ತಾವು ಸಲ್ಲಾಪದಲಿ ತೊಡಗಿದ್ದ</P>
<P>ಜೋಡಿಹಕ್ಕಿಗಳಲೊಂದ ಕೊಂದುಬಿಟ್ಟೆಯದೇಕೆ?</P>
<P>ಮಾಸದಿರಲಿಂದಿನ ನೆನಪು, ಅನುಭವಿಸು ಕಹಿ ನೋವು</P>
<P>ಬಹುಕಾಲ ನಿನ್ನ ನೆಮ್ಮದಿಯನದು ಕಳೆದು ಬಿಡಲಿ!)</P>
<P><B><I>(ಕೆಲಕಾಲದ ನಂತರ ಆಮೇಲೆ</I></B></P>
<P><B><I>ಸುಮಾರು 1958 ರಲ್ಲಿ ಕೊನೆ ಮಾತುಗಳನ್ನು ಸೇರಿಸಿದ್ದು)<BR/><BR/><BR/><BR/></I></B></P>
</H6>
    <P>24<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>25</P>
    <H6/>
    <P/>
    <H6>ನೇಹ-ನಲ್ಮೆ<P/>
<P>ಎನ್ನೊಲವು ಮೀಸಲಿದೆ; ನೇಹಿಗನ ಮಾರ್ದವದ</P>
<P>ಜಾರಿ ಕರಗುವ, ಸಿಗುವ ಇನಿದುಟಿಗಳಿಂ ರಸದಂತೆ;</P>
<P>ಉಲಿದು ಸರಿಯುವ, ಮನದ ಕೋಕಿಲಗಳಿಂಚರದಂತೆ;</P>
<P>ಹಾಲ್ಗಲ್ಲ ಮೇಲ್ ಹರಿವ ತಿಳಿನೀರ ಸೊಬಗಾಂತು</P>
<P>ಜಡಮನದೊಳುಬ್ಬರಕೆ ತಂಗದಿರನೆಸಕಾಂತು</P>
<P>ಮೆರೆವ, ಹಮ್ಮನು ನೆರೆವ ನುಡಿಯ ಮರೆವುದೆಂತು?</P>
<P/>
<P>ಎನ್ನೊಲವು ಮೀಸಲಿದೆ; (ಮನ್ನಿಸೆನ್ನನುಚಿತವ)</P>
<P>ಹೃದಯವನಧರದೊಳು, ಆತ್ಮವನೆ ಕಂಗೊಳೊಳಿರಿಸುತ್ತೆ,</P>
<P>ಸೊಗಸಿನೊಂದೆಸಕಕೇಂ ವಿವರ ನೂರುಗಳನುಲುಹುತ್ತೆ,</P>
<P>ಬೊಗಸೆ ಕಂಗಳ ನಡುವೆ ಚೆಲ್ವ ನೀಲಿಮವುಳ್ಳ,</P>
<P>ನವಿರುಗೆನ್ನೆಗಳ್ ಮೇಲೆ ಉಷೆಯಲಾಲಿಮವುಳ್ಳ-</P>
<P>ಬರುವ ತರಳೆಯ ಮರೆವ ಅ-ರಸಿಕನು ನಾನಲ್ಲ!</P>
<P/>
<P>ನೀ ತಳೆವ ಸಂದೇಹ, ಯಾವುದತಿಶಯಮೆಂದೆ?</P>
<P>ಬೆದರು ಕಂಗಳಲೆನ್ನ ತುಂಬಿಕೊಳುವಿನಿಯಳ ಸೊಬಗೆ?</P>
<P>ಮುಗ್ಧ ಸ್ನೇಹದ ಮನವೆ? ಹೇಳಬೇಕೇ ನಿನಗೆ?</P>
<P>ಚಿಮ್ಮಿ ಚೆಲ್ಲುವ ಪ್ರೇಮಕಾರಂಜಿಯಾಕರವೆ?</P>
<P>ಹೊಮ್ಮಿ ಹೊಳೆಯುವ ಪೂತ ಅಪರಂಜಿ ಗೆಳೆತನವೆ?</P>
<P>ನಲ್ಮೆಯಾ ಚಿಲುಮೆಯೆ? ನೇಹಿಗನ ಸವಿಯೊಲವೆ?</P>
<P/>
<P>ನೇಹವೆಂಬುದದೊಂದು ಗಗನ ಕುಸುಮವೆ ಆಯ್ತೆ?</P>
<P>ನೆಮ್ಮದಿಗೇ ಮುನಿಸೋ, ಬಿಸಿಯುಸಿರು ಕರಗಿಸಲಾರದಾಯ್ತೆ!</P>
<P>ಉಮ್ಮಳಕೆ ತಣ್ಪಿವ ಪನಿಯಲ್ಲ, ಹೊನಲ ಗಳಹುವುದಾಯ್ತೆ</P>
<P>ಪರವೆ ಮೆರೆಸುವ ಕೆಳೆಯ ಇರವ ಕಾಣುದುದಾಯ್ತೆ?</P>
<P>ಬೆಂದೊಡಲಿಗೊಂದಿನಿತು ಇನಿವಾತು ಸಿಗದಾಯ್ತೆ?</P>
<P>ಕೊನರಿದಾ ಸ್ನೇಹಲತೆ ಅಲಕ್ಷ್ಯಗರಲಕೆಡೆಯಾಯ್ತೆ?</P>
<P/>
<P>ತರಳೆಯಾ ಚಾರುಲತೆಯ, ಇಂತಿರಲು, ಬಿಡಲೊಲ್ಲೆ;</P>
<P>ಎನ್ ಅಳ್ತಿ ಸೊಬಗಿನೊಳಗಿಹುದು, ಅವಳಂಗಗಳೊಳಲ್ಲ!</P>
<P>ಮನಕಾರಾಮ ದೊರಕುವೆಡೆ, ಮನ್ಮಥನಿಗೆಡೆಯಿಲ್ಲ!!</P>
<P>ಈಂಟುವೆನು ರಮ್ಯತೆಯ ಸೊದೆಯನೆದೆಗುದಿಗಾಗಿ,</P>
<P>ನಂಟು ಬಯಸುವ ಜೀವಕಭಿರಾಮ ಬೇಕಾಗಿ</P>
<P>ಸೌಮ್ಯ, ಶುಚಿ, ಸಾತ್ವಿಕದ ನಲ್ಮೆಯದು ಎನಗಾಗಿ!</P>
<P/>
<P><B><I><BR/><BR/><BR/><BR/></I></B></P>
<P><B><I>(ಮೇ 13, 1957, ಶಿವಮೊಗ್ಗ)</I></B></P>
</H6>
    <P>26<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>27<BR/><BR/></P>
    <H6/>
    <P/>
    <H6>ಮಿಂದು ತಾ ಬಂದಿಹಳು,<P>ನಿಂದಿಹಳು ಮನದನ್ನೆ!</P>
<P/>
<P>ಬಿಳಿ ದುಕೂಲವನುಟ್ಟು,</P>
<P>ತಿಲಕ ಕತ್ತುರಿಯಿಟ್ಟು;</P>
<P>ಹೆಣೆದಿಹಳು ವೇಣಿಯನು, ಹೆಗಲಮೇಲಿಳಿದಿಹುದು;</P>
<P>ಕೆನ್ನೆಗರಿಸಿನ ಹಚ್ಚಿ,</P>
<P>ಇನಿದುಟಿಯ ಮೆಲುಮುಚ್ಚಿ,</P>
<P>ಮಿಂದು ತಾ ಬಂದಿಹಳು ನಿಂದಿಹಳು ಮನದನ್ನೆ!</P>
<P/>
<P>ಕಾಡಿಗೆಯ ಲೇಪನದಿ ಕಣ್ದೊಡರ ಹೆಚ್ಚಿಸುತ,</P>
<P>ಥಳಥಳಿಪ ಮುಕುತಿಯಿಂ</P>
<P>ಮೊಗದ ಸೊಬಗನು ಬೆಳಗಿ,</P>
<P>ನೋಡುಗಗೆ ಕಣ್‍ದಣಿವ</P>
<P>ಕುಡಿನೋಟದಿಂ ಕೊಡುವ,</P>
<P>ಸಗ್ಗ ಸಿರಿಬಿಂಬವದು- ನಿಂದಿಹಳು ಮನದನ್ನೆ!</P>
<P/>
<P>ಸೀರೆ ಸೆರಗಿನ ತುದಿಯದಾವ ಪುಣ್ಯವ ಮಾಡಿ</P>
<P>ಬಂದಿತ್ತೊ- ಸೊಂಟವನು ಬಳಸಿ ನಿಂದಿತ್ತೋ!</P>
<P>ಮೃದುಕರದ ಮೇಲಿರುತ</P>
<P>ಖಣಿರು ಖಣಿ ನಾದದಿಂ</P>
<P>ಮನ ಸೆಳೆವ ಬಳೆಯಾಂತು-</P>
<P>ನಿಂದಿಹಳು ಮನದನ್ನೆ!</P>
<P/>
<P/>
<P>ಫಲಭರಿತ ಲತೆಯಂತೆ ಬಗ್ಗಿ ಬಳುಕುತ ನಡೆದು,</P>
<P>\'\'ಮೃದುಪದವು ಸೋಂಕಿದೊಡೆ ನೋವೆನಿತೋ,</P>
<P>ನೆಲೆವೆಣ್ಣೆ ತಾಯೆ, ಕ್ಷಮೆಯಿರಲೆನಗೆ\'\'-</P>
<P>ಎನುವ ನೂಪುರ ಶಬ್ದ</P>
<P>ಈಗಿಲ್ಲ; ತಡೆ ಮನವೆ- ನಿಂದಿಹಳು ಮನದನ್ನೆ!</P>
<P/>
<P>ಮೂಡಣದ ಬಾಂದಳದಿ ಕಿಸುವಣ್ಣ ಪಸರಿಸಿರೆ,</P>
<P>ಉಷೆಗನ್ನೆಯನಗಲುತಲಿ ದಿನದಾಣ್ಮ ಹೊರಟಿರಲು,</P>
<P>ಇನಿಯನೊಳಿತನು ಬೇಡಿ ಅರ್ಚಿಸುತ ಗೌರಿಯನು,</P>
<P>ಬಂದಿಹಳು ಎಬ್ಬಿಸಲು ಉದಯರಾಗದಿಮೆನ್ನ-</P>
<P/>
<P>ಮಿಂದು ತಾ ಬಂದಿಹಳು, ನಿಂದಿಹಳು ಮನದನ್ನೆ!</P>
<P/>
<P><B><I><BR/><BR/></I></B></P>
<P><B><I>(ನವಂಬರ್ 28, 1956; ದಾವಣಗೆರೆ)</I></B></P>
</H6>
    <P>28<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>29<BR/><BR/></P>
    <H6/>
    <P/>
    <H6>ಇನ್ನಿಲ್ಲವೆನ್ನಾಕೆ<P/>
<P>\'\'ಅರೆ, ಮಾಧು,\'\'</P>
<P>ಮಾತುಲನ ಮನೆಯಿಂದ ನವವಧುವ</P>
<P>ಕರೆತರುವುದೆಂದೋ?</P>
<P>ಹೊಸಜೋಡಿ ಹೊರಡುವುದು</P>
<P>ಮಧುಚಂದ್ರಕೆಂದೋ?</P>
<P>ಮೂಕನೇಕಾದೆ ನೀ</P>
<P>ಮಾತಾಡು ಬಂಧೋ!\'\'</P>
<P/>
<P>ಆತ್ಮದ್ರಷ್ಟನ ಪರಿಯಲುಪಚೇತನಸ್ಥನೊಲು;</P>
<P>ಬರಸಿಡಿಲು ಬೀಳುವರೆ ಇರುಳ್ಗವಿದ ಪಾದಪಕೆ</P>
<P>\'\'ಸನಿಹಕೋಡಿದ ಪಥಿಕ ನಿಂತಂತೆ ನಡೆದಂತೆ;</P>
<P>ಅಬ್ಬರದಿ ಮಬ್ಬಿನಲಿ ಹೆಬ್ಬುಲಿಯು ಮೇಲೆ ಬರೆ</P>
<P>ಬೊಬ್ಬಿಡದೆ ಕಣ್ಣೀರ ಸುರಿಸುವಾ ಧೇನುವೊಲು;</P>
<P>ಶುಭ್ರವಸನೆ ಲತಾಂಗಿ ವಿಹರಿಸುತಲುಪವನದಿ\'\'</P>
<P>ವಿರಹ ವಿನಿಯನ ನೆನೆದು ಬಿಸುಸುಯ್ವ ಪರಿದಿಟವು;</P>
<P>ಇದಕೇನು ಕಾರಣವೋ, ನಾ ತಿಳಿಯಲರ್ಹನೇ?\'\'</P>
<P/>
<P/>
<P>\'\'ಏನಿಲ್ಲವೀ ಮೌನ,\'\'</P>
<P>ನಿನ್ನರವನರಿಯದೆಯೆ ನಾ ತಳೆದೆ,</P>
<P>ಹೊಸ ಅರ್ಥ ಬಗೆಯದಿರೋ,</P>
<P>ಹಿಂದಾದ ಘಟನೆಗಳ</P>
<P>ಮರೆಯಲೆತ್ನಿಸಿ ಮನವ ಹಿಡಿಯುತಿದ್ದೆ\'\'</P>
<P/>
<P>\'\'ಬಿಗುಮಾನ ಬಿಡು, ಮಾಧು,\'\'</P>
<P>ಸಮಶೀಲ ವ್ಯಸನರಲಿ;</P>
<P>ಋತುರಾಜನವಸಾನ ಚಿಂತೆ ಬಂತೇಕಿಂದು?</P>
<P>(ನಿಜ, ಸಹಜ, ವಿರಹಿಗಳ ದುಗುಡ ಬಲ್ಲೆನೆ ನಾನು?)</P>
<P>ಅದಿರದಿರೆ, ಮಾವನೊಡನಾವ ವಿರಸಕ್ಕೆಡೆಯು</P>
<P>ತಲೆದೋರಿ ತಡೆಯಾಯ್ತು ಮಧುಚಂದ್ರಕೆ\'\'</P>
<P/>
<P>ಏನ ಪೇಳಲಿ, ಅಯ್ಯೋ?</P>
<P>ವಿಧಿ ಎನಗೆ ಸುವಿರೋಧಿ</P>
<P>ನನ್ನವಳ ಕರೆತರುವ ಕನಸು ಕನಸೇ ಆಯ್ತು</P>
<P>ಬಯಕೆ, ಬೇಡಿಕೆ, ಬಿನದ ಪೂರೈಕೆಯೊಳಗಾಗಿ</P>
<P>ದೇವನಡಿದಾವರೆಗಳನು ಸೇರಿ ಕಾದಿಹಳಲ್ಲ;</P>
<P>ಕೇಳು ನಡೆದುದು ಇಷ್ಟೆ:<BR/><BR/></P>
<P><B><I>(ಪದ್ಯ ಅಪೂರ್ಣ;</I></B></P>
<P><B><I>ಬರೆದದ್ದು ಶಿವಮೊಗ್ಗ ಸುಮಾರು 1954)</I></B></P>
<P><B><I> </I></B></P>
</H6>
    <P>3ಂ<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>31</P>
    <H6/>
    <P/>
    <H6>ಕರೆ<P/>
<P>ಊರನ್ನು ಕಟ್ಟೋಣ, ನಾಡನ್ನೆ ಬೆಳಗೋಣ,</P>
<P>ಬಾಳ ರೂಪಿಸಿಕೊಳುತ ಅನುಭವದ ಲತೆಗೆ</P>
<P>ನೆರಳನ್ನು ಕಾಣೋಣ, ಆದೆಡೆಯೆ ದುಡಿಯೋಣ-</P>
<P>ಎಂದಲ್ಲದೆ ಮೊದಲಡಿಯ ಇಟ್ಟುದುದು ಅಂದು?</P>
<P>ಎಂತು ಸಾಗಿದೆಯದರ ಕತೆ,</P>
<P>ಏನಾದರಿಹುದೇನು ಅದರ ಜತೆ-</P>
<P>ಅದು ಕುರಿತು ಆಡೋಣ ಸ್ವಲ್ಪ ಇಂದು.</P>
<P/>
<P>ಕನಸ ಕಾಣುತ ಇಂಜಿನಿಯರಾಗೋಣವೆಂದು</P>
<P>ನಾವೆಂದು ಹತ್ತಿದೆವೊ ಕಾಲೇಜು ಮೆಟ್ಟಿಲನ್ನ</P>
<P>ಅಂಟಿ ಬಂದಿದೆ ಬಿಡದೆ ಈ ಶಾಪ ನಮ್ಮ ಬೆನ್ನ-</P>
<P>ಋಜುತೆ ನೀ ಬಯಸಿದೊಡೆ ವಿಧಿಯೆ ಪ್ರತಿಕೂಲ.</P>
<P/>
<P>ಹರಿವ ಹೊನಲನು ತಡೆದು ಕಾಲುವೆಯ ಕಡೆದು,</P>
<P>ಹಸಿರು ಕಾಣದ ಬರಡು ಸಾಗು ಮಾಡದೀ</P>
<P>ಸುಡುಗಾಡು</P>
<P>ನೆಲವ ನಾಕವ ಮಾಳ್ಪೆಯಾ? ಓ ಭಗೀರಥ,</P>
<P>ದುಡಿದುಡಿದು ದಿನರಾತ್ರಿ ನೀನಿಲ್ಲಿ ಅವಿರತ?</P>
<P/>
<P>ಎತ್ತ ನೋಡಿದರತ್ತ ಮೊರಡಿ, ಗುಡ, ಕಾಡು;</P>
<P>ಸವರಿ ಮಾಡುತಿಹೆ ಹೆದ್ದಾರಿ, ಜಾಡು,</P>
<P>ಪಥಕಡ್ಡ ಬರೆ ಹೊನಲ ಮೇಲೆ ಬೀಳಿಸಿ ಸೇತು</P>
<P>ಇಕ್ಕೆಲದಿ ನಿರ್ಮಿಸುವೆ ಸೌಧ, ಮನೆ, ಪ್ರಾಸಾದ.<BR/><BR/><BR/><BR/></P>
</H6>
    <P/>
    <H6>ನೀರ ತಾಣವ ಹುಡುಕಿ, ಹರಿಯುತಿರೆ ಕೊಳ ಕಟ್ಟಿ,<P>ಲವಣ, ಅನಿಲವ ಬೆರೆಸಿ, ಶುದ್ಧೀಕರಿಸಿ,</P>
<P>ಮನೆ ಮನೆಯ ಬಾಗಿಲಿಗೆ ನಳಗಳೊಳು ಸಾಗಿಸುತ</P>
<P>ನಿತ್ಯೋಪಯೋಗಿ ಇದ ಸರಬರಾಯಿಸಿ ತಳೆವೆ-</P>
<P/>
<P>ಹೆಮ್ಮೆಯನು? ಸಲ್ಲದದು; ಕಳೆ ಶೌಚ ಕಶ್ಮಲವ</P>
<P>ಊರಾಚೆ ಹೊರಗೊಯ್ವೆ ನೆಲದ ಕೆಳಗೆ</P>
<P>ಒಣಗಿಸುತ, ಒಳಮಾಡಿ ರಾಸಾಯನಿಕ ಕ್ರಿಯೆಗೆ</P>
<P>ಮಾಡಿ ರೂಪಾಂತರವ, ಸಮೃದ್ಧ ಗೊಬ್ಬರವ-</P>
<P>ಪಡುವೆ ನೀ ಅಭಿಮಾನ? ಸ್ವಲ್ಪ ತಡಿ ಸಲ್ಲದದು!</P>
<P/>
<P>ಋಜುತೆ ನೀ ಬಯಸಿದೊಡೆ ನಿಯತಿ ಪ್ರತಿಕೂಲ; ಬೇರೊಂದ ಆಶಿಸದೆ ದುಡಿಯಲಿರೆ, ಉಜ್ಜುಗದೆ</P>
<P>ಇರಲು ಬಿಡುವರೆ ನಿನ್ನ ಈ ಜಗದೆ, ಪೆದ್ದೆ</P>
<P/>
<P>ಅರೆ ನಾನು ಹೇಳಿದುದ ಮಾಡಲಾರೆನು ಈತ</P>
<P>ಮಾಮೂಲು ಕೊಡುವೆನೆನೆ ಒಪ್ಪನಿವ ಸತತ</P>
<P>ಈ ವೃತ್ತಿಗೇತಕೆ ಬಂದ ಹಿಡಿಸದಿರೆ ಈ ಮಾರ್ಗ</P>
<P>ಮಾಡಿಸಲೆ ಬೇಕಿವಗೆ ಎಲ್ಲಿಗಾದರೂ ವರ್ಗ,</P>
<P>ಕೆಲವು ಕಂಟ್ರಾಕ್ಟರುಗಳಿಗಿದುವೆ ಮಂತ್ರ,</P>
<P>ಬೇಕೆನಲು ಮಾಡುವರು ಏನಾದರೂ ತಂತ್ರ!</P>
<P/>
<P>ಕೆಟ್ಟದಕೆ ತಲೆಬಾಗೆ ಋತಮಾರ್ಗಕದು ಶೂಲ;</P>
<P>ಒಮ್ಮೆ ಕೈ ಚಾಚಿದೆಯೋ ಅದೇ ನಿನಗೆ ವಿಷಘಳಿಗೆ!</P>
<P>ಬಿದ್ದೆ, ಏಳಲಾರದ ಪಾಪಕೂಪ ಪಾತಳಕೆ;</P>
<P>ನಿನ್ನತನ ನಿನ್ನೆದುರೆ ಬಲಿಯಹುದು ನೋಡು,</P>
<P>ಮುಗಿಯಿತಲ್ಲಿಯೇ ನಿನ್ನ ಧೃತಿಯ ಪಾಡು.</P>
</H6>
    <P>32<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>33<BR/><BR/></P>
    <P/>
    <H6>ಹಾಡ ಬೇಕಾಗುವುದು ಅವನ ಲಾಭದ ರಾಗ,<P>ಅವ ತಂದ ಕಾಡುಮರ ಹೊನ್ನೆ, ತೇಗ!</P>
<P>ಕಾಲುವೆಗೆ ಬಗೆದ ಹೊಲ, ತಳಪಾಯಕಗೆದ ನೆಲ</P>
<P>ಬರಹದಲಿ ತೋರುವುದು ಬಂಡೆಗಲ್ಲು</P>
<P/>
<P>ಲ್ಯಾಟರೈಟಿನ ಪದರ ಅರ್ಧ, ಕಾಲು</P>
<P>ಅವನ ಕಾಂಕ್ರೀಟೆಲ್ಲ ಮರಳುಪಾಲು</P>
<P>ಈ ತಥ್ಯ ಎಲ್ಲಿಯೂ ನಿತ್ಯ - ಸತ್ಯ</P>
<P>ಜಸದ ಶನಿ ಬೆಂಬತ್ತೆ ಎಲ್ಲವೂ ಪಥ್ಯ</P>
<P/>
<P>ಕೈಕಡಿತ ಕಾಣದೆಯೆ, ಗಿಂಬಳವ ಬಯಸದೆಯೆ</P>
<P>ಸರಿದಾರಿಯಲಿ ನಡೆಯಲಿಚ್ಛಿಸಿಹ, ಹೊಸ ಆಗಸ,</P>
<P>ನಿನ್ನ ಪುಣ್ಯಕೆ ಸಿಗಲು ನಿನಗಂಥ ಮೇಲಧಿಕಾರಿ,</P>
<P>ನೀ ಧನ್ಯ; ಆದರಿದು ವಿರಳ ವಿರಳ ಭಾರಿ!</P>
<P/>
<P>ನಡುದಾರಿಯನು ಬಿಟ್ಟು ಚರಂಡಿಯನು ಹಿಡಿದಾತ</P>
<P>ಮಾರ್ಗದರ್ಶಕನಿರಲು ನೀನೆಂತು ಉಳಿವೆ?</P>
<P>ಕೆಲಸ ಮಾಡಿಸಲರಿಯ, ಸಾಮಥ್ರ್ಯವಿಲ್ಲದವ,</P>
<P>ಚಾತುರ್ಯ ಬಲ್ಲದವ-ಬಿರುದನಿದ ತಳೆವೆ.</P>
<P/>
<P>ಜನರ ಕಣ್ಣಿಗೋ ಮೊದಲ ರಾಷ್ಟ್ರವೈರಿಗಳಾವು-</P>
<P>ದೇಶವ್ಯಾಪೀ ಶಾಪ ಈ ಪಿಡುಗ ಕನ್ನಡಕ</P>
<P>ಈಚಲಡಿಯಲಿ ಸೀಸೆ ಮಜ್ಜಿಗೆಯ ಹಿಡಿದಿಹೆವು</P>
<P/>
<P>ಎಂತಿರಲಿ, ನಿರ್ದುಷ್ಟನಿಗಿದರ ಪರಿವೆಯೆ ಇಲ್ಲ</P>
<P>ಆತ್ಮಶಕ್ತಿಯ ನಂಬಿ ನಡೆಯುತಿರೆ ಭಯವಿಲ್ಲ</P>
<P>ಅದಕೆ ನಾ ಮೊದಲೇ ಅಂದೆ ಇದೊಂದು ವಿಷಜಾಲ</P>
<P>ಹಗಲ ದೀವಿಗೆಯಲ್ಲಿ ಅವಶ್ಯ ಅನುಗಾಲ!<BR/><BR/></P>
<P/>
<P>ಆದರೂ ನಾಡಸೇವೆಗೆ ನಿಂತ ಅಗ್ರಣಿಗಳು ನಾವು</P>
<P>ಮುನ್ನ ಕೇಳದ ತಾಣ ಆಗಿರಲಿ ಕಾರ್ಯಕ್ಷೇತ್ರ</P>
<P>ಜಗದ ಗುಡಿಯೂಳಿಗದಿ ನಮಗದೇ ಸುಪವಿತ್ರ</P>
<P>ಬರಡು ಭೂಮಿಯೋ, ಜಾಳೋ,</P>
<P>ನರಹೊಗದ ಕಾಡೋ-</P>
<P>ಅಲ್ಲಿ ಸೃಜಿಸುವೆವಾವು ಹೊಸದೊಂದು ಸ್ವರ್ಗ,</P>
<P>ಹಚ್ಚೆ ಹೊಲ, ಸೇತು, ನಗರ ಮಾರ್ಗ</P>
<P/>
<P>ಎಲ್ಲಿಹಿರಿ, ಮಯದೇವ ಮಾನಸಾರಾದಿಗಳೇ,</P>
<P>ವಿಶ್ವಕರ್ಮ, ಸ್ಥಪತಿ ವಾಸ್ತುಶಿಲ್ಪಿಗಳೇ,</P>
<P>ಶಿಲ್ಪಕುಲದಧ್ವರ್ಯ, ಜಕ್ಕಣರೆ, ಡಕ್ಕಣರೆ?</P>
<P>ನಾವೇನ ಸಾಧಿಸಿಹೆವೊ ಅದ ನೋಡ ಬನ್ನಿ;</P>
<P>ಹರಸ ಬನ್ನಿ,</P>
<P/>
<P>ರಾಷ್ಟ್ರಕರೆ, ಮುಂದಾಳುಗಳೇ ನಿಮದೇನು ನೇಮ?</P>
<P>\'\'ಕಸ್ಮೈ ದೇವಾಯ ಹವಿಷಾ ವಿಧೇಮ?\'\'</P>
<P>ನಾಡ ಏಳಿಗೆಗಾಗಿ ದುಡಿವವಗೆ ಸ್ಫೂರ್ತಿಯನು</P>
<P>ಎಲ್ಲಿ ಸಲಿಸುವುದೆಂದು ನೀವರಸುತಿಹಿರೇನು?</P>
<P>ಅದ ನಮಗೆ ತನ್ನಿ.</P>
<P><B>(1973, ಬೆಂಗಳೂರು</B></P>
<P><B>ಆರ್.ವಿ. ಇಂಜಿನಿಯರಿಂಗ್ ಕಾಲೇಜಿನ</B></P>
<P><B>ವಾರ್ಷಿಕ ಸಂಸ್ಮರಣಿಕೆಯಲ್ಲಿ ಪ್ರಕಟಿತ)</B></P>
<P> </P>
<P/>
<P/></H6>
    <P>34<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>35</P>
    <H6/>
    <P/>
    <H6>ತುಣುಕುಗಳು<P/>
<P><B>1</B></P>
<P/>
<P>ಮನದ ತಾರ್ಕಣೆ ಸೃಜಸೆ ಬೇಸರದ ಕಾರಿರುಳ</P>
<P>ನೇಹಿಗರ ಇನಿವಾತೊಳುದಯಿಪನು ತಂಗದಿರ;</P>
<P>ತಾತ್ಸಾರದಾ ಮೋಡ? ಮನಸ್ಥಿತಿಗೆ ಹೊರತಲ್ಲ;</P>
<P>ಹಿಮಾಂಶು ಮರೆಯಾಗೆ, ಕೊರಗುವುದು ಸರಿಯಲ್ಲ.</P>
<P/>
<P><B><I>(ಆಗಸ್ಟ್ 1958,</I></B></P>
<P><B><I>ದಾವಣಗೆರೆ)<BR/><BR/></I></B></P>
<P><B>2</B><BR/>ಓ ಸಹೃದಯೀ ಗೆಳೆಯ,</P>
<P>ನಿತ್ಯ ನೂತನ ಜೀವನ;</P>
<P>ಒಂದು ಗೂಡಿಸಿ, ಮತ್ತೆ ಅಗಲಿಸಿ ಜನರ, ನಗುತಿದೆ ಚೇತನ;</P>
<P>\'ನೆನಹು ಬಾಳಿನ ಬುತ್ತಿ\'\' ಯಾಗಿರಲೆಮಗಿನ್ನೆತರ ಚಿಂತನೆ</P>
<P>ಸ್ನೇಹ ಮಧುವನ್ನೀಂಟಿದಾ ದಿನ ನೆನವುದಿಂದಿನ ಕಾಮನೆ</P>
<P> </P>
<P><B><I>(1959, \'ಗುಂಡ\'ನಿಗೆ ಕಳಿಸಿದ ಒಂದು</I></B></P>
<P><B><I>ಶುಭಾಶಯ)<BR/><BR/></I></B></P>
</H6>
    <P>36<BR/><I>ಮೊದಲ ಹೆಜ್ಜೆಗಳು<BR/><BR/></I></P>
    <H6>
      <P/>
      <P/>
      <P/>
      <P/>
      <P/>
      <P/>
    </H6>
    <P/>
    <H6>ಅನುಬಂಧಗಳು<P/>
<P>1. ಸಂದರ್ಭಸೂಚಿ/ 39</P>
<P>2. ಕವನಗಳ ಅಕಾರಾದಿ/ 43</P>
<P>3. ಕವನಗಳ ಮೊದಲ ಸಾಲುಗಳ ಅಕಾರಾದಿ/ 44</P>
<P>4. ಇದೇ ಲೇಖಕರ ಇತರೆ ಕೃತಿಗಳು/ 45</P>
<P/>
<P/>
<P/>
<P/>
<P/>
<P/>
<P/>
<P><B>3</B></P>
<P/>
<P>ನಲುಮೆಯ ಒಲುಮೆಯ ಚಿಲುಮೆಯನು</P>
<P>ನಿನ್ನಪರಂಜಿಯ ಕೂಟದಲಿ,</P>
<P>ಪ್ರೇಮ ಕಾರಂಜಿಯ ಆಟದಲಿ,</P>
<P>ಕಾಣುತ ಸವಿಯುತ ಮೆಲ್ಲುತಲಿ-</P>
<P>ಸಾಗಿಸು ಸಮರಸ ಬಾಳಿನಲಿ!</P>
<P/>
<P><B><I>(1959, ಗೆಳೆಯನೊಬ್ಬನ ಮದುವೆಗೆ</I></B></P>
<P><B><I>ಹಾರೈಕೆ, ಆಗ ಕೊಟ್ಟ</I></B></P>
<P><B><I>ಉಡುಗೊರೆಯೊಂದಿಗೆ)</I></B></P>
</H6>
    <P><I>ಮೊದಲ ಹೆಜ್ಜೆಗಳು</I><BR/>39</P>
    <H6/>
    <P/>
    <H6>ಂ1 :: ಕವನಗಳ ಸಂದರ್ಭ ಸೂಚಿ<P/>
<P><B><I>1. ಪದುಮ: (ಪುಟ 1)</I></B></P>
<P>ದಾವಣಗೆರೆಯ ಬಿಡಿಟಿ ಇಂಜಿನಿಯರಿಂಗ್ ಕಾಲೇಜಿನಲ್ಲಿ ಓದುತ್ತಿದ್ದಾಗ ಬೆಂಗಳೂರಿನಲ್ಲಿ ಬಂಧುಗಳೊಬ್ಬರ ಮನೆಗೆ ಹೋಗುವ ಸಂದರ್ಭ ಒದಗಿಬಂತು. ಅವರ ಮನೆಯಲ್ಲಿ ಪಾದರಸದಂತೆ ಆಟವಾಡಿಕೊಂಡಿದ್ದ ಒಬ್ಬಳು ಚಿಕ್ಕ ಹುಡುಗಿಯನ್ನ ನೋಡಿದಾಗ ಕಲ್ಪನೆಗಳ ಬೆನ್ನೇರಿ ಬರೆದ ಕವನ. ಬಹುಶಃ ಕಾಬೂಲಿವಾಲ ಪ್ರಜ್ಞೆ ಪ್ರಭಾವ ಬೀರಿದ್ದಿರಬಹುದು.</P>
<P>ಈ ಕವನ ಆಕಾಶವಾಣಿ, ಬೆಂಗಳೂರು ಕೇಂದ್ರದಿಂದ 24 ಜುಲೈ 1956 ರಂದು ಪ್ರಸಾರವಾಯಿತು. ಹಲವಾರು ಬಾರಿ ಬೇರೆ ಬೇರೆ ಆಕಾಶವಾಣಿ ಕೇಂದ್ರಗಳಿಂದ ಮರುಪ್ರಸಾರವೂ ಆಯಿತು. ಮಾರ್ಚ್ 6, 196ಂ ರ \'ಜನಪ್ರಗತಿ\' ಸಾಪ್ತಾಹಿಕ ಪತ್ರಿಕೆಯಲ್ಲಿ ಪ್ರಕಟವಾಯಿತು.</P>
<P/>
<P><B><I>2. ವಾಣಿ: (ಪುಟ 3)</I></B></P>
<P><B> </B>ಶಿವಮೊಗ್ಗದಲ್ಲಿ ಪ್ರಾಥಮಿಕ ಶಾಲೆಯಲ್ಲಿ ಓದುತ್ತಿದ್ದಾಗ ತರಗತಿಯಲ್ಲಿ ಹುಡುಗಿಯರೂ ಇರುತ್ತಿದ್ದರು. ಆ ಬಾಲ್ಯದ ದಿನಗಳ ಒಬ್ಬಳು ಸಹಪಾಠಿಯ ನೆನಪಿನಲ್ಲಿ ಆಮೇಲೆ ಎಷ್ಟೋ ವರ್ಷಗಳ ನಂತರ ಬರೆದ ಕವನ. (ಏಪ್ರಿಲ್ 1953, ಶಿವಮೊಗ್ಗ.)</P>
<P/>
<P><B><I>3. ಹೃದಯ ತಂತಿ ಮಿಡಿಯಿತು: (ಪುಟ 6)</I></B></P>
<P>ಆಪ್ತ ಸೇಹಿತನೊಬ್ಬ ಮುನಿಸಿಕೊಂಡು ಮಾತು ಬಿಟ್ಟಾಗ ನೊಂದು ಬರೆದ ಕವನ. (ಮೇ 1955, ದಾವಣಗೆರೆ.)</P>
<P/>
<P><B><I>4. ಸರಸವಿದೇನೆ ಶಾರದೆಯೇ: (ಪುಟ 8)</I></B></P>
<P><I> </I>ಇಂಜಿನಿಯರಿಂಗ್ ಕಾಲೇಜಿನಲ್ಲಿ ವ್ಯಾಸಂಗ ಮಾಡುತ್ತಿದ್ದಾಗ ನಾಟಕ</P>
</H6>
    <P>4ಂ<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>41</P>
    <H6>ಸಾಹಿತ್ಯದ ಗೀಳು ಹಚ್ಚಿಕೊಂಡು ಓದನ್ನೂ ನಿರ್ಲಕ್ಷ್ಯ ಮಾಡಿ ಪರೀಕ್ಷೆಯಲ್ಲಿ ಎಡವಿದಾಗ ಬರೆದ ಕವನ. (ಮೇ 1957, ಶಿವಮೊಗ್ಗ.)<P/>
<P><B><I>5. ಇನಿಯಳೆ ಏಕೆ: (ಪುಟ 9)</I></B></P>
<P>ಅರೆಬರೆ ತಿಳಿವಳಿಕೆಯ ಸ್ವಾನುಭವದ ಕೊರತೆಯ ಹದಿವಯಸ್ಸಿನ ಹುಡುಗನೊಬ್ಬನ ಧರ್ಮೋಪದೇಶ. (ಜನವರಿ 1956, ದಾವಣಗೆರೆ.)</P>
<P/>
<P><B><I>6. ಅರಳಿದೆ ಮೊಗದ ನಗೆ ಮಲ್ಲಿಗೆ: (ಪುಟ 1ಂ)</I></B></P>
<P><I> </I>ತುಂಬಾ ಸಂತೋಷವಾದಾಗ ಏನೇನೋ ಕನಸುಗಳನ್ನ ಕಾಣುತ್ತಾ, ಇಂಜಿನಿಯರಿಂಗ್ ಪರೀಕ್ಷೆ ಇನ್ನೂ ಮುಗಿಯುವುದರೊಳಗೆ ಕೆಲಸಕ್ಕೆ ಸೇರುವ ಅವಕಾಶ ಒದಗಿ ಬಂದಿತೆಂದು ತಿಳಿದಾಗ ಬರೆದ ಕವನ. (1958, ದಾವಣಗೆರೆ)</P>
<P/>
<P><B><I>7. ಪ್ರೇಮ ಘೋರ: (ಪುಟ 12)</I></B></P>
<P><B> </B>ಯಾವುದೋ ಒಂದು ದಾಸರ ಕೀರ್ತನೆಯನ್ನು ಅನುಸರಿಸಿ ಬರೆದ ಕವನ. (ಫೆಬ್ರವರಿ ಂ1, 1958 ದಾವಣಗೆರೆ.)</P>
<P/>
<P><B><I>8. ಕನ್ನಡದ ತಿಳಿನೀರ ಸರಸಿಯಲಿ: (ಪುಟ 13)</I></B></P>
<P><B> </B>ಕನ್ನಡ ನಾಡು ಒಂದಾದ ವಿಜಯೋತ್ಸವದ ನೆನಪಿನಲ್ಲಿ ಬರೆದ ಕವನ. (ನವಂಬರ್ 1958, ದಾವಣಗೆರೆ.)</P>
<P/>
<P><B><I>9. ವಿದ್ಯುತ್ ಲತಾಂಗಿ: (ಪುಟ 15)</I></B></P>
<P><I> </I>ಬೆಂಗಳೂರಿನ ಆಕಾಶವಾಣಿ ಕೇಂದ್ರದವರು ಬೇರೆ ಬೇರೆ ಊರುಗಳಿಗೆ ಹೋಗಿ ಅಲ್ಲಿನ ಯುವ ಪ್ರತಿಭೆಗಳನ್ನ ಗುರುತಿಸಿ, ಅವರನ್ನು ಪ್ರೋತ್ಸಾಹಿಸುವ ಒಂದು ಕಾರ್ಯಕ್ರಮ ಹಮ್ಮಿಕೊಂಡಿದ್ದರು. ಆ ಉದ್ದೇಶದಿಂದ ಅವರು ದಾವಣಗೆರೆಗೆ ಬಂದಾಗ ನಡೆಸಿದ ಪ್ರತಿಭಾ ಸ್ಪರ್ಧೆಯಲ್ಲಿ ಮನ್ನಣೆಗಳಿಸಿದ ಕವನ ಇದು.</P>
<P>ಇಂಜಿನಿಯರಿಂಗ್ ವಿದ್ಯಾರ್ಥಿಯಾಗಿದ್ದರಿಂದ ನನ್ನ ಬೇರೆ ಕವನಗಳನ್ನ ಬಿಟ್ಟು ವಿಜ್ಞಾನಕ್ಕೆ ಸಂಬಂಧಪಟ್ಟ ಈ ಕವನವನ್ನ ಆರಿಸಿಕೊಂಡರು ಅಂಥ<BR/>ಕಾಣುತ್ತೆ. (ರಚನೆ: ಜನವರಿ 1959 ದಾವಣಗೆರೆ; ಬೆಂಗಳೂರು ಆಕಾಶವಾಣಿ ಕೇಂದ್ರದಲ್ಲಿ ಪ್ರಸಾರ: ಜುಲೈ 24, 1959)</P>
<P/>
<P><B><I>1ಂ. ಮುಂಬದಿಯ ಸಾಲಿನಲ್ಲಿ ಕುಳಿತ ಸುಕುಮಾರಿ: (ಪುಟ 17)</I></B></P>
<P><B><I> </I></B>ನಮ್ಮ ಮನೆ ಇದ್ದುದು ಶಿವಮೊಗ್ಗದಲ್ಲಿ; ಓದುತ್ತಿದ್ದುದು ದಾವಣಗೆರೆಯ ಇಂಜಿನಿಯರಿಂಗ್ ಕಾಲೇಜಿನಲ್ಲಿ. ಸುಮಾರು ತಿಂಗಳಿಗೊಮ್ಮೆ ಊರಿಗೆ ಹೋಗಿ ಬರುತ್ತಿದ್ದೆ. ಬಸ್ಸಿನಲ್ಲಿ ಉಚಿತವಾಗಿ ಪ್ರಯಾಣ ಮಾಡಲು ಉದಾರ ದಾನಿಗಳಾದ ಉದಯ ಮೋಟಾರ್ ಸರ್ವೀಸ್ ನವರು ಅನುಮತಿ ಪತ್ರ ಕೊಟ್ಟಿದ್ದರು.</P>
<P>ಹೀಗೆ ಪ್ರಯಾಣ ಮಾಡುತ್ತಿದ್ದಾಗ ಒಮ್ಮೆ ಬಸ್ಸಿನಲ್ಲೇ ಕುಳಿತು ಗೀಚಿ, ಅಮೇಲೆ ತಿದ್ದಿದ ಕವನದ ರೂಪ. (ಜುಲೈ 6, 1958.)</P>
<P/>
<P><B><I>11. ಕಿಡಿ-ನುಡಿ: (ಪುಟ 18)</I></B></P>
<P><B><I> </I></B>ವಾಲ್ಮೀಕಿ ರಾಮಾಯಣದ ರಚನೆಗೆ ಸಂಬಂಧಪಟ್ಟ ಒಂದು ಘಟನೆ ಹೀಗೆ ಆಗಿರಬಹುದು ಎಂದು ಊಹಿಸಿ ಬರೆದದ್ದು. ರಚನೆ ಮೇ 19, 1956 ಶಿವಮೊಗ್ಗ.</P>
<P>ಕೆಲಕಾಲ ನಂತರ ಸುಮಾರು 1958 ರಲ್ಲಿ ಕೊನೆ ಮಾತುಗಳನ್ನು ಸೇರಿಸಿದ್ದು. ಆಮೇಲೆ ಬೆಂಗಳೂರಿನಿಂದ ಹೊರಬರುತ್ತಿದ್ದ \'ಜೀವನ\' ಮಾಸಪತ್ರಿಕೆಯಲ್ಲಿ 1974 ರಲ್ಲಿ ಇದು ಪ್ರಕಟವಾಯಿತು.</P>
<P/>
<P><B><I>12. ನೇಹ-ನಲ್ಮೆ: (ಪುಟ 2ಂ)</I></B></P>
<P><B><I> </I></B>ಯಾವುದೋ ಒಂದು ಇಂಗ್ಲಿಷ್ ಕವಿತೆಯನ್ನು (ಅದರ ಹೆಸರು ಮರೆತು ಹೋಗಿದೆ) ಓದಿದ ಮೇಲೆ ಅದರ ಪ್ರಭಾವದ ಗುಂಗಿನಲ್ಲಿ ಬರೆದ ಕವನ. ರಚನೆ: ಮೇ 13, 1957 ಶಿವಮೊಗ್ಗ.)</P>
<P/>
<P><B><I>13. ಮಿಂದು ತಾ ಬಂದಿಹಳು: (ಪುಟ 22)</I></B></P>
<P><B><I> </I></B>ಹದಿವಯಸಿನ ರಸಿಕತೆಯ ಹುಚ್ಚು ಕನಸು (ನವಂಬರ್ 28, 1956 ದಾವಣಗೆರೆ)</P>
<P/></H6>
    <P>42<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>43</P>
    <H6>
      <B>
        <I>14. ಇನ್ನಿಲ್ಲವೆನ್ನಾಕೆ: (ಪುಟ 24)</I>
      </B>
      <P><B><I> </I></B>ವಿವಾಹವಾದ ಯುವಕನೊಬ್ಬ ತನ್ನ ನವ ವಧುವನ್ನು ಮದುವೆಯಾದ ಕೆಲದಿನಗಳಲ್ಲೇ ಕಳೆದುಕೊಂಡ ಎಂಬ ಸುದ್ದಿಯನ್ನು ಪತ್ರಿಕೆಗಳಲ್ಲಿ ಓದಿದಾಗ ಸ್ಫುರಿಸಿದ ಕವನ. (ಪದ್ಯ ಅಪೂರ್ಣ; ಬರೆದದ್ದು ಶಿವಮೊಗ್ಗ ಸುಮಾರು 1954)</P>
      <P/>
      <P>
        <B>
          <I>15. ಕರೆ: (ಪುಟ 26)</I>
        </B>
      </P>
      <P><B> </B>ಇಂಜಿನಿಯರಿಂಗ್ ಕಾಲೇಜಿನಲ್ಲಿ ಅಧ್ಯಾಪಕನಾಗಿದ್ದಾಗ ಬರೆದ ಕವನ. ಆರ್.ವಿ. ಇಂಜಿನಿಯರಿಂಗ್ ಕಾಲೇಜು, ಬೆಂಗಳೂರು ವಾರ್ಷಿಕ \'ಸಂಸ್ಮರಣಿಕೆ\'ಯಲ್ಲಿ ಪ್ರಕಟವಾಯಿತು. (1971, ಬೆಂಗಳೂರು)</P>
      <P/>
      <P>
        <B>
          <I>16. ತುಣುಕುಗಳು: (ಪುಟ 3ಂ)</I>
        </B>
      </P>
      <P><B><I> </I></B>ಆಗೊಮ್ಮೆ ಈಗೊಮ್ಮೆ ಕುರುಕಿದ ಚುಟುಕುಗಳು. (1959)</P>
      <P/>
      <P/>
      <P>2 :: ಕವನಗಳ ಅಕಾರಾದಿ</P>
      <P/>
      <P>ಅರಳಿದೆ ಮೊಗದ ನಗೆ ಮಲ್ಲಿಗೆ /13</P>
      <P>ಇನಿಯಳೇ ಏಕೆ? /11</P>
      <P>ಇನ್ನಿಲ್ಲವೆನ್ನಾಕೆ /28</P>
      <P>ಕನ್ನಡದ ತಿಳಿನೀರ ಸರಸಿಯಲಿ /16</P>
      <P>ಕರೆ /3ಂ</P>
      <P>ಕಿಡಿ-ನುಡಿ /22</P>
      <P>ತುಣುಕುಗಳು /34</P>
      <P>ನೇಹ-ನಲ್ಮೆ /24</P>
      <P>ಪದುಮ /1</P>
      <P>ಪ್ರೇಮ-ಘೋರ /15</P>
      <P>ಮಿಂದು ತಾ ಬಂದಿಹಳು, ನಿಂದಿಹಳು ಮನದನ್ನೆ! /26</P>
      <P>ಮುಂಬದಿಯ ಸಾಲಿನಲಿ ಕುಳಿತ ಸುಕುಮಾರಿ /2ಂ</P>
      <P>ವಾಣಿ /ಂ4</P>
      <P>ವಿದ್ಯುತ್ ಲತಾಂಗಿ /18</P>
      <P>ಸರಸವಿದೇನೇ ಶಾರದೆಂiÉುೀ /1ಂ</P>
      <P>ಹೃದಯ ತಂತಿ ಮಿಡಿಯಿತು /8</P>
      <P/>
    </H6>
    <P>44<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>45</P>
    <H6/>
    <P/>
    <H6>3 :: ಕವನಗಳ ಮೊದಲ ಸಾಲುಗಳ ಅಕಾರಾದಿ<P/>
<P>ಅರಳಿದೆ ಮೊಗದ ನಗೆ ಮಲ್ಲಿಗೆ / ಪುಟ 13</P>
<P>ಅರೆ, ಮಾಧು, ಮಾತುಲನ ಮನೆಯಿಂದ ನವವಧುವ/ಪುಟ 28</P>
<P>ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ! / ಪುಟ ಂ4</P>
<P>ಊರನ್ನು ಕಟ್ಟೋಣ, ನಾಡನ್ನೆ ಬೆಳಗೋಣ / ಪುಟ 3ಂ</P>
<P>ಎನ್ನೊಲವು ಮೀಸಲಿದೆ; ನೇಹಿಗನ ಮಾರ್ದವದ / ಪುಟ 24</P>
<P>ಓ ಸಹೃದಯೀ ಗೆಳೆಯ, ನಿತ್ಯ ನೂತನ / ಪುಟ 35</P>
<P>ಕನ್ನಡದ ತಿಳಿನೀರ ಸರಸಿಯಲಿ / ಪುಟ 16</P>
<P>ಕ್ರೌಂಚದಳುವನು ಕೇಳಿ ಎಚ್ಚರಿತು ಬೆಚ್ಚಿದನು / ಪುಟ 22</P>
<P>ನಲುಮೆಯ ಒಲುಮೆಯ ಚಿಲುಮೆಯನು / ಪುಟ 36</P>
<P>ನೋಡು, ಪದುಮಳ ಮುದ್ದು ಮುಖದೊಳಗೆಂಥ / ಪುಟ ಂ1</P>
<P>ಬಿಳಿ ದುಕೂಲವನುಟ್ಟು, ತಿಲಕ ಕತ್ತುರಿಯಿಟ್ಟು / ಪುಟ 26</P>
<P>ಮನದ ತಾರ್ಕಣೆ ಸೃಜಸೆ ಬೇಸರದ ಕಾರಿರುಳ / ಪುಟ 34</P>
<P>ಮುಂಬದಿಯ ಸಾಲಿನಲಿ ಕುಳಿತೋರ್ವ / ಪುಟ 2ಂ</P>
<P>ಶಿಸ್ತು ಸಂಯಮ ಚಿತ್ತ ನಿಗ್ರಹ ಬೇಕು / ಪುಟ 11</P>
<P>ಶ್ಯಾಮಸುಂದರ ನೀನೇ ಚಕ್ರಿ ಹರಿಂiÉುೀ / ಪುಟ 15</P>
<P>ಸರಸವಿದೇನೇ ಶಾರದೆಂiÉುೀ / ಪುಟ 1ಂ</P>
<P>ಸಾಲುಗಂಬದ ಮೇಲೆ ಸಾಗುತಿಹೆ / ಪುಟ 18</P>
<P>ಹೃದಯ ತಂತಿ ಮಿಡಿಯಿತು / ಪುಟ ಂ8</P>
<P/>
<P/>
<P>ಇದೇ ಲೇಖಕರ ಇತರ ಕೃತಿಗಳು</P>
<P/>
<P>ಪ್ರಕಟಿತ ಕೃತಿಗಳು:</P>
<P><B>\'ವಿದೇಶಕ್ಕೆ ಬಂದವರು\' (ಕವನ ಸಂಕಲನ) (1998, 2ಂಂ5)</B></P>
<P><B>\'ಮಾತಿನ ಮಂಟಪ\' (ಪ್ರಬಂಧ ಸಂಕಲನ) (2ಂಂ2)</B></P>
<P><B>\'ರಾಂಟ್‍ಜನ್\' (ವೈಜ್ಞಾನಿಕ ಸಾಹಿತ್ಯ) (1975)</B></P>
<P><B>\'ಮಾತಿನ ಚಪ್ಪರ\' (ಪ್ರಬಂಧ ಸಂಕಲನ) (2ಂಂ5)</B></P>
<P><B>\'ಕನ್ನಡ ಉಳಿಸಿ ಬೆಳಸುವ ಬಗೆ\' (ಅಮೆರಿಕನ್ನಡ ಚಿಂತನೆಗಳು)</B></P>
<P><B>(2ಂಂ5)</B></P>
<P><B>\'ಕನ್ನಡದಲ್ಲಿ ಶ್ರೀ ಸತ್ಯನಾರಾಯಣ ಪೂಜೆ\' (ಮಂತ್ರ ಮಂಜರಿ)</B></P>
<P><B>(2ಂಂ6)</B></P>
<P><B>\'ಮಾತಿನ ಮಲ್ಲಿಗೆ\' (ಲಲಿತ ಪ್ರಬಂಧ ಸಂಕಲನ) (2ಂಂ9)</B></P>
<P><B>\'ಮಾತೇ ಮುತ್ತು\' (ವೈಚಾರಿಕ ಲೇಖನಗಳು) (2ಂಂ9)</B></P>
<P><B>\'ಮುಕ್ತಕ ಕನ್ನಡ\' (ಸಂಸ್ಕೃತ ಸುಭಾಷಿತ ಪದ್ಯಗಳ ಕನ್ನಡ</B></P>
<P><B>ಭಾವಾನುವಾದ) (2ಂಂ9)</B></P>
<P><B>\'ಗೀತಗುಚ್ಛ\' (ಸಂಸ್ಕೃತ ಪದ್ಯಗಳ ಕನ್ನಡ ಭಾವಾನುವಾದ) (2ಂಂ9)</B></P>
<P><B>\'ಗುಬ್ಬಿ ಗುಬ್ಬಚ್ಚಿ\'- ಒಂದು ವಿವೇಚನೆ (2ಂಂ9)</B></P>
<P><B> </B></P>
<P>ಪ್ರಧಾನ ಸಂಪಾದಕ:</P>
<P><B>\'ಅಮೆರಿಕನ್ನಡ\' (ಉತ್ತರ ಅಮೆರಿಕಾದ ಕನ್ನಡ ಸಾಹಿತ್ಯ ದ್ವೈಮಾಸಿಕ)</B></P>
<P><B>\'ಸ್ಮರಣ ಸಂಚಿಕೆ\' (ವಿಶ್ವಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ,</B></P>
<P><B>2ಂಂಂ)</B></P>
<P><B>\'ದರ್ಶನ\' (ವಿಶ್ವ ಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, 2ಂಂಂ)</B></P>
<P><B>\'ಚಿತ್ರಭಾನು\' (ಉತ್ತರ ಕ್ಯಾಲಿಫೋರ್ನಿಯಾ, ಸಾಹಿತ್ಯ ವಾರ್ಷಿಕ,</B></P>
<P><B>2ಂಂ2) \'ತುರಾಯಿ\' (ಮಧ್ಯವಲಯ ಕನ್ನಡ ಸಮ್ಮೇಳನ, ಮಿಸ್ಸೌರಿ, 1991)</B></P>
</H6>
    <P>46<BR/><I>ಮೊದಲ ಹೆಜ್ಜೆಗಳು<BR/>ಮೊದಲ ಹೆಜ್ಜೆಗಳು</I><BR/>47</P>
    <H6>
      <B>\'ಅಕ್ಷಯ\' (ಪ್ರೊ| ಕೆ.ಭೈರವಮೂರ್ತಿರವರ ಅಭಿನಂದನಾ ಗ್ರಂಥ<P>2ಂಂ8)</P>
</B>
      <P>
        <B>\'ಸಂವಹನ ಕಾವ್ಯ-2ಂಂ8\' (ಕವನ ಸಂಕಲನ, 2ಂಂ8)</B>
      </P>
      <P/>
      <P>ಸಹ-ಸಂಪಾದಕ:</P>
      <P>
        <B>\'ಕನ್ನಡ ಭಾಗವತ ಸಮಗ್ರ ಸಂಪುಟ\' (ಪರಿಶೋಧಕ ಸಮಿತಿ ಸದಸ್ಯ,</B>
      </P>
      <P>
        <B>2ಂಂ8)</B>
      </P>
      <P>
        <B> </B>
      </P>
      <P>
        <B>\'ಸ್ಪಂದನ ಸ್ಮರಣ ಸಂಚಿಕೆ\' (ಅಕ್ಕ ವಿಶ್ವಕನ್ನಡ ಸಮ್ಮೇಳನ,</B>
      </P>
      <P>
        <B>ಡೆಟ್ರಾಯಿಟ್ ಯುಎಸ್‍ಎ, 2ಂಂ2)</B>
      </P>
      <P>
        <B>\'ವಿಕಾಸ ಸ್ಮರಣ ಸಂಚಿಕೆ\' (ಅಕ್ಕ ವಿಶ್ವಕನ್ನಡ ಸಮ್ಮೇಳನ, ಫ್ಲಾರಿಡಾ</B>
      </P>
      <P>
        <B>ಯುಎಸ್‍ಎ, 2ಂಂ4)</B>
      </P>
      <P>
        <B>\'ಸಮ್ಮೇಳನ ಸ್ಮರಣ ಸಂಚಿಕೆ\' (ಅಕ್ಕ ವಿಶ್ವಕನ್ನಡ ಸಮ್ಮೇಳನ</B>
      </P>
      <P>
        <B>ವಾಷಿಂಗ್‍ಟನ್ ಡಿಸಿ, ಯುಎಸ್‍ಎ, 2ಂಂ6)</B>
      </P>
      <P>
        <B>\'ಪ್ರಬಂಧ ವಾಹಿನಿ\' (ಅಕ್ಕ ವಿಶ್ವಕನ್ನಡ ಸಮ್ಮೇಳನ ವಾಷಿಂಗ್‍ಟನ್</B>
      </P>
      <P>
        <B>ಡಿಸಿ, ಯುಎಸ್‍ಎ, 2ಂಂ6)</B>
      </P>
      <P/>
      <P>ಪ್ರಕಟಣೆಯ ವಿವಿಧ ಹಂತಗಳಲ್ಲಿ:</P>
      <P>
        <B>
          <I>\'ಲಲ್ಲೇಶ್ವರಿ\' (ಕಾಶ್ಮೀರ ಶೈವ ಅನುಭಾವಿಯ ವಚನಗಳ</I>
        </B>
      </P>
      <P>
        <B>
          <I>ವಿಶ್ಲೇಷಣೆ)</I>
        </B>
      </P>
      <P>
        <B>
          <I>\'ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ: ಒಂದು ಅಧ್ಯಯನ\'</I>
        </B>
      </P>
      <P>
        <B>
          <I>\'ಫಾರ್ಸಿ ಕವನಗಳು\' (ಆಯ್ದ ಕವನಗಳ ಕನ್ನಡ ಭಾವಾನುವಾದ)</I>
        </B>
      </P>
      <P>
        <B><I> </I>\'ತಿರುಗಾಟ\'<I>(ಕಾದಂಬರಿ)</I></B>
      </P>
      <P>
        <B><I> </I>\'ಪೂರ್ವಸೂರಿಗಳು ಕಂಡ ಕಾಶ್ಮೀರ\'<I>(ಪ್ರಬಂಧ ಸಂಕಲನ)</I></B>
      </P>
      <P>
        <B>\'ಮನೆಗೆ ಮರಳಿದ ಮೇಲೆ\'<I>(ಕವನ ಸಂಕಲನ)</I></B>
      </P>
      <P>
        <B>
          <I>\'ಮಾತಿನ ಚಾವಡಿ\' (ಸಾಹಿತ್ಯ ವಿಮರ್ಶೆಯ ಲೇಖನಗಳು)</I>
        </B>
      </P>
      <P>
        <B>\'ಮಾತಿನ ಮನೆ\' (ಆತ್ಮ ಕಥನ)</B>
      </P>
      <P>
        <B>\'ಕನ್ನಡದಲ್ಲಿ ಮದುವೆ\'<I>(ಸಂಸ್ಕೃತ ಮಂತ್ರಗಳ ಕನ್ನಡ</I></B>
      </P>
      <P>
        <B>
          <I>ಪದ್ಯಾನುವಾದಗಳು)</I>
        </B>
      </P>
      <P>
        <B> </B>
      </P>
      <P>
        <B>\'ಪುರಂದರದಾಸರು\'<I>(ಗೀತ ನಾಟಕ)</I></B>
      </P>
      <P>
        <B>
          <I>\'ಕನ್ನಡ ಮಂತ್ರ ಮಂಜರಿ\' (ಕನ್ನಡದಲ್ಲಿ ದೇವರ ಪೂಜೆ)</I>
        </B>
      </P>
      <P>
        <B><I> </I>\'ಭಾಸ್ಕರನ ಲೀಲಾವತಿ\'<I>(ಸಂಸ್ಕೃತ ಗಣಿತ ಗ್ರಂಥದ ಒಳನೋಟ)</I></B>
      </P>
      <P>
        <B>
          <I>\'ಯೇಸುಕ್ರಿಸ್ತನ ಕೊನೆಯ ದಿನಗಳು\' (ಬೈಬಲ್‍ನ ಒಂದು</I>
        </B>
      </P>
      <P>
        <B>
          <I>ಅಧ್ಯಯನ)</I>
        </B>
      </P>
      <P>
        <B>= = ಂ = =</B>
      </P>
      <P>
        <B> </B>
      </P>
    </H6>
  </BODY>
</HTML>
