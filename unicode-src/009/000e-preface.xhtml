<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಹರಿಯ ಕಾಣಿಕೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000d.1">
		<h1 class="level1-title" epub:type="title">ಕೃತಜ್ಞತೆ</h1>
		<p>ಹರಿಯ ಹಲವಾರು ವರ್ಷಗಳ ತಪಸ್ಸಿನ ಫಲವಾಗಿ ಲೋಕಾರ್ಪಣೆ ಗೊಳ್ಳುತ್ತಿರುವ 'ಹರಿಯ ಕಾಣಿಕೆ' ಗ್ರಂಥದ ಈ ಎರಡೂ ಸಂಪುಟಗಳಿಗೆ ಹಲವಾರು ದಿವ್ಯ ಚೇತನಗಳು ಸಹಾಯ ಹಸ್ತ ನೀಡಿವೆ ಅವರಿಗೆ ನನ್ನ ತುಂಬು ಹೃದಯದ ನಮನಗಳು. ಹಾಗೂ ಅವರೆಲ್ಲರಿಗೂ ಹರಿಯ ಆಶೀರ್ವಾದ ಇದ್ದೇ ಇರುತ್ತದೆ.</p>
		<p>ಮೊಟ್ಟ ಮೊದಲನೆಯದಾಗಿ ನೆನೆಯಬೇಕಾದದ್ದು ನಮ್ಮ ಮನೆಯ ಹುಡುಗ ಮಲ್ಲಿಕಾರ್ಜುನನ್ನು. ನಾವು ಅಮೆರಿಕೆಯಿಂದ ಭಾರತಕ್ಕೆ ಬಂದ ಮೇಲೆ ಅವನು ಹರಿಯೊಡನಿದ್ದು ಹರಿಯು ಬರೆದಿರುವ ಎಲ್ಲಾ ಗ್ರಂಥಗಳನ್ನು ಲಿಪಿವಿನ್ಯಾಸಿದ ಮಲ್ಲಿಕಾರ್ಜುನ ಹರಿಯ ಹೃದಯಲ್ಲಿ ನೆಲೆಸಿರುವ ನನ್ನ ಅಚ್ಚುಮೆಚ್ಚಿನ ಭಂಟ. ಅವನಿಗೆ ಎಷ್ಟು ವಂದನೆಗಳನ್ನು ಸಲ್ಲಿಸಿದರೂ ಸಾಲದು. ಅವನ ಹರಸಾಹಸದಿಂದ ಈ ಸಂಪುಟಗಳು ಹೊರಬರಲು ಸಾಧ್ಯವಾಗಿದೆ. ತುಂಬಾ ಥ್ಯಾಂಕ್ಸ್ ಮಲ್ಲಿಕಾರ್ಜುನ.</p>
		<p>ಪ್ರೊ । ಕೆ. ಭೈರವಮೂರ್ತಿಯವರು ಹರಿಯವರ ಅಭಿಮಾನಿ. ಹರಿಯವರಿಗೆ ಭೈರವಮೂರ್ತಿಯವರ ಬಗ್ಗೆ ತುಂಬಾ ಪ್ರೀತಿ, ವಿಶ್ವಾಸ. ನಾನು ಈ ಸಂಪುಟಗಳಿಗೆ ಮುನ್ನುಡಿ ಬರೆದುಕೊಡಿ ಎಂದು ಕೇಳಿಕೊಂಡ ಕೂಡಲೇ ಒಪ್ಪಿ ಮನೆಗೆ ಎರಡು-ಮೂರು ಸಲ ಬಂದು ಡಿ.ಟಿ.ಪಿ. ಆಗುತ್ತಿದ್ದ ಹಾಗೆ ತೆಗೆದುಕೊಂಡು ಹೋಗಿ ಒಂದು ತಪಸ್ಸಿನಂತೆ ಹಗಲು-ರಾತ್ರಿ ಕುಳಿತು ಓದಿ, ಅದರಲ್ಲಿರುವ ಸಾರವನ್ನು ಭಟ್ಟಿ ಇಳಿಸಿ ಮುನ್ನುಡಿ ಬರೆದುಕೊಟ್ಟಿದ್ದಾರೆ. ಅವರು ಇದಕ್ಕೆ ತೋರಿಸಿದ ಶ್ರದ್ಧೆ, ಗೌರವ, ಉತ್ಸಾಹ ಇದಕ್ಕೆಲ್ಲ ನಾನು ಚಿರಋಣಿ. ಮುನ್ನುಡಿ ಬರೆದು ಈ ಪುಸ್ತಕದ ಒಳನೋಟವನ್ನು ಪಕ್ಷಿನೋಟವನ್ನು ಬೀರಿದ್ದಕ್ಕೆ ಹೃತ್ಪೂರ್ವಕ ವಂದನೆಗಳು.</p>
		<p>ನನ್ನ ಹಿತೈಷಿ ಶ್ರೀ ರಾಘವೇಂದ್ರ ಭಟ್ಟರು ಈ ಸಂಪುಟಗಳ ಅಧ್ಯಾಯಗಳಿಗೆ ಹೆಸರಿಡಲು ಸಲಹೆ ಸೂಚನೆ ನಿಡಿದ್ದಾರೆ ಅವರಿಗೂ ನನ್ನ ಹೃತ್ಪೂರ್ವಕ ನಮಸ್ಕಾರಗಳು.</p>
		<p>ಪುಸ್ತಕದ ಶೀರ್ಷಿಕೆಯಿಡಲು ಕಾರಣೀಭೂತರಾದ ಪ್ರೊ । ವಿ. ಅನಂತರಾಮು ಅವರಿಗೆ ನನ್ನ ವಂದನೆಗಳು. 'ಅಕ್ಷಯದ ಪ್ರಸ್ತಾವನೆ'ಯನ್ನು ಡಿಟಿಪಿ ಮಾಡಿದ ಶ್ರೀ ಕೆ.ಎನ್. ಪ್ರಕಾಶ್ ರವರಿಗೆ ವಂದನೆಗಳು</p>
		<p>ಮೈಸೂರಿನ ಹೆಸರಾಂತ ಪ್ರಕಾಶನ ಸಂಸ್ಥೆಯಾದ ಭಾರತೀ ಪ್ರಕಾಶನದ ಮಾಲೀಕರಾದ ಶ್ರೀ ಶ್ರೀನಿವಾಸ್ ರವರು ಅತ್ಯಲ್ಪ ಕಾಲದಲ್ಲೇ ಬಹಳ ಶ್ರದ್ಧೆಯಿಂದ ಈ ಸಂಪುಟಗಳನ್ನು ಪ್ರಕಾಶಿಸಿದ್ದಾರೆ. ಅವರ ಸಕಾಲದ ಸಹಾಯವಿಲ್ಲದಿದ್ದರೆ ನಾನು ಏನನ್ನೂ ಮಾಡಲಾಗುತ್ತಿರಲಿಲ್ಲ. ಅವರಿಗೆ ನನ್ನ ಮನಃಪೂರ್ವಕ ವಂದನೆಗಳು.</p>
		<p>ಮೈಸೂರಿನ ಹೆಸರಾಂತ ಮುದ್ರಣಾಲಯವಾದ ಶ್ರೀ ಸದ್ಗುರು ಪ್ರಿಂಟರ್ಸ್ ಅವರು ಈ ಗ್ರಂಥವನ್ನು ಬಹಳ ಅಚ್ಚುಕಟ್ಟಾಗಿ ಮುದ್ರಿಸಿಕೊಟ್ಟಿದ್ದಾರೆ ಅಲ್ಲಿಯ ಮಾಲೀಕರು ಮತ್ತು ಸಿಬ್ಬಂದಿ ವರ್ಗಕ್ಕೆ ನನ್ನ ಧನ್ಯವಾದಗಳು.</p>
		<p>ಹರಿಯ ಪುಸ್ತಕಗಳನ್ನು ಕೊಂಡು ಓದಿ, ತಮ್ಮ ಅನಿಸಿಕೆಗಳನ್ನು ತಮ್ಮ ಭಾಷಣಗಳಲ್ಲಿ, ಕಾಗದಗಳಲ್ಲಿ, ವಿ-ಅಂಚೆಯ ಮೂಲಕವೂ ಬರೆದು, ಕರೆದು ತಿಳಿಸಿದ ಓದುಗ ಮಿತ್ರರಿಗೆ ಅವರಿತ್ತ, ಕೊಡುತ್ತಿರುವ ಸತತ ಸ್ಪೂರ್ತಿಗಾಗಿ ನಾನು ಅವರಿಗೆ ಕೃತಜ್ಞ.</p>
		<p>ಹರಿಯ ಎಲ್ಲ ಬಂಧುಮಿತ್ರರಿಗೂ ಮುಖ್ಯನಾಗಿ ನಮ್ಮ ಮನೆಯ ನಾಗರತ್ನ, ರಾಧಿಕಾ ಅವರನ್ನು ಈ ಸಂದರ್ಭದಲ್ಲಿ ನೆನೆಸಿಕೊಳ್ಳುತ್ತಾ ಅವರಿಗೆ ನನ್ನ ಕೃತಜ್ಞತೆಯನ್ನು ಸಲ್ಲಿಸುತ್ತಿದ್ದೇನೆ.</p>
		<p class="quote-author">ಸ್ನೇಹದಲ್ಲಿ ನಿಮ್ಮ<br /><strong>-ನಾಗಲಕ್ಷ್ಮೀ ಹರಿಹರೇಶ್ವರ</strong><br />ಮೈಸೂರು</p>
	</section>
	<section class="level1 numbered" epub:type="chapter" role="doc-chapter" id="id-000d.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಸ್ವಾತಂತ್ರ್ಯ ಚಳವಳಿಯ ಆಸುಪಾಸಿನ ವರ್ಷಗಳಲ್ಲಿ ರೂಪತಳೆದದು ಭಾರತೀ ಪ್ರಕಾಶನ. ೧೯೫೪ರಲ್ಲಿ ತ್ರಿವೇಣಿಯವರ 'ಸೋತುಗೆದ್ದವಳು' ನಮ್ಮ ಪ್ರಕಶನದ ಮೊದಲ ಪ್ರಕಟಣೆ. ಕಥೆ, ಕಾದಂಬರಿ, ಕಾವ್ಯ, ನಾಟಕ, ವಿಮರ್ಶೆಗಳು, ಸ್ತೋತ್ರ, ಸಂಗೀತ, ಸಾಹಿತ್ಯ ಹೀಗೆ ಸಾಹಿತ್ಯದ ನಾನಾ ಪ್ರಕಾರಗಳ ಕೃತಿಗಳನ್ನು ಮಾಲೆ ಪ್ರಕಾಶಿಸಿ, ಮೈಸೂರಿನ ಪ್ರತಿಷ್ಠಿತ ಪ್ರಕಾಶನ ಸಂಸ್ಥೆಗಳಲ್ಲಿ ಒಂದೆಂದು ಇಂದಿಗೂ ಹೆಸರು ಹೊಂದಿದೆ. ಐವತ್ತಾರು ವರ್ಷಗಳಲ್ಲಿ ಈ ಪ್ರಕಾಶನ ಮಾಲೆ ಸುಮಾರು ಒಂದು ಸಾವಿರಕ್ಕೂ ಹೆಚ್ಚು ಶೀರ್ಷಿಕೆಗಳನ್ನು ಪ್ರಕಟಿಸಿದೆ.</p>
		<p>ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರು ಲೇಖಕರಾಗಿ, ಸಂಪಾದಕರಾಗಿ ತಮ್ಮ ಇಪ್ಪತೈದಕ್ಕೂ ಹೆಚ್ಚಿನ ಕೃತಿಗಳ ಮೂಲಕ ಈಗಾಗಲೇ ಕನ್ನಡ ಸಾಹಿತ್ಯ ಪ್ರಪಂಚದಲ್ಲಿ ಪರಿಚಿತರಾಗಿದ್ದಾರೆ. ಕರ್ನಾಟಕ ರಾಜ್ಯೋತ್ಸವ ಪ್ರಶಸ್ತಿ ಪುರಸ್ಕೃತರಾದ ಇವರು ಹಲವಾರು ವರ್ಷಗಳ ಕಾಲ ಅಮೆರಿಕಾದಲ್ಲಿದ್ದು ಅಲ್ಲಿ ಕನ್ನಡವನ್ನು ಉಳಿಸಿ ಬೆಳೆಸಿದವರು; ಅಲ್ಲಿನ ಕನ್ನಡಿಗರನ್ನು ಸಂಘಟಿಸಿ, ಬರೆಹಗಾರರನ್ನು ಪ್ರೋತ್ಸಾಹಿಸಿ, 'ಅಮೆರಿಕನ್ನಡ' ಸಾಹಿತ್ಯ ಪತ್ರಿಕೆಯನ್ನು ನಡೆಸಿ, ತಮ್ಮ ಅಂಕಣ- ಬರೆಹಗಳಿಂದ ಮತ್ತು ಪ್ರಕಟಿತ ಪುಸ್ತಕಗಳಿಂದ ಇಲ್ಲೂ ಅಲ್ಲೂ ಹೆಸರು ಮಾಡಿದ ಮಹಾನೀಯರು. ಹರಿಯವರು ಮೈಸೂರಿಗೆ ಬಂದು ನೆಲೆಸಿದ ದಿನಗಳಿಂದ ನಾನು ಅವರನ್ನು ಹತ್ತಿರದಿಂದ ಬಲ್ಲೆ. ಅವರಿಗೂ ನಮ್ಮ ಪ್ರಕಾಶನ ಸಂಸ್ಥೆ ಬಗ್ಗೆ ಅಪಾರ ಪ್ರೀತಿ. ನಮ್ಮ ಪ್ರಕಾಶನ ಸಂಸ್ಥೆಯು ಹರಿಯವರ 'ಮಾತಿನ ಮಲ್ಲಿಗೆ' 'ಮಾತೇ ಮುತ್ತು' 'ಕನ್ನಡದಲ್ಲಿ ಶ್ರೀ ಸತ್ಯನಾರಾಯಣ ಪೂಜೆ' 'ಶ್ರೀ ಪುರಂದರದಾಸರು' ಕೃತಿಗಳನ್ನು ಪ್ರಕಟಿಸಿದೆ.</p>
		<p>ಪ್ರಸ್ತುತ ಹರಿಯವರ ಸಮಗ್ರ ಎರಡು ಬೃಹತ್ ಪ್ರಬಂಧ ಸಂಪುಟಗಳನ್ನು ಪ್ರಕಟಿಸುತ್ತಿರುವುದು ನಮಗೆ ಹೆಮ್ಮೆಯ ಸಂಗತಿಯೇ ಸರಿ. ಲೇಖಕರ ಈ ವೈಚಾರಿಕ, ಲಲಿತ, ವಿಶ್ಲೇಶಾತ್ಮಕ, ವೈಜ್ಞಾನಿಕ ಪ್ರಬಂಧಗಳು ಸಹೃದಯದವರಿಗೆ ಪ್ರಿಯವಾಗುತ್ತದೆ ಎಂದು ನಾನು ಭಾವಿಸಿದ್ದೇನೆ.</p>
		<p class="quote-author"><strong>-ಬಿ.ಎನ್. ಶ್ರೀನಿವಾಸ್</strong><br />ಪ್ರಕಾಶಕರು</p>
	</section>
</body>
</html>
