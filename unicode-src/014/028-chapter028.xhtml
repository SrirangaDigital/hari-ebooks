<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮೌನ ಮಾತನಾಡಿಸಿದಾಗ!!</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-028">
		<h1 class="level1-title" epub:type="title">ಭಾರತಕ್ಕೆ ಮರಳಿದ ಮೇಲೆ</h1>
		<p>ನಾವು ಭಾರತಕ್ಕೆ ಬಂದ ಹದಿನೈದು ದಿನದಲ್ಲೇ ನಮ್ಮ ಮನೆ ದೇವರಾದ ಬನಶಂಕರಿ ವ್ರತವನ್ನು ಆಚರಿಸಿದೆವು. ಅಷ್ಟರಲ್ಲಿ ಸವಿಗನ್ನಡ ಪತ್ರಿಕೆಯ ರಂಗಣ್ಣ, ಮತ್ತು ಜಯಪ್ಪ ಹೊನ್ನಾಳಿ ಇಬ್ಬರೂ ರಾಮಲಕ್ಷ್ಮಣರಂತೆ ಒಂದು ದಿನ ಸಂಜೆ ನಮ್ಮ ಮನೆಗೆ ಬಂದರು. ಶ್ರೀ ರಾಘವೇಂದ್ರ ಭಟ್ಟರು ನೀವು ಭಾರತಕ್ಕೆ ಬಂದಿರುವ ವಿಷಯವನ್ನೂ ಅಮೆರಿಕನ್ನಡದ ಬಗ್ಗೆಯೂ ನಿಮ್ಮ ಬಗ್ಗೆಯೂ ನಮಗೆ ತಿಳಿಸಿದರು. ಈ ಭಾನುವಾರ ನಮ್ಮ ಹೊಯ್ಸಳ ಕನ್ನಡ ಸಂಘದಲ್ಲಿ ಕಾರ್ಯಕ್ರಮವಿದೆ ನೀವು ಮುಖ್ಯ ಅತಿಥಿಯಾಗಿ ಬಂದು ಅಮೆರಿಕನ್ನಡದ ಬಗ್ಗೆ ನಮ್ಮ ಮೈಸೂರಿನ ಕನ್ನಡ ಪ್ರಿಯರಿಗೆ ಅಲ್ಲಿಯ ಕನ್ನಡವನ್ನು ತಿಳಿಸಿಕೊಡಿ ಎಂದು ಆಹ್ವಾನವಿತ್ತರು.</p>
		<p>ನಮ್ಮ ಮೈಸೂರಿನ ಸಾಹಿತ್ಯ ವಲಯದ ಪ್ರಥಮ ಸಂಜೆ ಅದಾಗಿತ್ತು. ಅಲ್ಲಿಂದ ಮುಂದೆ ಸಾಹಿತಿಗಳನ್ನು, ಸಾಹಿತ್ಯದಲ್ಲಿ ಆಸಕ್ತರನ್ನು, ನಾಟಕದಲ್ಲಿ ಆಸಕ್ತಿಯಿರುವವರನ್ನು, ಸಂಗೀತದಲ್ಲಿ ಆಸಕ್ತಿಯಿರುವ ಕಲಾವಿದರನ್ನು ಒಬ್ಬೊಬ್ಬರನ್ನೇ ಪರಿಚಯ ಮಾಡಿಕೊಳ್ಳುತ್ತಾ ಮೈಸೂರಿನ ಸಹೃದಯರ ಬಳಗವನ್ನೇ ತಮ್ಮದನ್ನಾಗಿಸಿಕೊಂಡಿದ್ದರು ಹರಿಹರೇಶ್ವರ ಅವರು. ಮನೆಗೆ ಬಂದವರೊಡನೆ ಅವರು ಬಂದ ಕಾರಣ, ಬಂದ ವಿಷಯದ ಬಗ್ಗೆ ಮಾತು, ಅದರ ಬಗ್ಗೆ ತಮಗೆ ತಿಳಿದ ತಿಳಿವಳಿಕೆ ಆ ವಿಷಯದ ಬಗ್ಗೆ ಇರುವ ಪುಸ್ತಕಗಳನ್ನು ಅವರಿಗೆ ಕೊಡುವುದರ ಮೂಲಕ ಇನ್ನೂ ಹತ್ತಿರದ ಹೆಚ್ಚಿನ ಸ್ನೇಹದ ನಂಟನ್ನು ಸಂಪಾದಿಸಿದರು.</p>
		<p>ಮನೆಗೆ ಬಂದವರಿಗೆ ಒಂದು ಲೋಟ ಬಾದಾಮಿ ಹಾಲು ಮತ್ತು ಒಂದು ಕನ್ನಡ ಪುಸ್ತಕವನ್ನು ತಪ್ಪದೇ ಕೊಡುತ್ತಿದ್ದರು. ಗೆಳೆಯರನ್ನು ಸಂಪಾದಿಸುವುದಷ್ಟೇ ಅಲ್ಲ ಅವರನ್ನು ಕೊನೆಯವರೆಗೂ ಉಳಿಸಿಕೊಳ್ಳುವುದು ಹರಿಯವರ ವಿಶೇಷತೆ. ಒಮ್ಮೆ ಅವರ ಸಂಪರ್ಕಕ್ಕೆ ಬಂದವರು ಚಿರಕಾಲ ಅವರ ಮನಸ್ಸಿನಲ್ಲಿ ಉಳಿಯುತ್ತಿದ್ದರು.</p>
	</section>
</body>
</html>
