<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಚಾವಡಿ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000e.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಕಥೆ, ಕಾದಂಬರಿ, ಪ್ರಬಂಧ ಸಂಕಲನ- ಹೀಗೆ ಸೃಜನಾತ್ಮಕ ವೈಚಾರಿಕ ವೈಜ್ಞಾನಿಕ ಹಾಗೂ ಆಧ್ಯಾತ್ಮಿಕ ಗ್ರಂಥಗಳ ಪ್ರಕಟನೆಯನ್ನು ಮಾಡುವುದರಲ್ಲಿ ಆಸಕ್ತಿ ಹೊಂದಿರುವ ನಮ್ಮ ಪ್ರಕಾಶನ ಸಂಸ್ಥೆಯು ಈಗಾಗಲೇ ಹಲವಾರು ಕಿರಿಯ-ಹಿರಿಯ ಬರೆಹಗಾರರ ಕೃತಿಗಳನ್ನು ಬೆಳಕಿಗೆ ತಂದು, ನಿಮ್ಮೆಲ್ಲರ ಮೆಚ್ಚುಗೆಗೆ ಪಾತ್ರವಾಗಿದೆ; ನಿಮ್ಮ ಪ್ರೋತ್ಸಾಹಕ್ಕಾಗಿ ನಿಮಗೆ ನಾವು ಆಭಾರಿಗಳು.</p>
<p>ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರು ಲೇಖಕರಾಗಿ, ಸಂಪಾದಕರಾಗಿ ತಮ್ಮ ಇಪ್ಪತ್ತೈದಕ್ಕೂ ಹೆಚ್ಚಿನ ಕೃತಿಗಳ ಮೂಲಕ ಈಗಾಗಲೇ ಕನ್ನಡ ಸಾಹಿತ್ಯ ಪ್ರಪಂಚದಲ್ಲಿ ಪರಿಚಿತರಾಗಿದ್ದಾರೆ. ಕರ್ನಾಟಕ ರಾಜ್ಯೋತ್ಸವ ಪ್ರಶಸ್ತಿ ಪುರಸ್ಕೃತರಾದ ಇವರು ಹಲಾವರು ವರ್ಷಗಳ ಕಾಲ ಅಮೆರಿಕಾದಲ್ಲಿದ್ದು ಅಲ್ಲಿ ಕನ್ನಡವನ್ನು ಉಳಿಸಿ ಬೆಳೆಸಿದವರು; ಅಲ್ಲಿನ ಕನ್ನಡಿಗರನ್ನು ಸಂಘಟಿಸಿ, ಬರೆಹಗಾರರನ್ನು ಪ್ರೋತ್ಸಾಹಿಸಿ, ಅಲ್ಲಿ 'ಅಮೆರಿಕನ್ನಡ' ಸಾಹಿತ್ಯ ಪತ್ರಿಕೆಯನ್ನು ನಡೆಸಿದವರು; ತಮ್ಮ ಅಂಕಣ-ಬರಹಗಳಿಂದ ಮತ್ತು ಪ್ರಕಟಿತ ಪುಸ್ತಕಗಳಿಂದ ಇಲ್ಲೂ ಅಲ್ಲೂ ಹೆಸರು ಮಾಡಿದವರು. ಅವರು ಬರೆದ, ನಮ್ಮ ಪ್ರಕಾಶನ ಸಂಸ್ಥೆಯಡಿ ಹೊರಬರುತ್ತಿರುವ ಪುಸ್ತಕಗಳಲ್ಲಿ ಈ 'ಮಾತಿನ ಚಾವಡಿ' ಮೊದಲನೆಯದು.</p>
<p>ಇದು ಗ್ರಂಥವಿಮರ್ಶೆಗಳ ಒಂದು ಕಟ್ಟು. ರವಿ ಕಾಣದ್ದನ್ನು ಕವಿ ಕಾಣುತ್ತಾನೆ, ಕವಿ ಕಂಡಿದ್ದನ್ನು ಮತ್ತು ಕಾಣ ಬಯಸಿದುದನ್ನು ವಿಮರ್ಶಕ ಗ್ರಹಿಸಿ ಅದರ ಮೇಲೆ ಬೆಳಕು ಚೆಲ್ಲುತ್ತಾನೆ- ಎಂಬ ಮಾತು ನಿಜ; ಆದರೂ, ಗ್ರಂಥವಿಮರ್ಶೆ ಎಂಬುದು ಕತ್ತಿಯ ಅಲುಗಿನ ಮೇಲೆ ನಡೆದಾಡುವ ಪ್ರಕಾರಕ್ಕೆ ಸೇರುವ ಒಂದು ಸಾಹಿತ್ಯ ವಿಭಾಗ. ಅಧ್ಯಯನಶೀಲ, ನುರಿತ, ಬಹುಶ್ರುತರ ಆಡುಂಬೊಲ ಈ ಕ್ಷೇತ್ರ. ಕನ್ನಡ ನಾಡಿನ ಮತ್ತು ವಿದೇಶವಾಸೀ ಪ್ರಖ್ಯಾತ ಕನ್ನಡಿಗರ ಪುಸ್ತಕಗಳ ಸ-ವಿವರ ವಿಮರ್ಶೆಯನ್ನೊಳಗೊಂಡ ಅಂತಹ ಈ 'ಮಾತಿನ ಚಾವಡಿ'ಯನ್ನು ಕನ್ನಡ ಜನತೆಗೆ ಸಮರ್ಪಿಸುತ್ತಿದ್ದೇವೆ; ದಯವಿಟ್ಟು ಸ್ವೀಕರಿಸಿ. ಕೊಂಡು ಓದುವ ಕನ್ನಡಿಗರಿಗೆ ನಾವು ಕೃತಜ್ಞರು.</p>
<p class="text-right"><strong>-ಕೆ.ವಿ. ಶ್ರೀನಿವಾಸ್</strong><br /> ಮಹಿಮಾ ಪ್ರಕಾಶನ, ಮೈಸೂರು</p>
	</section>
</body>
</html>
