<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಚಾವಡಿ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-024">
		<h1 class="level1-title" epub:type="title"><span class="num">೨೪</span> :: ಆಚರಣೆ ಉತ್ಸವ ಸಂಭ್ರಮಕ್ಕೊಂದು ಕೈಪಿಡಿ'ಹಿಂದೂ ವೆಡಿಂಗ್ ರಿಚುಯಲ್ಸ್'<sup><a epub:type="noteref" href="999-aside.xhtml#id-024-1">೧</a></sup></h1>
		<p>ಶ್ರೀಮತಿ ಶುಭಾ ಸುಬ್ಬರಾವ್ ಅವರು ಬರೆದಿರುವ 'ಹಿಂದೂ ವಿವಾಹ ಪದ್ಧತಿ ಮತ್ತು ಆಚರಣೆಗಳು' ಪುಸ್ತಕಕ್ಕೆ ಮುನ್ನುಡಿ ರೂಪದ ಪರಿಚಯಾತ್ಮಕ ಲೇಖನ ಬರೆಯಲು ನನಗೆ ಸಂತೋಷವಾಗುತ್ತದೆ. ಚೊಚ್ಚಲ ಕೃತಿ ಇದಾದರೂ ಬಹಳ ಚೆನ್ನಾಗಿ ಬರೆದಿರುವ ಪುಸ್ತಕ ಇದು. ಲೇಖಕರು ಬಹಳಷ್ಟು ಸಂಶೋಧನೆಯನ್ನ ಶ್ರಮವಹಿಸಿ ಮಾಡಿ ಈ ಗ್ರಂಥವನ್ನು ರಚಿಸಿದ್ದಾರೆ ಎಂಬುದಕ್ಕೆ ಇದರಲ್ಲಿರುವ ವಸ್ತುವಿನ ವ್ಯಾಪ್ತಿ, ಅಧಿಕೃತವಾದ ವಿಚಾರಗಳ ಮಂಡನೆ ಮತ್ತು ಮೆಚ್ಚುವಂಥ ನಿರೂಪಣೆಗಳೇ ಸಾಕ್ಷಿಯಾಗಿವೆ. ಇಂಥದೊಂದು ಸಮರ್ಪಕವಾದ ರೀತಿಯಲ್ಲಿ ಪುಸ್ತಕವೊಂದನ್ನು ಹೊರತಂದು ರಂಗಪ್ರವೇಶ ಮಾಡುತ್ತಿರುವ ಲೇಖಕಿಗೆ ನನ್ನ ಅಭಿನಂದನೆಗಳು.</p>
		<p>ಭಾರತೀಯ ಅಂದರೆ ಹಿಂದೂ ವಿವಾಹ ಪದ್ಧತಿಗಳ ವಸ್ತು ಮೊಟ್ಟ ಮೊದಲನೆಯದಾಗಿ ಅತ್ಯಂತ ಪ್ರಾಚೀನವಾದ ವೇದ ವಾಙ್ಮಯದಲ್ಲೇ ನಮಗೆ ಸಿಗುತ್ತದೆ. ಈಗಲೂ ನಾವು ಬಳಸುತ್ತಿರುವ ಮದುವೆಗೆ ಸಂಬಂಧಿಸಿದ ಮಂತ್ರಗಳು ಋಗ್ವೇದದ ಹತ್ತನೆಯ ಮಂಡಲದಲ್ಲಿ ಮತ್ತು ಅಥರ್ವವೇದದ ಕೆಲವು ಭಾಗಗಳಲ್ಲಿ ಇರುವಂತಹವೇ. ಇಲ್ಲಿ ಒಂದು ವಿಶೇಷವೇನೆಂದರೆ ಋಗ್ವೇದದ ಆ<em>ಹತ್ತನೆಯ ಮಂಡಲದ ಎಂಬತ್ತೈದನೇ ಸೂಕ್ತ</em>ದ ಮಂತ್ರಗಳ ದ್ರಷ್ಟಾರ ಕವಿ, ಋಷಿಕಾ<em>ಸೂರ್ಯಾಸಾವಿತ್ರಿ</em>ಎಂಬಾಕೆ. ಸಂಸ್ಕೃತದ ಬಹುಶಃ ಮೊಟ್ಟ ಮೊದಲ ಕವಯಿತ್ರಿ.</p>
		<p>ವೇದಾಂಗಗಳಲ್ಲಿ ಕಲ್ಪ ಎಂಬುದು ಒಂದು ಪ್ರಮುಖ ಭಾಗ. ಅದರಲ್ಲಿ ಧರ್ಮಸೂತ್ರ, ಶ್ರೌತಸೂತ್ರ, ಗೃಹ್ಯಸೂತ್ರ ಮತ್ತು ಶುಲ್ಬಸೂತ್ರ-ಎಂಬ ನಾಲ್ಕು ವಿಭಾಗಗಳು. ಸ್ಥೂಲವಾಗಿ ಅವುಗಳು ತಿಳಿಹೇಳುವ ವಸ್ತು ಹೀಗಿವೆ:</p>
		<p>ಹಿಂದೂ ಧಾರ್ಮಿಕ ಆಚರಣೆಗಳು ಎರಡು ಬಗೆಯವು- ಸಾರ್ವಜನಿಕ ಮತ್ತು ವೈಯಕ್ತಿಕ. ಸಾರ್ವಜನಿಕವಾಗಿ ಸಂಭ್ರಮದಿಂದ ಆಚರಿಸುತ್ತಿದ್ದ<em>ರಾಜಸೂಯ, ಅಶ್ವಮೇಧ</em>ಮುಂತಾದ ಯಾಗಗಳು ಆಗೊಮ್ಮೆ ಈಗೊಮ್ಮೆ, ಅಲ್ಲೊಮ್ಮೆ ಇಲ್ಲೊಮ್ಮೆ ನಡೆಯುತ್ತಿದ್ದ ಮಹಾಯಜ್ಞಗಳು. ಇವೆಲ್ಲ ಸಾರ್ವಜನಿಕ ರೀತಿಯ<em>ಶ್ರೌತ ಕರ್ಮ</em>ಗಳು. ಇವುಗಳ ಆಚರಣೆಗಳನ್ನು ವಿವರಿಸುವ ಗ್ರಂಥಗಳು<em>ಶ್ರೌತಸೂತ್ರ</em>ಗಳು.</p>
		<p>ಇದಕ್ಕೆ ಹೊರತಾಗಿ ಜನರು ವೈಯಕ್ತಿಕವಾಗಿ ತಮ್ಮ ತಮ್ಮ ಮನೆಯಲ್ಲಿ ನಡೆಸಿಕೊಳ್ಳುವ<em>ಗೃಹ್ಯ</em>ಆಚರಣೆಗಳು ಇನ್ನೊಂದು ಬಗೆಯವು. ಮೊದಲನೆಯದು ಲೋಕಹಿತಕ್ಕಾಗಿ ಸಮಷ್ಟಿಯನ್ನು ಕುರಿತದ್ದು. ಎರಡನೆಯದು ವ್ಯಷ್ಟಿಗಾಗಿ, ವೈಯಕ್ತಿಕ ಸಂಸ್ಕಾರ ಮತ್ತು ಅಭಿವೃದ್ಧಿಗಾಗಿ. ಗೃಹ್ಯ ಸಂಸ್ಕಾರಗಳು ಒಬ್ಬ ವ್ಯಕ್ತಿಯನ್ನು ಪವಿತ್ರೀಕರಿಸುವುದಕ್ಕಾಗಿ ಹುಟ್ಟಿನಿಂದ ಸಾವಿನವರೆಗೆ ಬಾಳಿನ ವಿವಿಧ ಹಂತಗಳಲ್ಲಿ ಆ ವ್ಯಕ್ತಿಯನ್ನು ಮನೆತನದ ಮತ್ತು ಸಮಾಜದ ಒಬ್ಬ ಉತ್ತಮ ವ್ಯಕ್ತಿಯನ್ನಾಗಿ ರೂಪಿಸುವುದಕ್ಕಾಗಿ ಇದ್ದ ಆಚರಣೆಗಳು. ಇವನ್ನು ವಿವರಿಸುವ ಕೈಪಿಡಿಗಳು<em>ಗೃಹ್ಯಸೂತ್ರಗಳು.</em>ಈ ಎರಡೂ ಬಗೆಯ ಸಂಸ್ಕಾರಗಳಲ್ಲಿ, ಶ್ರೌತಸಂಸ್ಕಾರಗಳಲ್ಲಿ ಹೆಚ್ಚಾಗಿ, ಯಜ್ಞವೇದಿಕೆಗಳು ಮುಖ್ಯಪಾತ್ರ ವಹಿಸಿದ್ದವು. ಅವುಗಳ ನಿರ್ಮಾಣಕ್ಕೆ ಗಣಿತಾಧ್ಯಯನ ಅದರಲ್ಲೂ ರೇಖಾಗಣಿತದ ಜ್ಞಾನ ಆವಶ್ಯಕ ಅಂಶವಾಗಿತ್ತು.<em>ಶುಲಬಸೂತ್ರ</em>ಗಳು ಈ ವಿಷಯಕ್ಕೆ ಸಂಬಂಧಿಸಿದ ಪಠ್ಯಗಳು.</p>
		<p>ಇವೆಲ್ಲವನ್ನೂ ಒಳಗೊಂಡಂತೆ, ಧಾರ್ಮಿಕಜೀವನಕ್ಕೆ ಸಂಬಂಧಿಸಿದ ಎಲ್ಲ ನಿಯಮ ವಿಧಿü ನಿಷೇಧಗಳನ್ನು ವಿವರಿಸುವ ಗ್ರಂಥಗಳೇ<em>ಧರ್ಮಸೂತ್ರ</em>ಗಳು.</p>
		<p>ಹಿಂದೆ, ಬಹಳ ದಿನಗಳ ಹಿಂದೆ, ಸುಮಾರು ಇಪ್ಪತ್ತೊಂಬತ್ತು ಶಾಖೆಗಳು ಪ್ರಚಲಿತದಲ್ಲಿದ್ದವು; ಪ್ರತಿಯೊಂದಕ್ಕೂ ತನ್ನದೇ ಆದ ನಾಲ್ಕೂ ಸೂತ್ರಗಳು ಇದ್ದವು ಎಂದು ವಿದ್ವಾಂಸರು ಅಭಿಪ್ರಾಯ ಪಡುತ್ತಾರೆ. ಆದರೆ, ಈಗ ಅವುಗಳಲ್ಲಿ ಬಹುಪಾಲು ನಷ್ಟವಾಗಿ, ಈಗ ಕೇವಲ ಮೂರು ಶಾಖೆಗಳಲ್ಲಿ (ಆಪಸ್ತಂಬ, ಬೌಧಾಯನ ಮತ್ತು ಹಿರಣ್ಯಕೇಶಿ) ಮಾತ್ರ ನಾಲ್ಕೂ ಸೂತ್ರಗಳು, ಏಳು ಶಾಖೆಗಳಲ್ಲಿ ಮಾತ್ರ ಧರ್ಮಸೂತ್ರಗಳೂ, ಕೇವಲ ಎಂಟು ಶುಲ್ಬಸೂತ್ರಗಳೂ ಲಭ್ಯವಿವೆ. ಹತ್ತೊಂಬತ್ತು ಗೃಹ್ಯಸೂತ್ರಗಳು ಮತ್ತು ಇಪ್ಪತ್ತು ಶ್ರೌತಸೂತ್ರಗಳು ಸಿಗುತ್ತಿವೆ.</p>
		<p>ವೈಯಕ್ತಿಕ ಸಂಸ್ಕಾರಗಳೆಂದರೆ<em>ವೇದದ ಸಂಹಿತೆ, ಬ್ರಾಹ್ಮಣಗಳು, ಸ್ಮೃತಿ</em>ಧರ್ಮಸೂತ್ರ ಮತ್ತು ಗೃಹ್ಯಸೂತ್ರಗಳ ಆಧಾರದಿಂದ ರಚಿತವಾದ ಪದ್ಧತಿಗಳು.</p>
		<p>ನಿದರ್ಶನಕ್ಕೆ ಮದುವೆಗೆ ಸಂಬಂಧಿಸಿದಂತೆ ಹಲವಾರು ಮಂತ್ರಗಳು ನಮಗೆ ಋಗ್ವೇದದಲ್ಲೇ ಸಿಗುತ್ತವೆ. ಸಂಸ್ಕಾರಗಳ ಆಚರಣೆಯ ಬಗ್ಗೆ ವಿಧಿ ಮತ್ತು ನಿಷೇಧಗಳು ಮೊದಮೊದಲು ಸಾಮಾನ್ಯ ರೂಪದಲ್ಲಿದ್ದು, ಬರಬರುತ್ತಾ ನಿರ್ದಿಷ್ಟ ರೂಪವನ್ನು ವಿಸ್ತೃತ ರೂಪಗಳನ್ನು ತಳೆಯತೊಡಗಿದವು.<em>ಗೃಹ್ಯಸೂತ್ರ</em>ಗಳು ತಲೆದೋರಿದವು. ತಾವು ಅನುಸರಿಸುತ್ತಿದ್ದ ವೇದಗಳಿಗೆ ಅನುಗುಣವಾಗಿ ಬೇರೆ ಬೇರೆ ಗೃಹ್ಯಸೂತ್ರಗಳು ರಚಿತವಾಗಿ ಮಾರ್ಗದರ್ಶಕ ಕೈಮರಗಳಾಗತೊಡಗಿದವು.<em>ಆಶ್ವಲಾಯನ, ಆಪಸ್ಥಂಬ, ಗೋಭಿಲ, ಹಿರಣ್ಯಕೇಶಿ, ಖಾದಿರ, ಪಾರಸ್ಕರ, ಶಾಂಖ್ಯಾಯನ, ಜೈಮಿನಿ</em>ಮುಂತಾದವು ಈ 'ಗೃಹ್ಯಸೂತ್ರ'ಗಳು. ನಮ್ಮ ಹಿಂದಿನವರು ಸಂಸ್ಕಾರ ರೂಪವಾದ ಧಾರ್ಮಿಕ ಆಚರಣೆಗಳಿಗೆ ಅವಲಂಬಿಸುತ್ತಿದ್ದುದು ಈ ಗೃಹ್ಯಸೂತ್ರಗಳನ್ನೇ.</p>
		<p>ಒಬ್ಬ ವ್ಯಕ್ತಿಯ ಜೀವನದಲ್ಲಿ ಹದಿನಾರು ಬಗೆಯ ಸಂಸ್ಕಾರಗಳನ್ನು ಈ ಗೃಹ್ಯಸೂತ್ರಗಳು ವಿವರಿಸಿದ್ದರೂ, ಪ್ರಮುಖವಾಗಿ ಆಚರಣೆಯಲ್ಲಿರುವ ಸಂಸ್ಕಾರವೆಂದರೆ ವಿವಾಹವೊಂದೇ. ವೈಯಕ್ತಿಕ ಮತ್ತು ಸಾಮಾಜಿಕ ಕಾರಣಗಳಿಗಾಗಿ ಪ್ರಧಾನ ಆಕರ್ಷಣೆಯ ಸಂಸ್ಕಾರವೆಂದರೆ ಈ ವಿವಾಹವೇ. ಪ್ರಸಕ್ತ ಗ್ರಂಥದ<em>ಹಿಂದೂ ವಿವಾಹ ಪದ್ಧತಿ</em>ಅಧ್ಯಾಯದಲ್ಲಿ, ಮನುಸ್ಮೃತಿಯಲ್ಲಿ (ಮನು ೩:೨೧-೩೪) ಉಲ್ಲೇಖಿ ಸಿರುವ (ಬ್ರಾಹ್ಮ, ದೈವ ಮುಂತಾದ) ಎಂಟು ಬಗೆಯ ವಿವಾಹಗಳ ವಿವರಣೆಯಿದೆ. ಈ ಎಂಟು ಬಗೆಗಳು ಮಹಾಭಾರತ (೧:೭೩:೮-೯), ಬೌಧಾಯನ ಧರ್ಮಶಾಸ್ತ್ರ (೧:೨೦:೧), ವಸಿಷ್ಠ ಧರ್ಮಸೂತ್ರ (೧:೨೯), ವಿಷ್ಣುಸ್ಮೃತಿ (೨೪:೧೮) ಮುಂತಾದ ಕಡೆಗಳಲ್ಲಿ ಪ್ರತಿಧ್ವನಿಸುತ್ತವೆ.</p>
		<p>ಅರ್ಥವತ್ತಾದ ಹಲವು ವೇದಮಂತ್ರಗಳು ಈ ವಿವಾಹ ಸಂಸ್ಕಾರದ ಪಾವಿತ್ರ್ಯವನ್ನು ಹೆಚ್ಚಿಸುತ್ತವೆ. ಪದ್ಧತಿಗಳಿಗೆ ಪೂರಕವಾಗಿ ವೇದ ಮಂತ್ರಗಳು ಸುಲಭವಾಗಿ ಸಿಗದ ಕಡೆಗಳಲ್ಲೆಲ್ಲ ಸೂತ್ರಸಾಹಿತ್ಯವು ತನ್ನ ಮಂತ್ರಗಳನ್ನು ನಿರ್ದೇಶನ ಗಳನ್ನು ಕೊಟ್ಟು ವಿಧಿ ವಿಧಾನಗಳನ್ನ ವಿಸ್ತರಿಸಿದವು. ಕಾಲಕಾಲಕ್ಕೆ ಬಂದ ಕೃತಿಗಳಲ್ಲಿ ಈ ಸೂತ್ರಗಳು ವಿವೇಚನೆಗೆ ಒಳಪಟ್ಟವು. ಪ್ರಯೋಗ ಮತ್ತು ಪದ್ಧತಿಗೆ ಸಂಬಂಧಪಟ್ಟ ನಿಬಂಧಗಳು ರಚಿಸಲ್ಪಟ್ಟವು. ದೇಶದ ವಿವಿಧ ಭಾಗಗಳಲ್ಲಿ ತಮ್ಮ ತಮ್ಮದೇ ಆದ ಪದ್ಧತಿಗಳನ್ನ ಮೈಯುಂಡು ಈ ವಿವಾಹ ಸಂಸ್ಕಾರ ವಿಶೇಷ ರೂಪ ತಳೆಯಿತು.</p>
		<p>ಗೃಹ್ಯಸೂತ್ರಗಳ ಪ್ರಕಾರ ವಿವಾಹ ಸಂಸ್ಕಾರದಲ್ಲಿ ವಿವರಿಸಿರುವ ಅಂಶಗಳು ಸಾಮಾನ್ಯವಾಗಿ ಹೀಗಿವೆ:<em>ಎಂಟು ಬಗೆಯ ವಿವಾಹಗಳು, ವಧುವಿನ ಆಯ್ಕೆ, ವಧುವಿನ ಮನೆಗೆ ವರನ ಆಗಮನ, ಸತ್ಕಾರ, ವಧುವಿನ ಆಶ್ಮಾರೋಹಣ, ಅಗ್ನಿಪರಿಕ್ರಮಣ, ಲಾಜಾಹೋಮ,</em>ವಧುವರರ ಅಗ್ನಿಪರಿಕ್ರಮಣದ ಅಂಗವಾಗಿ<em>ಸಪ್ತಪದಿ,</em>ವಧುವಿನೊಂದಿಗೆ ವರನ<em>ಗೃಹಪ್ರವೇಶ, ಅರುಂಧತಿ ದರ್ಶನ</em>ಇತ್ಯಾದಿ.</p>
		<p>ಎಲ್ಲಾ ಗೃಹ್ಯಸೂತ್ರಗಳೂ ಇವೆಲ್ಲವನ್ನೂ ವಿವರಿಸುತ್ತವೆ ಎಂದಲ್ಲ. ಕೆಲವು ಗೃಹ್ಯಸೂತ್ರಗಳಲ್ಲಿ ಕೆಲವು ಮುಖ್ಯ, ಕೆಲವು ಅಮುಖ್ಯ. ಗೃಹ್ಯಸೂತ್ರಗಳು ಕಾಲಕ್ಕೆ ತಕ್ಕಂತೆ ರಚಿತವಾದ ಸ್ಮೃತಿ ಆಧಾರಿತ ಗ್ರಂಥಗಳು. ದೇಶದ ಬೇರೆ ಬೇರೆ ಭಾಗಗಳಲ್ಲಿ ಬೇರೆ ಬೇರೆ ರೀತಿಯ ವಿವಾಹ ಪದ್ಧತಿಗಳು ಹುಟ್ಟಿಕೊಳ್ಳುವುದಕ್ಕೆ ಅವರುಗಳು ಅನುಸರಿಸುತ್ತಿದ್ದ ವಿವಿಧ ಗೃಹ್ಯಸೂತ್ರಗಳಲ್ಲಿ ಇದ್ದ ಈ ಮುಖ್ಯ-ಅಮುಖ್ಯ ಅಂಶಗಳೇ ಕಾರಣ. ಸಂಶೋಧಕರ ಪ್ರಕಾರ ಪ್ರಮುಖ ಏಳು ಗೃಹ್ಯಸೂತ್ರಗಳಲ್ಲಿ ಒಟ್ಟು<em>ಐವತ್ತೇಳು</em>ಆಚರಣೆಗಳನ್ನ ಗುರುತಿಸಿದ್ದರೂ, ಒಟ್ಟಾರೆ ಯಾವ ಪ್ರಮುಖ ಗ್ರಂಥವೂ ಸುಮಾರು<em>ಇಪ್ಪತ್ತೈದು</em>ಮುಖ್ಯ ಅಂಶಗಳನ್ನು ಮೀರಿ ತನ್ನ ಗಣನೆಗೆ ತೆಗೆದುಕೊಂಡಿಲ್ಲ.</p>
		<p class="vertical-delimiter"/>
		<p>ಈ ಆಚರಣೆಗಳು ಬೇರೆ ಬೇರೆ ಗ್ರಂಥಗಳಲ್ಲಿ ಬೇರೆ ಬೇರೆ ಕ್ರಮದಲ್ಲಿ ಬಂದರೂ ಸಹ ಸೋಜಿಗದ ಸಮಾಚಾರವೆಂದರೆ ಬಹಳ ಪ್ರಾಚೀನಕಾಲದಿಂದಲೂ ಈ ವಿವಾಹ ಸಂಸ್ಕಾರಕ್ಕೆ ಬಹು ಮುಖ್ಯ ಎನಿಸಿದ ಪ್ರಧಾನ ಆಚರಣೆಗಳು ಎಲ್ಲಾ ಗೃಹ್ಯಸೂತ್ರಗಳಲ್ಲೂ ಹೆಚ್ಚೂ ಕಡಿಮೆ ಕೇವಲ<em>ಹನ್ನೊಂದೇ</em>ಇವೆ. ಅವು ಯಾವುವು ಎಂದರೆ:<em>ಜಯ, ರಾಷ್ಟ್ರಭೃತ್</em>ಮತ್ತು ಇತರ<em>ಹೋಮ</em>ಗಳು,<em>ಪಾಣಿಗ್ರಹಣ, ಅಗ್ನಿ ಪರಿಕ್ರಮಣ, ಅಶ್ಮಾರೋಹಣ,</em> <em>ಲಾಜಾಹೋಮ,</em> <em>ಸಪ್ತಪದಿ,</em>ವರನ ಮನೆಗೆ ವಧು<em>ರಥದಲ್ಲಿ ಹೋಗುವುದು</em>, ಕೆಂಪು ಎತ್ತಿನ<em>ಚರ್ಮದ ಮೇಲೆ ಕುಳಿತುಕೊಳ್ಳುವುದು, ಅರುಂಧತಿ ದರ್ಶನ,</em>ಮತ್ತು<em>ತ್ರಿರಾತ್ರಿ ವ್ರತ.</em></p>
		<p class="vertical-delimiter"/>
		<p>ಈ ಪುಸ್ತಕದ ಪರಿವಿಡಿಯನ್ನು ನೋಡಿದರೆ ಲೇಖಕರು ವಿವಾಹ ಸಂಸ್ಕಾರದ ಎಲ್ಲಾ ಆಚರಣೆಗಳನ್ನು ಗಮನಿಸಿದ್ದಾರೆ ಮತ್ತು ಪ್ರಸ್ತುತ ಗ್ರಂಥದಲ್ಲಿ ಅವುಗಳ ಮುಖ್ಯಾಂಶಗಳನ್ನು ಇಲ್ಲಿ ತರಲು ಪ್ರಯತ್ನಿಸಿದ್ದಾರೆ. ಅವುಗಳಿಗೆ ನ್ಯಾಯ ಒದಗಿಸಲು ಶ್ರಮಿಸಿದ್ದಾರೆ ಎಂದು ಗೊತ್ತಾಗುತ್ತದೆ.</p>
		<p>ಪುಸ್ತಕದ ಪ್ರಾರಂಭದಲ್ಲಿ ಓದುಗರಿಗೆ ಹಿಂದೂ ಧರ್ಮದ ಬಗ್ಗೆ ಪರಿಚಯಿಸುತ್ತಾ ಜೀವನದ ನಾಲ್ಕು ಘಟ್ಟಗಳಾದ ಆಶ್ರಮಗಳ ಬಗ್ಗೆ ಒಳನೋಟ ಕೊಡುತ್ತಾರೆ. ಅನಂತರ ಈ ವಿವಾಹ ಸಂಸ್ಕಾರದ ಬಗ್ಗೆ ಮುಂದುವರಿಯುತ್ತಾರೆ. ಹಿಂದೂ ವಿವಾಹ ಕಾರ್ಯಕ್ರಮದ ಯೋಜನೆಯೂ ಸಹ ಲೇಖಕರಿಗೆ ಮಹತ್ವವೆನಿಸಿದೆ. ಆ ಕಾರಣ ಇದರ ಅಂಗಗಳಾದ ನಿಶ್ಚಿತಾರ್ಥ, ವಿವಾಹದ ಪೂರ್ವ ಸಿದ್ಧತೆ ಮತ್ತು ಇನ್ನಿತರ ಆವಶ್ಯಕ ಅಂಶಗಳನ್ನು ವಿವರಿಸುತ್ತಾರೆ- ಹಂತ ಹಂತವಾಗಿ ಕಾಲಾನು ಕ್ರಮಣಿಕೆಯ ರೀತಿಯಲ್ಲಿ, ಧಾರ್ಮಿಕ ಆಚರಣೆ ಮತ್ತು ವ್ಯವಹಾರದ ದೃಷ್ಟಿಗಳಿಂದ ಸಹ. ಇವಕ್ಕೆಲ್ಲ ಇರುವ ಸಂಕೇತ ಮತ್ತು ಅರ್ಥಗಳನ್ನು ವಿವರಿಸುವುದನ್ನು ಲೇಖಕರು ಮರೆಯುವುದಿಲ್ಲ.</p>
		<p class="text-center"><strong>ಕಲ್ಪ</strong></p>
		<table>
			<tr>
				<th>ಶಾಖೆ/ಸೂತ್ರಗಳು -></th>		<th>ಧರ್ಮಸೂತ್ರ</th>		<th>ಗೃಹ್ಯಸೂತ್ರ</th>		<th>ಶ್ರೌತಸೂತ್ರ</th>		<th>ಶುಲ್ಬಸೂತ್ರ</th>		<th>ಎಲ್ಲಾ ಇವೆಯೇ?</th>
			</tr>
			<tr>
				<td>ಅಗ್ನಿವೇಶ್ಯ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಅನುಪಾದ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ಅಪಸ್ತಂಬ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>
			</tr>
			<tr>
				<td>ಅಶ್ವಲಾಯನ</td>		<td></td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ಕಾಠಕ</td>		<td></td>		<td>ಇದೆ</td>		<td>ಇದೆ</td>		<td>ಇದೆ</td>		<td></td>
			</tr>
			<tr>
				<td>ಕಾತ್ಯಾಯನ</td>		<td></td>		<td></td>		<td>ಇದೆ</td>		<td>ಇದೆ</td>		<td></td>
			</tr>
			<tr>
				<td>ಕೌತಮ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಕೌಶಿಕ</td>		<td></td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ಕೌಶೀತಕ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಖಾದಿರ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಗೋಭಿಲ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಗೌತಮ</td>		<td>ಇದೆ</td>		<td></td>		<td></td>		<td></td>		<td></td>
			</tr>
			<tr>
				<td>ಜೈಮಿನಿ</td>		<td></td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ದ್ರಾಹಾಯಣ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ನಿದಾನ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ಪಾರಸ್ಕರ</td>		<td></td>		<td>ಇದೆ</td>		<td></td>		<td></td>		<td></td>
			</tr>
			<tr>
				<td>ಭಾರದ್ವಾಜ</td>		<td></td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ಬೌಧಾಯನ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>
			</tr>
			<tr>
				<td>ಮಶಕ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ಮಾನವ</td>		<td></td>		<td>ಇದೆ</td>		<td>ಇದೆ</td>		<td>ಇದೆ</td>		<td></td>
			</tr>
			<tr>
				<td>ಲಾಟ್ಯಾಯನ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ವಾಧೂಲ</td>		<td></td>		<td>ಇದೆ</td>		<td>ಇದೆ</td>		<td>ಇದೆ</td>		<td></td>
			</tr>
			<tr>
				<td>ವಾರಾಹ</td>		<td></td>		<td>ಇದೆ</td>		<td>ಇದೆ</td>		<td>ಇದೆ</td>		<td></td>
			</tr>
			<tr>
				<td>ವಾಸಿಷ್ಟ</td>		<td>ಇದೆ</td>		<td></td>		<td></td>		<td></td>		<td></td>
			</tr>
			<tr>
				<td>ವಿಷ್ಣು</td>		<td>ಇದೆ</td>		<td></td>		<td></td>		<td></td>		<td></td>
			</tr>
			<tr>
				<td>ವೈಖಾನಸ</td>		<td>ಇದೆ</td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ವೈತಾನ</td>		<td></td>		<td></td>		<td>ಇದೆ</td>		<td></td>		<td></td>
			</tr>
			<tr>
				<td>ಶಾಂಖಾಯನ</td>		<td></td>		<td>ಇದೆ</td>		<td>ಇದೆ</td>		<td></td>		<td></td>
			</tr>
			<tr>
				<td>ಹಿರಣ್ಯಕೇಶೀ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>		<td>ಇದೆ</td>
			</tr>
			<tr>
				<td>ಒಟ್ಟು</td>		<td>೭ / ೨೯</td>		<td>೧೯ / ೨೯</td>		<td>೨೦ / ೨೯</td>		<td>೮ / ೨೯</td>		<td>೩ / ೨೯</td>
			</tr>
		</table>
		<p>ಸಮಕಾಲೀನ ಸಮಾಜದ ಪದ್ಧತಿಗಳು ಸಹ ಲೇಖಕರಿಗೆ ಮುಖ್ಯವೇ ಆಗಿವೆ. ಆರತಕ್ಷತೆ ಮತ್ತು ವಿವಾಹಭೋಜನಕೂಟಗಳನ್ನು ಸಹ ಲೇಖಕರು ವಿವರಿಸುತ್ತಾರೆ. ಇವರು ಕೊಟ್ಟಿರುವ ಚಿತ್ರಗಳು ಮತ್ತು ವಿವಾಹಸಮಾರಂಭಕ್ಕೆ ಬೇಕಾದ ಸಾಮಗ್ರಿ-ಪಟ್ಟಿಗಳು ಸಹ ತುಂಬಾ ಸಹಕಾರಿಯಾಗಿವೆ. ಕೊನೆಯಲ್ಲಿರುವ ಅಡಿಟಿಪ್ಪಣಿಗಳು ಗ್ರಂಥಸೂಚಿ ಮತ್ತು ಅರ್ಥಕೋಶ ಪುಸ್ತಕದ ಮೆರಗನ್ನು ಹೆಚ್ಚಿಸಿವೆ.</p>
		<p>ಇನ್ನೊಂದು ವಿಶೇಷಾಂಶವೆಂದರೆ ಈ ಪುಸ್ತಕದಲ್ಲಿ ಕೊಟ್ಟಿರುವ ''ಅಮೆರಿಕಾದಲ್ಲಿ ಮದುವೆಯಾದ ಭಾರತೀಯರ ವೈಯಕ್ತಿಕ ಅನುಭವಗಳು''. ಈ ಭಾಗದಲ್ಲಿ ಆಯಾಯ ದಂಪತಿಗಳೇ ತಮ್ಮ ಅನುಭವವನ್ನು ಹೇಳಿ ಹಂಚಿಕೊಂಡಿರುವುದು ಮದುವೆಯ ಆಚತಣೆಯ ಬಗ್ಗೆ ಅವರವರ ಅನಿಸಿಕೆಗಳ ಒಂದು ನೇರ ಅಭಿವ್ಯಕ್ತಿ ಇಲ್ಲಿದೆ. ಪೂರ್ವ ಮತ್ತು ಪಶ್ಚಿಮದ ಜನರ ಸಂಪ್ರದಾಯಗಳ ಬೆಸುಗೆಯನ್ನು ನಾವಿಲ್ಲಿ ಕಾಣಬಹುದು. ಬೇರೆ ಜನಾಂಗಗಳ ಪದ್ಧತಿಗಿಂತ ಭಾರತೀಯ ವಿವಾಹ ಪದ್ಧತಿ ಹೆಚ್ಚು ಅರ್ಥವತ್ತಾಗಿಯೂ ಆಕರ್ಷಣೀಯವಾಗಿಯೂ ಇದೆಯೆಂದು ಕೆಲವರು ವಿದೇಶೀ ವರ/ವಧುಗಳು ಹೇಳುವ ಮಾತುಗಳನ್ನು ಕೇಳಲು ಸಂತೋಷವಾಗುತ್ತದೆ.</p>
		<p>ಭಾರತೀಯ ವಿವಾಹಪದ್ಧತಿಯ ಕೈಪಿಡಿಯಂತಿರುವ ಈ ಮಾದರಿಯ ಪುಸ್ತಕವನ್ನು ಸಾಕಷ್ಟು ಸಂಶೋಧನೆ, ಮಾಹಿತಿ ಸಂಗ್ರಹ ಮತ್ತು ಅರ್ಥಪೂರ್ಣ ವ್ಯಾಖ್ಯಾನಗಳೊಂದಿಗೆ ಶ್ರಮವಹಿಸಿ ಹೊರತಂದಿರುವ ಲೇಖಕಿ ಶ್ರೀಮತಿ ಶುಭಾ ಸುಬ್ಬರಾವ್ ಅವರು ಅಭಿನಂದನೀಯರು.</p>
	</section>
</body>
</html>
