<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಚಾವಡಿ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000d.1">
		<h1 class="level1-title" epub:type="title">ಕೃತಜ್ಞತೆ</h1>
		<p>ಮೊಟ್ಟಮೊದಲನೆಯದಾಗಿ ನನ್ನ ಕೃತಜ್ಞತೆಗಳು ಸಲ್ಲಬೇಕಾದದ್ದು ಈ 'ಮಾತಿನ ಚಾವಡಿ'ಯಲ್ಲಿ ನನ್ನೊಂದಿಗೆ ಪಾಲುಗೊಂಡಿರುವ ಗ್ರಂಥಕರ್ತರಿಗೆ. ಸೃಜನಶೀಲರಾದ ಅವರ ಪುಸ್ತಕಗಳನ್ನು ನೆಪಮಾಡಿಕೊಂಡು ನನ್ನ ಅನಿಸಿಕೆಗಳನ್ನು ಅವರೊಂದಿಗೆ ಹಂಚಿಕೊಳ್ಳಲು ಆಗಾಗ್ಗೆ ಅವರು ಅವಕಾಶ ಮಾಡಿಕೊಟ್ಟಿದ್ದರು. ಆ ಅನಿಸಿಕೆಗಳನ್ನೇ ವಿಸ್ತರಿಸುತ್ತ ಅವರೊಂದಿಗೂ ಈ ಪುಸ್ತಕದ ಓದುಗರೊಂದಿಗೂ ವಿನಿಮಯ ಮಾಡಿಕೊಳ್ಳಲು ಇನ್ನೊಂದು ಅವಕಾಶ ಬಂದೊದಗಿದೆ. ಆ ಎಲ್ಲ ಕವಿ, ಕಥೆಗಾರ, ಕಾದಂಬರಿಕಾರ, ಪ್ರಬಂಧಕಾರ ಲೇಖಕರಿಗೆ ನನ್ನ ಶ್ರದ್ಧಾಪೂರ್ವಕ ಕೃತಜ್ಞತೆಗಳನ್ನು ಅರ್ಪಿಸುತ್ತಿದ್ದೇನೆ.</p>
<p>ಈ ಗ್ರಂಥ ನಾಲ್ಕಾರು ವರ್ಷಗಳ ಸತತ ಶ್ರಮದ ಫಲ. ಪುಸ್ತಕ ಸಿದ್ಧ ವಾಗುತ್ತಿದ್ದಂತೆಲ್ಲ ಕರಡು ಪ್ರತಿಯ ಹಂತದಲ್ಲೇ ಪುಟಪುಟಗಳನ್ನು ಆಮೂಲಾಗ್ರ ಓದಿ, ವಿಮರ್ಶಿಸುತ್ತ ಸುಧಾರಣೆಗಳಿಗೆ ಸಲಹೆ ಸೂಚನೆಗಳನ್ನೀಯುತ್ತಿದ್ದ ಸಹಧರ್ಮಿಣಿ ನಾಗಲಕ್ಷ್ಮಿಗೆ ನಾನು ಋಣಿ.</p>
<p>ಈ ಗ್ರಂಥವೂ ಸೇರಿದಂತೆ ನನ್ನ ಎಲ್ಲ ಪುಸ್ತಕಗಳಿಗೂ ಅಕ್ಷರ ವಿನ್ಯಾಸಕ್ಕಾಗಿ ಗಣಕ ತಂತ್ರಾಂಶ<em>ಬರಹ</em>ವನ್ನು ಬಳಸಿಕೊಂಡಿದ್ದೇನೆ. ಈ ತಂತ್ರಾಂಶದ ಸೃಷ್ಟಿಕರ್ತ, ಅಮೆರಿಕಾದ ನ್ಯೂಜೆರ್ಸಿಯಲ್ಲಿರುವ ಶ್ರೀ ಶೇಷಾದ್ರಿ ವಾಸು ಅವರು ನನ್ನ ಆತ್ಮೀಯ ಮಿತ್ರರು. ಈ 'ಬರಹ' ತಂತ್ರಾಂಶ ನನಗೂ, ನನ್ನಂಥ ಸಹಸ್ರಾರು ಲೇಖಕ ಮಿತ್ರರಿಗೂ ಒದಗಿಸಿರುವ ಸಹಾಯವನ್ನು ಎಷ್ಟು ಹೊಗಳಿದರೂ ಕಡಿಮೆಯೇ. 'ಮಾತಿನ ಚಾವಡಿ'ಯ ಮೂಲ ದ್ರವ್ಯವೂ ವಾಸು ಅವರ 'ಬರಹ'ದಲ್ಲೇ ಮೊದಲು ಮೂಡಿಬಂದಿದ್ದು. ಗೆಳೆಯ ಶ್ರೀ ಶೇಷಾದ್ರಿ ವಾಸು ಅವರಿಗೆ ನನ್ನ ಹೃತ್ಪೂರ್ವಕ ನಮನ. ಸಾಂಕೇತಿಕವಾಗಿ ಈ 'ಮಾತಿನ ಚಾವಡಿ'ಯನ್ನು ಶ್ರೀ ಶೇಷಾದ್ರಿ ವಾಸು ಅವರಿಗೆ ಸಮರ್ಪಿಸುತ್ತಿದ್ದೇನೆ.</p>
<p>ಲಿಪಿವಿನ್ಯಾಸ ಗಣಕೀಕರಣ ಮಾಡಿದ ಶ್ರೀ ಮಾಗಲು ಮಲ್ಲಿಕಾರ್ಜುನ ಅವರಿಗೆ, ಗಣಕೀಕರಣದಲ್ಲಿ ನೆರವಿತ್ತ ಕುಮಾರಿ ಎಂ. ರಾಧಿಕಾ ಅವರಿಗೆ, ಅಚ್ಚು ದೋಷಗಳನ್ನು ತಾಳೆನೋಡಿದ ಡಾ| ಎಚ್.ಕೆ. ರಾಮನಾಥ್ ಅವರಿಗೆ, ಮುಖಪುಟ ವಿನ್ಯಾಸ ಮಾಡಿದ ಶ್ರೀ ಮಂಜುನಾಥ್ ಲತಾ ಅವರಿಗೆ, ಅಚ್ಚುಕಟ್ಟಾಗಿ ಮುದ್ರಿಸಿದ ಮಹಿಮಾ ಮುದ್ರಣಾಲಯದವರಿಗೆ, ವಿಶ್ವಾಸ ಪೂರ್ವಕವಾಗಿ ಈ ಪುಸ್ತಕವನ್ನು ಅಂದವಾಗಿ ಪ್ರಕಟಿಸಿದ ಮಹಿಮಾ ಪ್ರಕಾಶನದ ಶ್ರೀ ಕೆ. ವಿ. ಶ್ರೀನಿವಾಸ್ ರವರಿಗೆ ನಾನು ಆಭಾರಿ.</p>
<p>ಸಹೃದಯ ಓದುಗರು ಕೊಂಡು ಓದಿ, ತಮ್ಮ ಅಭಿಪ್ರಾಯಗಳನ್ನು ಕರೆದು/ ಬರೆದು ತಿಳಿಸಬೇಕಾಗಿ ವಿನಂತಿಸಿಕೊಳ್ಳುವೆ.</p>
<p class="text-right"><strong>-ಶಿಕಾರಿಪುರ ಹರಿಹರೇಶ್ವರ</strong><br /> ಮೈಸೂರು</p>
	</section>
</body>
</html>
