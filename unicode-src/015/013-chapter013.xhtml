<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಚಾವಡಿ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-013">
		<h1 class="level1-title" epub:type="title"><span class="num">೧೩</span> :: ಕುಡಿಕೆಯಲಿ ಕಡಲನಡಗಿಸಿ ಇಡುವ ಬಯಕೆ'ವಚನ ಉತ್ಸವ'<sup><a epub:type="noteref" href="999-aside.xhtml#id-013-01">೧</a></sup></h1>
		<p>ಕನ್ನಡಕ್ಕೇ ವಿಶಿಷ್ಟವಾದ ಸಾಹಿತ್ಯಪ್ರಕಾರವೆಂದರೆ ವಚನ ವಾಙ್ಮಯ. ಹನ್ನೆರಡನೆಯ ಶತಮಾನದಲ್ಲಿ ಜ್ವಲಂತವಾಗಿ ಮೆರೆದು, ಮೆಲ್ಲನೆ ಕಾಲ್ತೆಗೆದ ಈ ಪ್ರಕಾರ ಇಪ್ಪತ್ತನೆಯ ಶತಮಾನದ ಪ್ರಾರಂಭದ ದಿನಗಳಲ್ಲಿ ಮತ್ತೆ ತಲೆದೋರ ತೊಡಗಿತು. ನುರಿತ ಬರಹಗಾರರೂ, ಬೆಳೆಯತೊಡಗಿದವರೂ ಮತ್ತು ಆಗೊಮ್ಮೆ ಈಗೊಮ್ಮೆ ಬರವಣಿಗೆಗಿಳಿದವರೂ- ಹೀಗೆ ಹಲವಾರು ಕವಿಹೃದಯಗಳು ಈ ಕ್ಷೇತ್ರದಲ್ಲಿ ಕೃಷಿಮಾಡಿದ್ದಾರೆ- ಫ಼ಸಲು ಸಮೃದ್ಧವಾಗಿದೆ.</p>
		<p>ಕನ್ನಡದಲ್ಲಿ ಆಧುನಿಕ ವಚನಕಾರರಲ್ಲಿ ಮೊಟ್ಟ ಮೊದಲು ಸ್ವತಂತ್ರವಾಗಿ ವಚನಗಳನ್ನು ಬರೆದವರು ಪ್ರೊ। ಎಸ್. ವಿ. ರಂಗಣ್ಣನವರು (ರಚನೆ ೧೯೨೫, ಪ್ರಕಟಣೆ ಪ್ರಬುದ್ಧ ಕರ್ನಾಟಕದಲ್ಲಿ ೧೯೩೪) ಅನಂತರ ಬೇಂದ್ರೆಯವರು (ಪ್ರಕಟಣೆ ಜಯಕರ್ನಾಟಕದಲ್ಲಿ ೧೯೩೧)- ಎಂಬ ಅಭಿಪ್ರಾಯವಿದೆ. ಅಲ್ಲಿಂದ ಮುಂದುವರಿದು ವಿಶಿಷ್ಟ ಮುಕ್ತ ಛಂದಸ್ಸಿನಲ್ಲಿ ಈ ರೀತಿ ವಚನರಚನೆಯ ಪ್ರಯೋಗ ಮಾಡಿದವರ ಪಟ್ಟಿ ಚಿಕ್ಕದೇನಲ್ಲ.</p>
		<p>ಆಧುನಿಕ ವಚನಕಾರರನ್ನು ಅಕಾರಾದಿಯಾಗಿ ಗುರುತಿಸ ಹೊರಟರೆ, ಕಮಲಾ ಹಂಪನಾ (ಬಿಂದಲಿ ೧೯೮೪, ಬುಗುಡಿ ೧೯೯೩; ಅಂಕಿತ: ಕಮಲಾಪ್ರಿಯ); ಕುವೆಂಪು (ಕಿಂಕಿಣಿ ೧೯೪೬); ಕೃಷ್ಣಮೂರ್ತಿ ಮ. ಸು. ಡಾ। (ವ್ಯೋಮಕೇಶನ ವಚನಗಳು ೧೯೯೭, ಅಂಕಿತ; ವ್ಯೋಮಕೇಶ); ಚಂದಯ್ಯ ಬಿ. ನಂ. (ಶತಮಾನಂ ಭವತಿ ೧೯೯೯, ಅಂಕಿತ: ವೀರಸಾಗರದಯ್ಯ); ಜಚನಿ (ಅಂಕಿತ: ಶ್ರೀ ನಿಡುಮಾಮಿಡಿ ಶ್ರೀಗಿರಿ ವೀರ ಸಿಂಹಾಸನಾಧೀಶ್ವರ); ಜಯಪ್ಪ ಹೊನ್ನಾಳಿ (ವಚನ ವಮ್ದನ ೨೦೦೪, ಅಂಕಿತ: <em>ರುದ್ರತನಯ</em>); ಜೀರಿಗೆಕಟ್ಟೆ ಬಸಪ್ಪನವರು; ಜೋಳನರಾಶಿ ದೊಡ್ಡನಗೌಡರು; ತಿಪ್ಪೇರುದ್ರಸ್ವಾಮಿ ಎಚ್. ಡಾ। (<em>ತಿಪ್ಪೇರುದ್ರ ವಚನಗಳು</em>೧೯೯೨, ಅಂಕಿತ: <em>ತಿಪ್ಪೇರುದ್ರಪ್ರಭು</em>); ತೇಜಸ್ವಿನೀ ಅರಸ್ (<em>ಅವಧರಿಸು ಬಾ</em>೨೦೦೫, ಅಂಕಿತ: <em>ತೇಜ ನಿನದ</em>); ದ.ರಾ. ಬೇಂದ್ರೆ (<em>ಕರುಳಿನ ವಚನ, ೧೯೩೧);</em> ಪರಮೇಶ್ವರ ಭಟ್ಟ ಎಸ್. ವಿ. ಪ್ರೊ। (<em>ಉಪ್ಪು ಕಡಲು</em>೧೯೭೦,<em>ಪಾಮರ</em>೧೯೭೪,<em>ಉಂಬರ</em>೧೯೮೦, ಅಂಕಿತ: <em>ಸದಾಶಿವ ಗುರು</em>); ಬಾಳ ಆರ್; ಭೈರವಮೂರ್ತಿ, ಕೆ. ಪ್ರೊ। (<em>ತುಂತುರು</em>೧೯೭೦, ಅಂಕಿತ: <em>ಕಾಶಿ ವಿಶ್ವೇಶ್ವರ</em>); ರಂಗಣ್ಣ ಎಂ.ಆರ್. '<em>ರಂಗನಾಥ ಮೈಸೂರು' (ಚಿಲುಮೆ</em>೧೯೯೮, ಅಂಕಿತ: <em>ಮುಕುಂದಪ್ರಿಯ</em>); ರಂಗಣ್ಣ ಎಸ್.ವಿ., ಪ್ರೊ। (<em>ರಂಗಯ್ಯನ ವಚನಗಳು</em>೧೯೩೪,<em>ರಂಗಬಿನ್ನಪ</em>೧೯೬೩, ಅಂಕಿತ: <em>ರಂಗಯ್ಯ, ಮಾವಿನಕೆರೆ ರಂಗ</em>); ರಂಗಧಾಮಯ್ಯ: (<em>ಶ್ರೀರಂಗ ವಚನಗಳು</em>೨೦೦೮, ಅಂಕಿತ: <em>ಶ್ರೀರಂಗ</em>); ರಂಗನಾಥ ದಿವಾಕರ: (<em>ಅಂತರಾತ್ಮನಿಗೆ);</em>ರಾಜೇಂದ್ರ<em>ಶಿಶು (ವಚನೋದ್ಭವ-೧ ಮತ್ತು ೨</em>೨೦೦೨, ಅಂಕಿತ: <em>ಗುರು ಶಿವರಾತ್ರಿ ರಾಜೇಂದ್ರ</em>); ಲಕ್ಕಪ್ಪಗೌಡ ಎಚ್.ಜೆ. ಪ್ರೊ। (<em>ವಚನತೋರಣ</em>೨೦೦೨, ಅಂಕಿತ: <em>ಹಂಪಾಪುರಾಧೀಶ್ವರಾ</em>); ವಾಣಿ (<em>ನವನೀತ</em>೧೯೮೦, ಅಂಕಿತ: <em>ವಾಗೀಶ್ವರಿ</em>); ವಾಮನ ಭಟ್ಟ; ವಿಮಲಾ ಚನ್ನಬಸಪ್ಪ (<em>ವಿಮಲ ವಚನಗಳು</em>೧೯೯೯, ಅಂಕಿತ: <em>ವಿಮಲೇಶ ಚನ್ನಬಸವೇಶ್ವರ</em>); ಸಂತೋಷ್ ಎಂ.ಬಿ.<em>(ವಚನ ಮಂಜರಿ</em>೨೦೦೮, ಅಂಕಿತ: <em>ಜಗದೀಶ</em>); ಸಿಂಪಿ ಲಿಂಗಣ್ಣ- ಮುಂತಾದವರು ನಮ್ಮ ಕಣ್ಣಿಗೆ ಬೀಳುತ್ತಿದ್ದಾರೆ.</p>
		<p>ಮುಕ್ತಕಗಳ ರೂಪದಲ್ಲಿ ಒಂದೊಂದು ವಚನಕ್ಕೆ ಒಂದೊಂದು ವಸ್ತುವನ್ನು ಉದ್ದೇಶವಾಗಿಟ್ಟುಕೊಂಡು ರಚಿಸಿದ ವಚನಗಳು ವಿಫುಲವಾಗಿವೆ. ಆದರೆ ಬೇಂದ್ರೆಯವರ ವಚನಗಳಲ್ಲಿ ಶ್ರಾವಣ ಪ್ರತಿಭೆಯೊಂದಿಗೆ ವಾತ್ಸಲ್ಯಭಾವ ಎದ್ದು ತೋರುತ್ತದೆ. ಕಿಂಕಿಣಿಯಲ್ಲಿ ಕುವೆಂಪುರವರು ಆತ್ಮಶೋಧನೆಗೆ ಹೊರಟರೆ, ರಂಗಣ್ಣನವರು ತಮ್ಮ ವಿಮರ್ಶನ ಪ್ರಜ್ಞೆಯನ್ನು ಮೆರೆಯುತ್ತಾರೆ. ಚಂದ್ರಶೇಖರ ಐತಾಳರ ವಚನಗಳಲ್ಲಿ ತಾಯ್ತನ ವಿಜೃಂಭಿಸುತ್ತದೆ- ಹೀಗೆ ವಿಮರ್ಶಕರು ಗುರುತಿಸಿರುವಂತೆ ಪರಮೇಶ್ವರಭಟ್ಟರಾದರೋ ಸಮಕಾಲೀನ ಜೀವನದ ದಿನನಿತ್ಯದ ಸಂಗತಿಗಳನ್ನೇ ಆರಿಸಿಕೊಂಡು ಅದರಲ್ಲಿ ಒಳಬೆಳಕನ್ನ ತೋರತೊಡಗುತ್ತಾರೆ. ಜಚನಿಯವರ ವಚನಗಳು ಧಾರ್ಮಿಕ ಪರಿಸರದಲ್ಲಿ ಅರಳಿದ ಹೂವುಗಳು.</p>
		<p>ಪ್ರಸಿದ್ಧ ಕವಿ ಹೃದಯಗಳಿಗೆ ವಚನದ ಪ್ರಕಾರ ಕೇವಲ ಒಂದು ಕಾವ್ಯವಿಧಾನ. ಸಿಂಪಿ ಲಿಂಗಣ್ಣ, ವಾಮನಭಟ್ಟ ಮುಂತಾದವರಿಗೆ ಒಂದು ನಿರ್ದಿಷ್ಟ ಅಂಕಿತದ ಅಗತ್ಯವೂ ಕಾಣಲಿಲ್ಲ. ಆರ್. ಬಾಳ ಮುಂತಾದ ಕೆಲವರಿಗೆ ಈ ಮುಕ್ತ ಛಂದಸ್ಸಿನ ಕಟ್ಟುನಿಟ್ಟನ್ನ ತೂರಿ ಆಚೆ ಹೋಗುವ ಹವಣಿಕೆ. ತಾತ್ವಿಕ ಮತ್ತು ಸೈದ್ಧಾಂತಿಕ ವಸ್ತು ಪ್ರತಿಪಾದನೆಗೆ ಹೊರಟಾಗ ಅಂಥವರೆಲ್ಲರಿಗೂ ಅನುಕರಣೀಯವಾಗಿದ್ದುದು ಶಿವಶರಣರ ವಚನಗಳೇ. ವಚನಗಳ ಒಂದು ಸಾಮಾನ್ಯ ಲಕ್ಷಣವೆಂದರೆ ಲಯಬದ್ಧತೆ. ಗದ್ಯಪದ್ಯದ ಒಂದು ನಡುವಣ ಸ್ಥಿತಿಯಲ್ಲಿನ ಗೇಯತೆ ಮತ್ತು ಪ್ರಾಸಾದಿಕತೆ ಈ ವಚನಗಳ ಇನ್ನೊಂದು ಲಕ್ಷಣ. ಈ ಕಾರಣಕ್ಕಾಗಿ ನುರಿತ ಲೇಖಣಿಗಳಿಂದ ಹೊರ ಹೊಮ್ಮಿದ ಇತ್ತೀಚಿನವರ ವಚನಗಳು ಹಿಂದಿನವರ ವಚನಗಳಿಗೆ ಹೆಗಲೆಣೆಯಾಗಿ ಮೆರವಣಿಗೆಯಲ್ಲಿ ಸಾಗುವ ಸಾಮರ್ಥ್ಯ ಉಳ್ಳಂಥವು.</p>
		<p>ಹಾಗಲ್ಲದೆ ವಚನಕಾರರ ಆ ಹಾಡುಗಬ್ಬಗಳನ್ನು ಅನುಕರಿಸಿ ಬರೆದ ಶುಷ್ಕ ಓದುಗಬ್ಬಗಳಾಗಿ ನಿಂತುಬಿಟ್ಟ ಗಪದ್ಯಗಳಿಗೇನೂ ಕೊರತೆಯಿಲ್ಲ. ಬೆಳೆಯೇನೋ ಹುಲುಸಾಗಿರಬಹುದು; ಆದರೆ ಕಾಳೆಷ್ಟು, ಜೊಳ್ಳೆಷ್ಟು- ಚಿಂತಿಸಬೇಕಾದ ವಿಷಯ. 'ಬಿಂದಲಿ'ಯಲ್ಲಿ ಕಮಲಾಪ್ರಿಯರ ವಚನವೊಂದಿದೆ</p>
		<p class="verse">ವಿದ್ಯಾವಂತರೆಲ್ಲ ಬುದ್ದಿವಂತರಲ್ಲ;<br /> ಧನಿಕರೆಲ್ಲ ಧಾರಾಳಿಗಳಲ್ಲ;<br /> ಬಡವರೆಲ್ಲ ಲೋಭಿಗಳಲ್ಲ;<br /> ಮದುವೆ ಯಾದವರೆಲ್ಲ ಪತಿವ್ರತೆಯರಲ್ಲ;<br /> ಬರೆದವರೆಲ್ಲ ಸಾಹಿತಿಗಳಲ್ಲ;<br /> ಹೊಳೆವುದೆಲ್ಲ ಹೊನ್ನಲ್ಲ; .. ..</p>
		<p>-ಅದನ್ನು ಹೀಗೆ ವಿಸ್ತರಿಸಬಹುದೇನೋ: ''ಅಯ್ಯಾ ಎಂದು ಕೊನೆಗಾಣಿಸಿ ದುದೆಲ್ಲ ವಚನವಾಗುವುದಿಲ್ಲವಯ್ಯಾ!''. ಕೇವಲ ಉತ್ಸಾಹವನ್ನೇ ನಂಬಿ ಪದ್ಯರಚನೆ ಗಿಳಿದವರ, ಪೂರ್ವಸಿದ್ಧತೆ ಅಧ್ಯಯನಶೀಲತೆ ಚಿಂತನಪ್ರವೃತ್ತಿ-ಗಳ ಕೊರತೆಯತ್ತ ಬೊಟ್ಟುಮಾಡುತ್ತ ಬಹಳ ದಿನಗಳ ಹಿಂದೆ ಮಾಸ್ತಿಯವರು ('ಶ್ರೀನಿವಾಸ'ರು) ತಮ್ಮ 'ಮಲಾರ'ದಲ್ಲಿ ಹೇಳಿದುದು ಜ್ಞಾಪಕಕ್ಕೆ ಬರುತ್ತೆ: 'ಪ್ರಾಸ ಗಣ ಯತಿಗಳನು ಎಡೆಬಿಡದೆ ಪೇರಿಸಿರೆ ಕವನವಾಗುವುದೆಂದು ಬಗೆದಿರೇ ಏನು?' ಕೆಲವು ವಚನಗಳಿಗೂ ಇದು ಅನ್ವಯಿಸುತ್ತವೆ.</p>
		<p class="vertical-delimiter"/>
		<p>ಇನ್ನೂರು ವಚನಗಳಿರುವ ಈ ಮಂಜರಿಯಲ್ಲಿ ವಿವಿಧ ಉದ್ದೇಶಗಳ ಮಿಶ್ರಣವಿದೆ. ಒಬ್ಬ ಬರಹಗಾರ ವಚನಕಾರನಾದಾಗ ಎಲ್ಲೋ ಓದಿದ ಯಾರೋ ಹೇಳಿದ ಮಾತುಗಳ ನೆನಪು ದಟ್ಟವಾಗಿ ಕಾಡಿ ಅದರ ಸಂವಾದಿಯಾಗಿಯೋ, ಪೂರಕವಾಗಿಯೋ ಮಾತುಗಳು ಬರುವುದುಂಟು. ಅಂತಹ ಸಂತರ ಹಿತವಚನಗಳ ನೆನಪುಗಳಿಗೆ ವಚನ ೨೫, ೯೭, ೧೧೨, ೧೧೪, ೧೧೮, ೧೨೯, ೧೩೨ಗಳನ್ನು ನೋಡಬಹುದು. ಅಧ್ಯಾತ್ಮದ ಪರಿಕಲ್ಪನೆಗೆ ನಿದರ್ಶನವಾಗಿ ವಚನ ೬, ೧೧, ೧೪, ೯೫, ೯೬ ಗಳನ್ನು ಉದಾಹರಿಸಬಹುದು.</p>
		<p>ಆಸ್ತಿಕರಲ್ಲಿ ಎದ್ದು ತೋರುವ ಅರ್ಥಹೀನ ಆಚಾರವನ್ನು ಖಂಡಿಸದೇ ಬಿಟ್ಟಿಲ್ಲ (೧೭), ಕಾಯಕದ ಮಹತ್ವವನ್ನು ನೆನಪಿಸದೇಯೂ ಬಿಟ್ಟಿಲ್ಲ (೧೬), ಎಲ್ಲೆಲ್ಲೂ ತಾಂಡವಾಡುವ ಕೃತಘ್ನತೆಯಿಂದ ನೊಂದ ಮಾತುಗಳೂ ಇವೆ (೨೨, ೨೩), ಆಗಬೇಕಾದುದು ಆಗದೇ ಹೋದಾಗ ನಿರಾಶವಾದದ ಛಾಯೆ ಸುಳಿಯುವುದು ಸಹಜವೇ (೨೪, ೨೭, ೩೩, ೯೩, ೧೦೧), ರಾಜಕೀಯದ ಹೊಲಸು ಯಾರಿಗಾದರೂ ಬೇಸರ ತಾರದೇ ಇರದು (೩೧), ಹೀಗೆನ್ನುವಾಗ ಲೋಕದ ಡೊಂಕಿನ ಬಗ್ಗೆ ತಾಳ್ಮೆ ಸಹನೆ ಇರಬೇಕಾದದ್ದೆ (೧೩, ೧೫, ೧೯, ೩೦, ೧೨೬), ಇದಕ್ಕೆ ಬೇಕು ಲೋಕಾನುಭವ (೭), ಆಗ ಮೂಡೀತು ಲೋಕ ಹಿತದ ಮಾತುಗಳು (೧೯, ೧೬೭, ೧೬೯, ೧೭೨), ಸಮಾಜದ ಆರೋಗ್ಯಕ್ಕೆ ಆವಶ್ಯಕವಾದ ನೀತಿಯ ಹಿತವಚನಗಳು (೨, ೫, ೨೫ ಇತ್ಯಾದಿ), ನೇರವಾಗಿ ಹೇಳುವುದಕ್ಕಿಂತ ಅನ್ಯೋಕ್ತಿ ವಿಡಂಬನೆಗಳ ಚಾವಟಿ ಏಟೇ ಎಷ್ಟೋ ಬಾರಿ ಹೆಚ್ಚು ಪರಿಣಾಮ ಬೀರೀತು (೪, ೨೧, ೩೫), ಸಮಕಾಲೀನ ವೈಜ್ಞಾನಿಕ ವಸ್ತುಗಳ ಬಳಕೆಯೂ ಅನುಕೂಲಕರವೇ (೧, ೧೫೦).</p>
		<p>ನೀಲಾಂಬಿಕೆಯವರ ಈ ವಚನ ಸಂಗ್ರಹದಲ್ಲಿ ಹೆಚ್ಚಿನ ಪದ್ಯಗಳು ಬಾಳಿಗೊಂದು ದಾರಿದೀಪ (೯ ಇತ್ಯಾದಿ), ಭಕ್ತಿ ಸಾಧನೆ (೩ ಇತ್ಯಾದಿ), ಭಕ್ತಿ ದಾಸೋಹ (೧೦೭, ೧೨೫ ಇತ್ಯಾದಿ) ಮತ್ತು ವಿಶೇಷವಾಗಿ ಗುರುಪ್ರಶಂಸೆ, ಗುರುಸ್ತೋತ್ರ, ಗುರುವಂದನೆಗಳನ್ನು ಕುರಿತದ್ದು (೧೦, ೧೨, ೨೦, ೨೬, ೨೮, ೨೯, ೯೧, ೯೯, ೧೦೬, ೧೭೮, ೨೦ಂ ಇತ್ಯಾದಿ). ತನ್ನ ಕಾವ್ಯನಾಮವನ್ನೇ ಗುರುವಾತ್ಸಲ್ಯದ ಒಂದು ಪ್ರತೀಕವಾಗಿ ಇಟ್ಟುಕೊಂಡಿರುವ ವಚನಕಾರ್ತಿಯವರ ಮನಸ್ಸಿನ ಮಾತುಗಳೆಲ್ಲ ಈ ಗುರುನಮನಕ್ಕೆ ಮೀಸಲಾಗಿರುವುದು ಸಹಜವಾಗಿಯೇ ಇದೆ.</p>
		<p>ಸೂಕ್ಷ್ಮ ವೀಕ್ಷಣ ಸಾಮಥ್ರ್ಯವನ್ನು ಅಲ್ಲಲ್ಲಿ ಮಿಂಚಿ ತೋರುವ ವಚನಗಳು ಸಮಾಜದ ಓರೆಕೋರೆಗಳ ಬಗ್ಗೆ ಕಾಳಜಿಯನ್ನ ಪ್ರತಿಬಿಂಬಿಸುವ ಉದ್ಗಾರಗಳು ಕಾವ್ಯಾಂಶಗಳನ್ನ ಮೆರೆಸುವ ನುಡಿಗಳು ಓದುಗರಿಗೆ ಮುದ ನೀಡುತ್ತವೆ. ತೀರಾ ಜಾಳು ಜಾಳಾದ ವಿರಕ್ತ ನಿಶ್ಯಕ್ತ ವಚನಗಳನ್ನ ಕೈಬಿಡಬಹುದಾಗಿತ್ತೇನೋ. ಆದರೂ ತೊಂದರೆಯಿಲ್ಲ. ಉತ್ತಮ ವಚನಗಳ ಓಟದ ಪಂದ್ಯದಲ್ಲಿ ಜೊತೆಗೂಡಿ, ಜೊತೆಗೋಡಿ ಮುಗ್ಗರಿಸಿ ಹಿಂದುಳಿದರೂ ಒಟ್ಟು ಆಟಕ್ಕೆ ಇದು ಒಂದು ಶೋಭೆಯೇ.</p>
		<p>ನೀಲಾಂಬಿಕೆಯವರ (ಕಾವ್ಯನಾಮ 'ರಾಜೇಂದ್ರಶಿಶು') ಮೊದಲ ಕವನಸಂಕಲನ 'ಸ್ಪಂದನ' ೧೯೯೬ರಲ್ಲಿ ಬೆಳಕುಕಂಡಿತು(ಭಾವಸಂಪದ ಪ್ರಕಾಶನ, ಮೈಸೂರು). ಮುಕ್ತಕಗಳ ರಚನೆಯಲ್ಲಿ ಅಂದಿನಿಂದಲೇ ತೊಡಗಿಸಿಕೊಂಡ ಈ ಶಿವಶರಣೆಯವರ ಬರೆಹಗಳು ಪ್ರಯೋಗಶೀಲತೆಯೊಂದಿಗೆ ಮುಂದುವರಿದಿದೆ. 'ವಚನೋದ್ಭವ'ದ ಎರಡು ಹೊತ್ತಗೆಗಳು ಹೊರಬಂದಿವೆ (ಪ್ರಕಾಶಕರು: ಶ್ರೀ ಶಿವರಾತ್ರೀಶ್ವರ ಅಕ್ಕನ ಬಳಗ, ಸುತ್ತೂರು ಮಠ, ಮೈಸೂರು). ಮೈಸೂರಿನ ಸರ್ವಜ್ಞ ಪ್ರಕಾಶನ ಹೊರತಂದ 'ಸಂಗಮ'(೨೦೦೫) ದಂತಹ ನಾಟಕವಾಗಲೀ, ಗದ್ಯಕೃತಿಯಾದ 'ಸಂದೇಶ'(೨೦೦೭) ವಾಗಲೀ, 'ಸುತ್ತೂರು ದರ್ಶನ'(೨೦೦೫)ದಂತಹ ಸುಮಾರು ಆರುನೂರು ಪ್ರಶ್ನೋತ್ತರಗಳ ಮಾಲಿಕೆಯ ರೂಪದ ಮಾಹಿತಿ ಕೋಶವಾಗಲೀ- ಗದ್ಯಪದ್ಯ ಗಳೆರಡರಲ್ಲೂ ಕೃಷಿ ಮಾಡುವ ಅವರ ಹುಮ್ಮಸ್ಸನ್ನು ಪ್ರತಿಬಿಂಬಿಸುತ್ತವೆ. ಇವಲ್ಲದೆ<em>ಜ್ಞಾನಾನ್ನ ದಾಸೋಹಿ, ದಿವ್ಯಚೇತನಗಳು, ಸಂವಹನ, ಧ್ವನಿ, ಬಾನೆಲ್ಲ ಮಿಸುಗಿದವೋ, ಸಂಚಯ, ವಿಹಂಗಮ, ವಚನೋತ್ಸವ, ನಾಹೋಗಲಾರೆ</em>- ಪುಸ್ತಕಗಳನ್ನೂ ಇವರು ಪ್ರಕಟಿಸಿದ್ದಾರೆ.</p>
		<p>ನೀಲಾಂಬಿಕೆ ಯವರ ಸಾಹಿತ್ಯಕೃಷಿ ಇದೇ ರೀತಿ ಮುಂದುವರೆದು ಇನ್ನೂ ವೈವಿಧ್ಯ ಪೂರ್ಣ ಉತ್ತಮ ಕೃತಿಗಳು ಬೆಳಕು ಕಾಣಲೆಂದು ಹಾರೈಸುತ್ತೇನೆ.</p>
	</section>
</body>
</html>
