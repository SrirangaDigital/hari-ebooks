<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-006">
		<h1 class="level1-title" epub:type="title"><span class="num">೬ ::</span> ಈ ಅನಾದಿಗೆ ಮೊದಲು ಏನು ಇತ್ತು?</h1>
		<p>ಜಾನ್ ಬಳಸುವ ಒಂದು ವಿಶಿಷ್ಟ ಪದವಿದೆ. ಅದೇ 'ಲೋಗೋಸ್'. ಎಲ್ಲಕ್ಕೂ ಮೊದಲು ಈ ಜಗತ್ತಿನಲ್ಲಿ ಇದ್ದುದು 'ವಾಕ್' ಎನ್ನುತ್ತದೆ, ಋಗ್ವೇದ.<sup><a epub:type="noteref" href="999-aside.xhtml#id-6.1">೧</a></sup><sup/> ಇದರ ಬಗ್ಗೆ ವಿಪುಲ ಚರ್ಚೆ ವೈದಿಕ ವಾಙ್ಮಯದಲ್ಲಿದೆ.<sup><a epub:type="noteref" href="999-aside.xhtml#id-6.2">೨</a></sup><sup/> ಇಲ್ಲಿ ವೈದಿಕ ವಾಙ್ಮಯದ ಇನ್ನೊಂದು ವಿಶಿಷ್ಟ ಪಾರಿಭಾಷಿಕ ಪದ ನಮ್ಮ ನೆನಪಿಗೆ ಬರುತ್ತದೆ. ಅದೇ 'ಋತ'. ಜಗತ್ತಿನ ಎಲ್ಲಾ ಆಗುಹೋಗುಗಳನ್ನ ನಿಯಂತ್ರಿಸುವ ಅನಾದಿ, ಅನಂತ, ನಿರಂತರ 'ನಿಯಮ'ವೇ ಋತ ಎಂದು ಅರ್ಥೈಸಬಹುದಾದ ಪದ.</p>
		<p>ಈ ಭಾವವನ್ನೇ ಜಾನ್‍ನ ಸುವಾರ್ತೆಯ ಮೊಟ್ಟಮೊದಲ ಸಾಲುಗಳಲ್ಲಿ, ಅವನು ಬಳಸುವ 'ಲೋಗೋಸ್' ಪದದಲ್ಲಿ ಕಾಣುತ್ತೇವೆ. ''ಮೊಟ್ಟಮೊದಲು ಇದ್ದದ್ದು ಲೋಗೋಸ್(ವಾಕ್ಯ) ಇತ್ತು; ಆ ವಾಕ್ಯವು ದೇವರ ಬಳಿಯಲ್ಲಿತ್ತು. ಆ ವಾಕ್ಯವೇ ದೇವರಾಗಿತ್ತು. ಆ ವಾಕ್ಯದ ಮೂಲಕವೇ ಸಮಸ್ತವೂ ಉಂಟಾಯಿತು.''<sup><a epub:type="noteref" href="999-aside.xhtml#id-6.3">೩</a></sup><sup/>ಬೇರೆ ಮೂರು ಸುವಾರ್ತೆಗಳಲ್ಲಿ ಜೀಸಸ್‍ನ ವಂಶವೃಕ್ಷದ ಚಿತ್ರಣ ನಡೆದಿದ್ದರೆ, ಜಾನ್ ಅದನ್ನು ಸಂಪೂರ್ಣವಾಗಿ ಬಿಟ್ಟು, ಈ ಲೋಗೋಸ್ ಪ್ರಸ್ತಾಪದೊಂದಿಗೆ ತನ್ನ ಸುವಾರ್ತೆಯನ್ನು ಪ್ರಾರಂಭಿಸುತ್ತಾನೆ. ಹೀಗಾಗಿ, ಲೋಗೋಸ್‍ನ, ಭಗವಂತನ ಮತ್ತು ಜೀಸಸ್‍ನ ಅವಿನಾಭಾವಕ್ಕೆ ಇಲ್ಲೇ ಬುನಾದಿಯನ್ನು ಸೂಚ್ಯವಾಗಿ ಹಾಕಿಬಿಡುತ್ತಾನೆ.</p>
	</section>
</body>
</html>

