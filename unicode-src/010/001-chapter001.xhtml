<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title"><span class="num">೧‌::</span> ನಾಂದಿ</h1>
		<p>ಬೈಬಲಿನ ಹೊಸ ಒಡಂಬಡಿಕೆಯಲ್ಲಿನ, ಬಹುಜನರ ಅಚ್ಚುಮೆಚ್ಚಿನ ಭಾಗವೆಂದರೆ ಅದು ಜಾನ್ ಹೇಳುವ ಸುವಾರ್ತೆ.<sup><a epub:type="noteref" href="999-aside.xhtml#id-001-01">೧</a></sup> ಸಂವೇದನಾಶೀಲ ಕ್ರೈಸ್ತ ಮತೀಯರ ಮನಸ್ಸಿನ ಮೇಲೆ ಮತ್ತು ಭಾವನೆಗಳ ಮೇಲೆ ಪ್ರಭಾವ ಬೀರಿದ ಧಾರ್ಮಿಕ ಗ್ರಂಥ ಇದಕ್ಕಿಂತ ಮಿಗಿಲಾಗಿ ಬೇರೊಂದಿಲ್ಲ. ಬಗೆಬಗೆಯ ವಿವಿಧ ವಿರುದ್ಧ ದೃಷ್ಟಿಕೋನಗಳ ವ್ಯಾಖ್ಯಾನಕ್ಕೆ ಈಡಾದ ಕೆಲವೇ ಕೃತಿಗಳಲ್ಲಿ ಇದೂ ಒಂದು. ಆಳವಾದ ಅಧ್ಯಯನ ಮತ್ತು ಶ್ರದ್ಧಾಪೂರ್ಣ ಭಾಷ್ಯಗಳನ್ನ ಇಷ್ಟೊಂದು ವಿಫುಲ ಪ್ರಮಾಣದಲ್ಲಿ ಈ ಸುವಾರ್ತೆ ಸೃಜಿಸಿತೆಂದರೆ ತೀವ್ರವಾದ ಧಾರ್ಮಿಕ ಪ್ರಚೋದನೆಯ ಹಲವಾರು ಅಂಶಗಳು ಇದರಲ್ಲಿ ಹುದುಗಿರಲೇಬೇಕು.<sup><a epub:type="noteref" href="999-aside.xhtml#id-001-02">೨</a></sup></p>
		<p>ಸಂತರಾದ ಮ್ಯಾಥ್ಯೂ, ಮಾರ್ಕ್ ಮತ್ತು ಲ್ಯೂಕ್ ನಿರೂಪಿಸುವ ಸಮಾನ ದೃಷ್ಟಿಯ (ಸಿನಾಪ್ಟಿಕ್) ಸುವಾರ್ತೆಗಳಿಗಿಂತ<sup><a epub:type="noteref" href="999-aside.xhtml#id-001-03">೩</a></sup> ಭಿನ್ನರೀತಿಯಲ್ಲಿ, ಯೇಸುವಿನ ಜೀವನದ ಘಟನೆಗಳನ್ನು ಹೃದಯಂಗಮವಾಗಿ ಇಪ್ಪತ್ತೊಂದು ಅಧ್ಯಾಯಗಳಲ್ಲಿ<sup><a epub:type="noteref" href="999-aside.xhtml#id-001-04">೪</a></sup> ಬಣ್ಣಿಸುವ ಬುದ್ಧಿಜೀವಿ ಈ ಜಾನ್ ಯಾರು?</p>
		<p>ಸಂಪ್ರದಾಯ ಹೇಳುತ್ತದೆ: ಸುವಾರ್ತೆಯ ಜಾನ್ ಮಹಾಶಯನು ಜಿ಼ಬಿದಿ ಎಂಬುವವರ ಮಗ. ಯೇಸುವಿನ ಹನ್ನೆರಡು ಪ್ರಮುಖ ಶಿಷ್ಯರಲ್ಲೊಬ್ಬ; ಈತ ಯೇಸುವಿನ ಇನ್ನೊಬ್ಬ ಶಿಷ್ಯನಾಗಿದ್ದ,<sup><a epub:type="noteref" href="999-aside.xhtml#id-001-05">೫</a></sup> ಸಿಡಿಲ ಕುಡಿ (ಸನ್ ಆಫ್ ಥಂಡರ್) ಎನಿಸಿಕೊಂಡಿದ್ದ ಜೇಮ್ಸ್ ಎನ್ನುವವನ ಸೋದರ.<sup><a epub:type="noteref" href="999-aside.xhtml#id-001-06">೬</a></sup> ಗೆಲಿಲಿ ಎಂಬ ಊರಿನಲ್ಲಿ ಮೊದಲು ಒಬ್ಬ ಬೆಸ್ತರವನಾಗಿದ್ದವನು-ಅಂತ.<sup><a epub:type="noteref" href="999-aside.xhtml#id-001-07">೭</a></sup> ಈ ಸುವಾರ್ತೆ ಬಹುಶಃ ಕ್ರಿಸ್ತ ಶಕ ೮೫-೯೦ರಲ್ಲಿ ರಚಿತವಾಗಿದ್ದಿರಬೇಕು. ಕ್ರಿಸ್ತ ಶಕ ಎಪ್ಪತ್ತರ ಸುಮಾರಿನಲ್ಲಿ ಜೆರೂಸಲಂ ನಾಶವಾದ ಬಳಿಕ ಮತ್ತು ಪಟ್‍ಮೋಸ್ ದ್ವೀಪಕ್ಕೆ ಜಾನ್‍ನು ಗಡೀಪಾರಾಗಿ ಹೋಗಿ ಅಲ್ಲಿ ನೆಲಸುವ ಮೊದಲು ಇದನ್ನು ಬರೆದಿರಬೇಕು. ಹೊಸದಾಗಿ ಕ್ರೈಸ್ತ ಮತಕ್ಕೆ ಸೇರಿದವರನ್ನೂ, ಜಿಜ್ಞಾಸುಗಳಾದ ಪರಧರ್ಮೀಯರನ್ನೂ ಉದ್ದೇಶಿಸಿ ಜಾನ್ ಇದನ್ನು ಬರೆದಂತೆ ತೋರುತ್ತದೆ.<sup><a epub:type="noteref" href="999-aside.xhtml#id-001-08">೮</a></sup></p>
		<p>ಜಾನ್‍ನ ಸುವಾರ್ತೆ ರೋಮ್‍ನ ಆಧಿಪತ್ಯಕ್ಕೆ ಸೇರಿದ್ದ ಏಷ್ಯಾ ಮೈನರ್‍ನ ಪಶ್ಚಿಮಭಾಗದಲ್ಲಿ, ಕ್ರಿ.ಶ. ಎರಡನೇ ಶತಮಾನಕ್ಕೆ ಮುನ್ನ ಮೊಟ್ಟಮೊದಲು ಪ್ರಕಟಿತವಾಯಿತು ಎಂದು ಸಂಶೋಧಕರು ಅಭಿಪ್ರಾಯಪಡುತ್ತಾರೆ. ಹಲವು ವೈಶಿಷ್ಟ್ಯಗಳ ಸರಮಾಲೆ ಈ ಜಾನ್‍ನ ಸುವಾರ್ತೆ; ಅದರ ಒಂದು ಕಿರು ಅಧ್ಯಯನ ಈ ಪ್ರಬಂಧದ ಗುರಿ.</p>
	</section>
</body>
</html>
