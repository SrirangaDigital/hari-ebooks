<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-015">
		<h1 class="level1-title" epub:type="title"><span class="num">೧೫ ::</span>  ಯಹೂದಿಯರ ಕೆಲವು ಮುಖ್ಯ ಹಬ್ಬ ಹುಣ್ಣಿಮೆಗಳು</h1>
		<p>ಯಹೂದಿಗಳು ವರ್ಷದ ಸುಮಾರು ಇಪ್ಪತ್ತು ದಿನ ವಿವಿಧ ಹಬ್ಬಗಳನ್ನು ಆಚರಿಸಿ, ತಮ್ಮ ಪೂರ್ವಜರಿಗೆ ಸಂಬಂಧಿಸಿದ ಹಲವಾರು ಘಟನೆಗಳನ್ನ ನೆನಸಿಕೊಂಡು, ಕಷ್ಟಕಾಲದಲ್ಲಿ ಅವರಿಗೆ ದೇವರು ಸಹಾಯಮಾಡಿದುದನ್ನ ಕೃತಜ್ಞತೆಯೊಂದಿಗೆ ಸ್ಮರಿಸಿಕೊಳ್ಳುತ್ತಾ ಈ ಸಂತೋಷಕೂಟಗಳನ್ನು ಏರ್ಪಡಿಸಿಕೊಳ್ಳುತ್ತಿದ್ದರು. ಹಳೆಯ ಒಡಂಬಡಿಕೆಯ ಲೆವಿಟಿಕಸ್ ಪುಸ್ತಕದಲ್ಲಿ ಈ ಬಗ್ಗೆ ಹೆಚ್ಚು ವಿವಿರಗಳು ಸಿಗುತ್ತವೆ. ಅವುಗಳಲ್ಲಿ ಕೆಲವು ಮುಖ್ಯವಾದವು ಹೀಗಿವೆ:</p>
		<section class="level2 numbered" id="id-015.1">
			<h2 class="level2-title" epub:type="title">ಕಹಳೆ ಮೊಳಗುವ(ಟ್ರುಂಪೆಟ್ಸ್) ದಿನ:</h2>
			<p>ಯಹೂದಿಗಳ ಪಂಚಾಂಗದ ಪ್ರಕಾರ ಏಳನೆಯ ತಿಂಗಳಿನ ಪ್ರಾರಂಭವನ್ನು ಕಹಳೆತ್ತುತ್ತೊರಿಗಳಮೂಲಕ ಘೋಷಿಸುವ ದಿನ. ಹಾಗೆ ಘೋಷಿಸಿ ದೇವರಿಗೆ ಕೃತಜ್ಞತೆಯನ್ನೂ ತಮ್ಮ ಸಂತೋಷವನ್ನೂ ವ್ಯಕ್ತಪಡಿಸುವ ದಿನ.<sup><a epub:type="noteref" href="999-aside.xhtml#id-015-01">೧</a></sup></p>
		</section>
		<section class="level2 numbered" id="id-015.2">
			<h2 class="level2-title" epub:type="title">'ಕೈ ದಾಟಿಸುವ' (ಪಾಸ್ ಓವರ್) ಸಮಾರಾಧನೆ:</h2>
			<p>ಯಹೂದಿ ಪಂಚಾಂಗದ ಪ್ರಕಾರ 'ನಿಸಾನ್' ಮಾಸದ ಹದಿನಾಲ್ಕನೇ ದಿನ (ಸುಮಾರು ಏಪ್ರಿಲ್ ೧ರಂದು) ಆಚರಿಸುವ ಭೂರಿ ಭೋಜನದ ಒಂದು ಹಬ್ಬ. ಈಜಿಪ್ಟಿನಲ್ಲಿದ್ದಾಗ, ಪುರಾತನಕಾಲದ ಹೆಬ್ರೂಗಳು ಸೆರೆಯಿಂದ ಬಿಡುಗಡೆ ಹೊಂದಿದ್ದನ್ನು ಸ್ಮರಿಸಿಕೊಂಡು, ಸಂಭ್ರಮಪಡುವ ಸಂತೋಷ ಕೂಟ. ಅಲ್ಲದೆ, ಇನ್ನೊಂದು ದಂತಕತೆಯಿದೆ: ಏನೋ ಕಾರಣಕ್ಕಾಗಿ, ಯಮದೂತನೊಬ್ಬ ಅಲ್ಲಿದ್ದ ಈಜಿಪ್ಟಿನವರೆಲ್ಲರ ಮನೆಯ ಚೊಚ್ಚಲ ಮಕ್ಕಳನ್ನು ಆ ದಿನ ಕೊಲ್ಲುತ್ತಾ ಬಂದನಂತೆ; ಆದರೆ, ಹಾಗೆ ಮಾಡುವಾಗ, ಹೆಬ್ರೂ ಜನಾಂಗದವರ ಮನೆಗಳನ್ನ ಬಿಟ್ಟು ಮುಂದುವರೆಯುತ್ತಿದ್ದನಂತೆ. ಇದರ ನೆನಪಿನಲ್ಲಿ, ಮುಂದಿನವರಿಗೆ 'ಕೈ ದಾಟಿಸುವ' ಹಬ್ಬ ಹೀಗೆ ಪ್ರಾರಂಭವಾಯಿತು.<sup><a epub:type="noteref" href="999-aside.xhtml#id-015-02">೨</a></sup></p>
		</section>
		<section class="level2 numbered" id="id-015.3">
			<h2 class="level2-title" epub:type="title">ಗುಡಾರ ಕಟ್ಟಿದ (ಟೇಬರ್‍ನಕಲ್) ದಿನಾಚರಣೆ:</h2>
			<p>ಹಳೆಯ ಒಡಂಬಡಿಕೆಯಲ್ಲಿ<sup><a epub:type="noteref" href="999-aside.xhtml#id-015-03">೩</a></sup> ವಿವರಿಸಿರುವಂತೆ, ಯಹೂದಿಗಳು ಮರುಭೂಮಿಯಲ್ಲಿ ಸಂಚರಿಸುತ್ತಿದ್ದಾಗ ದೊಡ್ಡ ದೊಡ್ಡ ಗುಡಾರಗಳನ್ನು ತಮ್ಮ ತಾತ್ಕಾಲಿಕ ಬಿಡದಿಗಾಗಿ ಕಟ್ಟಿ ಕೊಳ್ಳುತ್ತಿದ್ದರು. ಈ ಗುಡಾರಗಳಲ್ಲಿಯೇ ತನ್ನ ಜನಗಳೊಂದಿಗೆ ದೇವರು ಸಹ ನೆಲಸಿರುತ್ತಿದ್ದ ಯೆಂಬ ನಂಬಿಕೆ ಯಹೂದಿ ಗಳದ್ದು. ಅದರ ನೆನಪಿನಲ್ಲಿ ಆಚರಿಸುವ ಹಬ್ಬವೇ ಈ ಗುಡಾರದ ಹಬ್ಬ. ಇದಕ್ಕೆ ಹಳೆಯ ಒಡಂಬಿಕೆಯ ಕಾಲದಲ್ಲಿ 'ಒಂದುಗೂಡುವ' (ಇನ್- ಗ್ಯಾದರಿಂಗ್) ಹಬ್ಬ ಎಂದೂ ಕರಿಯುತ್ತಿದ್ದರು.<sup><a epub:type="noteref" href="999-aside.xhtml#id-015-04">೪</a></sup></p>
			<p>ಹೊಸ ಒಡಂಬಡಿಕೆಯ ಕಾಲದಲ್ಲಿ, ಯಹೂದಿಗಳ ಪಂಚಾಂಗದ ಪ್ರಕಾರ 'ತಿಷ್ರ' ಮಾಸದ ಹದಿನೈದನೇ ದಿನ (ಸುಮಾರು ಅಕ್ಟೋಬರ್ ೬) ರಂದು ಪ್ರಾರಂಭವಾಗಿ ಎಂಟು ದಿನಗಳವರೆಗೆ ಈ ಹಬ್ಬ ಜರುಗುತ್ತಿತ್ತು.</p>
		</section>
		<section class="level2 numbered" id="id-015.4">
			<h2 class="level2-title" epub:type="title">ಪ್ರಾಯಶ್ಚಿತ್ತ (ಅಟೋನ್‍ಮೆಂಟ್) ದಿನಾಚರಣೆ:</h2>
			<p>ಯಹೂದಿಗಳಿಗೆ ಬಹಳ ಪವಿತ್ರವಾದ್ ಅದಿನ. ಅವರ ಪಂಚಾಂಗದ ಪ್ರಕಾರ (ಅಕ್ಟೋಬರ್ ೧ರ ಸಮೀಪದಲ್ಲಿ ಬರುವ) 'ತಿಷ್ರಿ' ಎಂಬ ತಿಂಗಳಿನ ಹತ್ತನೇ ದಿನ. ಆ ದಿನ ಅವರ ಪ್ರಧಾನ/ಮುಖ್ಯ ಪುರೋಹಿತನು ದೇವಾಲಯಕ್ಕೆ ಹೋಗಿ, ಇಸ್ರೇಲಿಯರ ಪಾಪ ಪರಿಹಾರಾರ್ಥವಾಗಿ, ಬಲಿಗಳನ್ನು ಸಮರ್ಪಿಸುವ ಪದ್ಧತಿಯಿತ್ತು.<sup><a epub:type="noteref" href="999-aside.xhtml#id-015-05">೫</a></sup></p>
		</section>
		<section class="level2 numbered" id="id-015.5">
			<h2 class="level2-title" epub:type="title">ಫಲಪುಷ್ಪ(ಫ಼ಸ್ಟ್ ಫ್ರೂಟ್) ದಿನಾಚರಣೆ:</h2>
			<p>ಹೊಸದಾಗಿ ಕೆಲವು ವಿಶೇಷ ಹೂಗಳು ಅರಳುವ ಮತ್ತು ಹಣ್ಣುಗಳು ಬಿಡುವ ದಿನದ ಆಚರಣೆ. ಕಾಡುಮೇಡುಗಳಲ್ಲಿ ಇದ್ದಾಗ ಏನು ಸಿಗದಿದ್ದಾಗ ಇವನ್ನೇ ಆಹಾರವಾಗಿ ಬಳಸುತ್ತಿದ್ದುದರ ನೆನಪಿನಲ್ಲಿ ಇದನ್ನು ಆಚರಿಸುತ್ತಿದ್ದರು.<sup><a epub:type="noteref" href="999-aside.xhtml#id-015-06">೬</a></sup></p>
		</section>
		<section class="level2 numbered" id="id-015.6">
			<h2 class="level2-title" epub:type="title">ಸಮರ್ಪಣಾ (ಡೆಡಿಕೇಷನ್) ದಿನಾಚರಣೆ:</h2>
			<p>ಎಂಟು ದಿನಗಳ ವರೆಗೆ ನಡೆಯುತ್ತಿದ್ದ ಯಹೂದಿಗಳ ಹಬ್ಬ. ಅವರ ಪಂಚಾಂಗದ ಪ್ರಕಾರ, 'ಚಿಸ್ಲೇವ್' ಮಾಸದ ಇಪ್ಪತ್ತೈದನೇ ದಿನ (ಸುಮಾರು ಡಿಸೆಂಬರ್ ೧೦) ದಿಂದ ಪ್ರಾರಂಭವಾಗುತ್ತಿತ್ತು. (ಕ್ರಿಪೂ ೧೬೫ ರಲ್ಲಿ) ಜುಡಾಸ್ ಮಕ್ಕಾಬ್ಯೂಸ್ ಎಂಬ ಯಹೂದಿ ದೇಶಾಭಿಮಾನೀ ಸಂತನು ದೇವಾಲಯದಲ್ಲಿ ಬಲಿಪೀಠವನ್ನು ದುರಸ್ತಿಗೊಳಿಸಿ, ಪುನಃ ಅದನು ಸ್ಥಾಪಿಸಿದನು. ಇದರ ಸ್ಮರಣಾರ್ಥ ನಡೆಸುವ ಸಮಾರಂಭ.<sup><a epub:type="noteref" href="999-aside.xhtml#id-015-07">೭</a></sup></p>
		</section>
		<section class="level2 numbered" id="id-015.7">
			<h2 class="level2-title" epub:type="title">ವಿಶೇಷ ರೊಟ್ಟಿಯ (ಅನ್ ಲೀವನ್‍ಡ್ ಬ್ರೆಡ್) ಹಬ್ಬ:</h2>
			<p>'ಕೈ ದಾಟಿಸುವ ಹಬ್ಬ'ದ ನಂತರ, ಯಹೂದಿ ಪಂಚಾಂಗದ 'ನಿಸಾನ್' ಮಾಸದ ಹದಿನೈದರಿಂದ ೨೨ರ ವರೆಗೆ (ಸುಮಾರು ಎಪ್ರಿಲ್ ಮೊದಲ ವಾರ) ಏಳುದಿನಗಳವರೆಗೆ ಆಚರಿಸುತ್ತಿದ್ದ ಹಬ್ಬ ಇದು. ಈಜಿಪ್ಟಿನಲ್ಲಿದ್ದ ಹೆಬ್ಲು ಜನಾಂಗದ ಪೂರ್ವಜರು ಅಲ್ಲಿಂದ ಮುಕ್ತರಾದುದನ್ನು ಸ್ಮರಿಸಿಕೊಳ್ಳುವ ಒಂದು ಹಬ್ಬ. ಈ ದಿನದ 'ನೈವೇದ್ಯ' ಕ್ಕೆ ಲೀವನ್, ಯೀಸ್ಟ್ ಮುಂತಾದವನ್ನು ಬಳಸದೇ ಇರುವ ರೊಟ್ಟಿಯೇ ಆಗಬೇಕು. ಎಕೆಂದರೆ, ಅಂತಹ ರೊಟ್ಟಿಯನ್ನೇ ಆ ಪೂರ್ವಜರು ತಿನ್ನುತ್ತಿದ್ದರು.<sup><a epub:type="noteref" href="999-aside.xhtml#id-015-08">೮</a></sup></p>
		</section>
		<section class="level2 numbered" id="id-015.8">
			<h2 class="level2-title" epub:type="title">ಸಬ್ಬತ್:</h2>
			<p>ಯಹೂದಿಯರ ವಾರದ ಏಳನೆಯ ದಿನ. ಈ ದಿವಸ 'ಏನೂ ಕೆಲಸ ಮಾಡಬಾರದೆಂಬ' ನಿಯಮವಿತ್ತು. ಬಹುಶಃ ಎಲ್ಲ ಕೆಲಸಗಳನ್ನೂ ಬದಿಗೊತ್ತಿ, ಸಂಪೂರ್ಣ ಬಿಡುವು ಮಾಡಿಕೊಂಡು, ಮನೆಯಲ್ಲೂ, ದೇವಾಲಯದಲ್ಲೂ ಭಗವಂತನ ಕೈಕಂರ್ಯಕ್ಕೇ ಮೀಸಲಾಗಿಡುವ ದಿನವಾಗಿ ವಾರಕ್ಕೊಂದು ದಿನವನ್ನಾದರೂ ಇಟ್ಟುಕೊಳ್ಳಿ ಎಂಬ ಭಾವನೆಯಿಂದ ಇದು ಬಂದಿರಬೇಕು. ಆಮೇಲಾಮೇಲೆ, ದೇವರ ಧ್ಯಾನ ಪಕ್ಕಕ್ಕೆ ಸರಿಯಿತು; 'ಏನೂ ಕೆಲಸ ಮಾಡಬಾರದು' ಎಂಬುದು ಮಾತ್ರ ಉಳಿಯಿತು. ಸಬ್ಬತ್ ದಿನವೂ ಸಹ ಯೇಸು ರೋಗಿಗಳನ್ನು ಗುಣಪಡಿಸಿದ್ದು, ಪವಾಡ ಸದೃಶ ಉಪಕಾರದ ಕೆಲಸಗಳನ್ನು ಮಾಡಿದ್ದು ಫ಼ರಿಸಾಯ ಮುಂತಾದವರಿಗೆ ಹಿಡಿಸಲಿಲ್ಲ ಎಂಬುದನ್ನು ಇನ್ನೊಂದು ಅಧ್ಯಾಯದಲ್ಲಿ ವಿವರಿಸಿರುವೆ. ಅವರ ಆಪಾದನೆಗಳಿಗೆ ಉತ್ತರವಾಗಿ, ಸಾಂಕೇತಿಕವಾಗಿ, ಯೇಸು ಹೇಳಿದ ಈ ಮಾತಷ್ಟೇ ಸಾಕು: ''ಈ ದಿನವಾದರೂ ನಿಮ್ಮ ಸಾಕುಪ್ರಾಣಿಗಳ ಹೆಗಲಿಗೆ ಹೊರಿಸಿರುವ ನೊಗಗಳನ್ನು, ಕುತ್ತಿಗೆಮೇಲಿನ ಪಟ್ಟಿಗಳನ್ನು ಕಳಚಿ, ಅವಕ್ಕೆ ನಿರಾಂತಕವಾಗಿ ಉಸಿರಾಡಲು, ಅಡ್ಡಾಡಲು ಬಿಡಿ; ಕೆರೆಕುಂಟೆಗಳಿಗೆ ಹೋಗಿ ನೀರು ಕುಡಿದು ಬರಲು ಬಿಡಿ.''<sup><a epub:type="noteref" href="999-aside.xhtml#id-015-09">೯</a></sup></p>
		</section>
		<section class="level2 numbered" id="id-015.9">
			<h2 class="level2-title" epub:type="title">ಸಿದ್ಧತೆಯ (ಪ್ರಿಪರೇಷನ್) ದಿನಾಚರಣೆ:</h2>
			<p>ಯಹೂದಿಗಳು ವಾರದ ಏಳನೆಯ ದಿನವನ್ನು ನಿಷ್ಕರ್ಮಕ (ಸಬ್ಬತ್) ದಿನವಾಗಿ ಆಚರಿಸುತ್ತಾರಲ್ಲ, ಅದಕ್ಕೆ ಹಿಂದಿನ ದಿನವಾದ ವಾರದ ಆರನೇ ದಿನದಂದು ಮಾರನೇ ದಿನದ 'ಸಬ್ಬತ್'ಗೆಂದು ಏನೇನೋ ತಯಾರಿ ನಡೆಸಿಕೊಳ್ಳುವ ದಿನವೇ ಈ ಸಿದ್ಧತೆಯ ದಿನ.</p>
		</section>
		<section class="level2 numbered" id="id-015.10">
			<h2 class="level2-title" epub:type="title">ಸುಗ್ಗಿ ಹಬ್ಬದ (ಪೆಂಟಾಕಾಸ್ಟ್) ದಿನಾಚರಣೆ:</h2>
			<p>ಯಹೂದಿ ಪಂಚಾಂಗದ 'ಸಿವಾನ್'ನ ಆರನೇ ದಿನ (ಸುಮಾರು ಮೇ ೨೦) ಆಚರಿಸುವ, ಗೋಧಿ ಮುಂತಾದ ಧಾನ್ಯಗಳ ಕೊಯ್ಲಿನ ಹಬ್ಬ. ಇದಕ್ಕೆ 'ಐವತ್ತನೇ ದಿನದ ಹಬ್ಬ'<sup><a epub:type="noteref" href="999-aside.xhtml#id-015-10">೧೦</a></sup> ಎಂದು ಹೆಸರು ಬರಲು ಕಾರಣ, ಇದು 'ಕೈದಾಟಿಸುವ' ಹಬ್ಬದ ಐವತ್ತು ದಿನಗಳ ನಂತರ ಬರುತ್ತದೆ.<sup><a epub:type="noteref" href="999-aside.xhtml#id-015-11">೧೧</a></sup></p>
		</section>
	</section>
</body>
</html>

