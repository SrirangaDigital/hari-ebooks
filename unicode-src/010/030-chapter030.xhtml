<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ - ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-030">
		<h1 class="level1-title" epub:type="title"><span class="num">೩೦ ::</span> ನೋಡುವುದು</h1>
		<p>ಕುರುಡನೊಬ್ಬನಿಗೆ ಕಣ್ಣುಕಾಣಿಸುವಂತೆ ಜೀಸಸ್ ನಡೆಸಿದ ಪವಾಡ ವೊಂದರ ಪ್ರಸ್ತಾಪ ಜಾನ್‍ನಲ್ಲಿ ಬರುತ್ತದೆ.<sup><a epub:type="noteref" href="999-aside.xhtml#id-030-01">೧</a></sup> ಪ್ರವಾದಿ ಜೀಸಸ್ ನಿಜವಾಗಲೂ ದೈವಾಂಶ ಸಂಭೂತನೇ ಹೌದು, ಅಥವಾ ಅವನೇ ನಿಜವಾಗಿ ದೇವರು ಎಂಬುದನ್ನು ಸಮರ್ಥಿಸಲು ಜಾನ್ ನಿರೂಪಿಸುವ ಪ್ರಮುಖ ಕುರುಹು (ಸೈನ್)ಗಳಲ್ಲಿ ಇದೂ ಒಂದು. ಒಂದು ಕಡೆ ಜೀಸಸ್ ಹೇಳುತ್ತಾನೆ:</p>
		<p class="verse">ನೀವು ಕೇಳಿರಬಹುದು, ಅರಿವಾಗದಿರಬಹುದು;<br />ನೀವು ನೋಡಿರಬಹುದು, ಕಾಣದಿರಲೂ ಬಹುದು-<br />ಏನು ಕಾರಣ ಗೊತ್ತೆ? ನಿಮ್ಮ ಎದೆ ಗಟ್ಟಿಗೊಂಡಿಹುದು!<br />ಆಗಿಹಿರಿ ಕಿವಿಯಿದ್ದ ಕಿವುಡರು, ಕಣ್ಣಿದ್ದ ಕುರುಡರು;<br />ತೆರೆದು ಅವುಗಳ ಕೇಳಿ ಕಾಣುವುದೇನೂ ಕಷ್ಟವಿಲ್ಲ;<br />ತುಂಬಿ ಎದೆ, ಅರಿತಿನಿತು ಅನುಭವಿಸಲೂ ಬಹುದು-<br />ಇತ್ತ ತಿರುಗಲಿ ಒಮ್ಮೆ, ನಾನವರ ಸರಿಪಡಿಸಲಿಹೆನು!<sup><a epub:type="noteref" href="999-aside.xhtml#id-030-02">೨</a></sup></p>
		<p>ಇಲ್ಲಿ ಕಣ್ಣು ತೆರೆಸುವುದು ಅಂಧನೊಬ್ಬನಿಗೆ ಅಲ್ಲ, ಕಣ್ಣಿದ್ದೂ ಕುರುಡಾದ ಅಲ್ಲಿನ ಎಲ್ಲರಿಗೂ, ಮುಖ್ಯವಾಗಿ ಅಂಧಶ್ರದ್ಧೆಯ ಧಾರ್ಮಿಕ ಪ್ರಮುಖರಿಗೆ. ಸುವಾರ್ತೆಯ ಈ ಭಾಗ ಅದರ ಕರ್ತೃವಿನ ಬರವಣಿಗೆಯ ಶೈಲಿಯ ಮೇಲೆ ಸಾಕಷ್ಟು ಬೆಳಕು ಚೆಲ್ಲಿ ತುಂಬಾ ಆಕರ್ಷಕವಾಗಿದೆ. ಇಲ್ಲಿ <em>'ನೋಡುವುದು'</em> ಎಂಬುದನ್ನು ಒಂದು ಸನ್ನೆಯಾಗಿ ಜಾನ್ ಬಳಸಿದ್ದಾನೆ. ಇದಕ್ಕೆ ಮೂಲದಲ್ಲಿ <em>'ಬ್ಲೆಪೊ'</em> ಎಂಬ ಗ್ರೀಕ್ ಪದ ಇದೆ. ಅದರ ಬೇರೆ ಬೇರೆ ಅರ್ಥಛಾಯೆಯ ಪದಗಳನ್ನು ಸಮರ್ಪಕವಾಗಿ, ಸಮಂಜಸವಾಗಿ, ಸಂದರ್ಭೋಚಿತವಾಗಿಯೂ ಅವನು ಇಲ್ಲೂ ಸುವಾರ್ತೆಯ ಬೇರೆಡೆಗಳಲ್ಲೂ ಬಳಸಿದ್ದಾನೆ. ಇದೇ ಜಾನ್‍ನ ವೈಶಿಷ್ಟ್ಯ.</p>
		<p>ಕುರುಡನೊಬ್ಬನು ಅಲ್ಲಿ ಬರುತ್ತಿದ್ದಾನೆ. ಜೀಸಸ್ ಅವನನ್ನು ನೋಡುತ್ತಾನೆ. ಹೌದು, ಅಲ್ಲಿ ನೆರೆದಿದ್ದ ಜನರು ಹಿಂದೆಲ್ಲ ಭಿಕ್ಷೆ ಬೇಡುತ್ತಿದ್ದ ಅವನನ್ನು ನೋಡಿದ್ದರು, ಆದರೆ, ದಿಟ್ಟಿಸಿಯಲ್ಲ, ಕೇವಲ ಪ್ರೇಕ್ಷಕರಾಗಿ ಅಷ್ಟೆ. ಆಮೇಲೆ ಕುರುಡನಿಗೆ ಕಣ್ಣು ಕಾಣಿಸುವಂತಾದ ಮೇಲೆ ಆವನು ಮೊದಲು ಕಂಡದ್ದು ಯಾರನ್ನ? ಎದುರಿಗಿದ್ದ ದೇವಪುತ್ರನನ್ನೇ! ನೋಡುವುದಕ್ಕೂ, ಕಾಣುವುದಕ್ಕೂ ಇರುವ ಸೂಕ್ಷ್ಮ ವ್ಯತ್ಯಾಸವನ್ನ ಮನಗಾಣಿಸಲು ಜಾನ್ ಇಲ್ಲಿ ಪ್ರಯತ್ನಿಸುತ್ತಿದ್ದಾನೆ. ನಮ್ಮಲ್ಲಿ ಕಾಣ್ಕೆ ಪದವಿಲ್ಲವೇ? ನಾವು ದೇವಸ್ಥಾನಕ್ಕೆ ಹೋಗುವುದು ಏತಕ್ಕೆ? ದೇವರನ್ನು ನೋಡಲಿಕ್ಕೆ ಅಲ್ಲ, ದೇವರ ದರ್ಶನಪಡೆಯಲಿಕ್ಕೆ ತಾನೆ?</p>
		<p>ಗ್ರೀಕ್ ಭಾಷೆಯಲ್ಲಿ <em>'ಬ್ಲೆಪೊ'</em> ಎಂದರೆ ನೋಡುವುದು, ದೃಷ್ಟಿಸುವುದು. <em>'ಹೊರಾವೋ'</em> ಅಂದರೆ ಕಾಣುವುದು. <em>'ಓಕ್ಟೋಮಲ್'</em> ಎಂದರೆ ಕಣ್ಣಗಲಿಸಿ ನೋಡುವುದು. 'ಥಿಯೋರಿಯೋ' ಎಂದರೆ ಎವೆಯಿಕ್ಕದೆ ನೋಡು ನೋಡುತ್ತಲೇ ಮನಗಾಣುವುದು, ಅರ್ಥಮಾಡಿಕೊಳ್ಳುವುದು. <em>'ಸ್ಕೋಪಿಯೋ'</em> ಅಂದರೆ ದೂರದಿಂದಲೇ ಕಣ್ಣುಹಾಯಿಸುವುದು.</p>
		<p><em>'ಥಿಯೋಮಲ್'</em> ಅಂದರೆ ಹತ್ತಿರದಿಂದಲೇ ನೋಡುವುದು. ಹೀಗೆ ಕನ್ನಡದಲ್ಲಿರುವ ನೋಡುವುದು, ಕಾಣುವುದು, ದಿಟ್ಟಿಸುವುದು, ವೀಕ್ಷಿಸುವುದು, ಅವಲೋಕಿಸುವುದು, ದರ್ಶನ, ಕಾಣುವುದು, ಕಾಣ್ಕೆ, ಕಾಣಿಸು, ಪ್ರತ್ಯಕ್ಷವಾಗು, ಮೈದೋರು, ಗೋಚರಿಸುವುದು, ಪ್ರತ್ಯಕ್ಷ, ಪಿಳಿ ಪಿಳಿ ನೋಡುವುದು, ಮಿಕಿ ಮಿಕಿ ನೋಡುವುದು, ರೆಪ್ಪೆ ಮಿಟುಕಿಸದೇ ನೋಡುವುದು, ದಿಟ್ಟಿಸುವುದು, ಅವಲೋಕನ, ಮನಗಾಣುವುದು-ಇತ್ಯಾದಿಗಳಿಗೆ ಸಂವಾದಿಯಾಗಿ ಗ್ರೀಕ್ ಭಾಷೆಯಲ್ಲಿ ಬೇರೆ ಬೇರೆ ಪದಗಳಿವೆ;<sup><a epub:type="noteref" href="999-aside.xhtml#id-030-03">೩</a></sup> ಅಂಥವುಗಳನ್ನ ಜಾನ್ ಸಮಯೋಚಿತವಾಗಿ ಬಳಸುತ್ತಾನೆ. ಆದರೆ ಇವೆಲ್ಲಕ್ಕೂ ನೋಡುವುದು (ಇಂಗ್ಲೀಷಿನ 'ಸೀ') ಎಂಬ ಒಂದೇ ಪದವನ್ನು ಅನುವಾದಕ ಬಳಸಿದನೆಂದರೆ, ಅಥವಾ/ಮತ್ತು ಸಂವಾದದಲ್ಲಿ ಕೇಳುಗನು ತಪ್ಪಾಗಿ ಒಂದೇ ಅರ್ಥವನ್ನ ಗ್ರಹಿಸಿದನೆಂದರೆ ಗೊಂದಲ ತಪ್ಪಿದ್ದಲ್ಲ. ಹಾಗೆಯೇ, ''ನೀವು ಊಟ ಮಾಡಿಯಾಯಿತೇ?'' ಕೇಳ್ವಿಕೆಯನ್ನು ನೋಡಿ:</p>
		<p>ಸಮೇರಿಯಾದ ಬಾವಿ ಬಳಿ ಶಿಷ್ಯರ ದಡ್ದತನದ ವಿಚಾರಣೆಗೆ ಸಮಾಧಾನದಿಂದ ಉತ್ತರಿಸುವ ಯೇಸುವಿನ ಮನಸ್ಸನ್ನ ಜಾನ್ ಕಾಣುವುದು ಹೀಗೆ: ಇದು ಬರೀ ಗ್ರಾಸವಲ್ಲ, ಆಹಾರ ಊಟ ಭೋಜನವಲ್ಲ ಕಣಾ; ಇದು <em>ಪ್ರಸಾದ.</em> ಗ್ರೀಕ್‍ನಲ್ಲಿ <em>ಟ್ರೋಫೆ ಬ್ರೋಸಿಸ್ ಬ್ರೋಮಗಳು ಒಂದು ಬಗೆಯ</em> ಊಟೋಪಚಾರ, ಅನ್ನಹಾರಗಳು;<sup><a epub:type="noteref" href="999-aside.xhtml#id-030-04">೪</a></sup>  <em>ಆರ್ಟೋಸ್</em> (ಪ್ರಸಾದ) ಇನ್ನೊಂದು ಬಗೆಯದು ಎಂದು ಸೂಚಿಸುತ್ತಾನೆ ಜಾನ್.<sup><a epub:type="noteref" href="999-aside.xhtml#id-030-05">೫</a></sup> ನಂಬಿದವರಿಗೇನೇ ಇದು ಲಭ್ಯ!</p>
		<p>ತಾನಾಡುವ ಮಾತು ಸಾಮಾನ್ಯರ ತಿಳುವಳಿಕೆಯ ಮಟ್ಟ ಮೀರಿ ಎತ್ತರದಲ್ಲಿ ಹಾರಾಡುತ್ತಿರುವುದರಿಂದ ಆಗಬಹುದಾದ ಅಪಾಯವನ್ನೂ ಕೊನೆಗೆ ಗ್ರಹಿಸಿದಾಗ ಯೇಸುವೇ ಒಪ್ಪಿಕೊಂಡು ಬಿಡುತ್ತಾನೆ; ಹೇಳುತ್ತಾನೆ:</p>
		<p class="verse">ಹೀಗೆಲ್ಲ ರಂಗು ರಂಗಿನ ಮಾತ ಆಡುವುದ ನಿಲ್ಲಿಸುವೆ;<br />ಕಾಲ ಕೂಡಿ ಬರುತಿದೆ, ಗೊತ್ತು, ಇದು ಇನ್ನು ಸಾಕು.<br />ನನ್ನ ತಂದೆಯ ಬಗೆಗೆ ನೇರ ನುಡಿಯಾಡುವೆನು;<br />ನೀವು ಕೇಳಿ ಹೇಳುವಿರಾಗ ಎಲ್ಲಾ ನನ್ನ ಹೆಸರಲ್ಲೇ.<br />ನೀವು ಕೇಳಿದಿರೆಂದು ಕೇಳೆ ನಾ ತಂದೆಯನು<br />ನಿಮ್ಮ ಪರ ನಾನವಗೆ ಬಿನ್ನವಿಸಬೇಕು ಏಕೆ?<br />ತಂದೆಯೇ ತೋರುತಿಹನಮಿತ ವಾತ್ಸಲ್ಯವ ನಿಮಗೆ<br />ಏನು ಕಾರಣ ಗೊತ್ತೆ? ನೀವೆನ್ನ ನಂಬಿದಿರಿ,<br />ಹೌದು, ನಂಬಿದಿರಿ, ನಂಬಿಹಿರಿ, ನಂಬುವಿರಿ ನೀವು;<br />ಅವನೇ ಕಳುಹಿದನೆಂದು ಅಕ್ಕರೆಯ ಸುರಿಸಿದಿರಿ<br />ತಂದೆಯಿಂದಲೆ ಬಂದೆ, ಈ ಜಗವನೊಳಹೊಕ್ಕೆ<br />ಈಗ ತೊರೆಯುತ, ಮರಳಿ ತಂದೆಯೆಡೆ ನಡೆವೆ.</p>
		<p>ಆಗ ಶಿಷ್ಯರು ಹೇಳುತ್ತಾರೆ:</p>
		<p class="verse">ಈಗ ನೀನಾಡುವ ಮಾತು ಅರ್ಥವಾಯ್ತು; ಪರಂತು<br />ಸುತ್ತಿ ಬಳಸುವ ಮಾತ ಕಣಿಯ ಆ ಒಗಟಿನ ನುಡಿಯ<br />ಒಳಸುಳಿಗಳೆಳ್ಳಷ್ಟು ಅಂದು ಹೊಳೆಯುತಿರಲಿಲ್ಲ;<br />ನಮಗೀಗ ಅರಿವಾಯ್ತು, ಎಲ್ಲ ಬಲ್ಲವ ನೀನು;<br />ಯಾರೂ ಕೇಳುವುದೂ ಬೇಡ, ನೀನು ಹೇಳುವುದೂ ಕೂಡ-<br />ನಮಗೀಗ ದೃಢವಾಯ್ತು, ಆ ದೇವಪ್ರೇಷಿತ ನೀನು!</p>
		<p>ಜೀಸಸ್ ಉತ್ತರಿಸುತ್ತಾನೆ:</p>
		<p class="verse">ಕೊನೆಗೂ ನಂಬಿದಿರಲ್ಲ, ಅದೆ ನನಗೆ ಸಾಕು.<br />ಒದಗಿ ಬರುತಿದೆ ಕಾಲ, ಅದು ಇಗೋ, ಬಂದಿಹುದು-<br />ದಿಕ್ಕುಪಾಲಾಗೆಲ್ಲ ಚದುರಿ ಹೋಗುವಿರಯ್ಯೋ<br />ನಿಮ್ಮ ನಿಮ್ಮದೇ ಮನೆಗೆ ಓಡಿ ದೂರ ದೂರ,<br />ನನ್ನ ಪಾಡಿಗೆ ನನ್ನ ಇಲ್ಲಿ ಒಬ್ಬಂಟಿಯಾಗಿಯೇ ಬಿಟ್ಟು;<br />ಇಲ್ಲ, ನಾನು ಒಬ್ಬಂಟಿಯೇ? ಇಲ್ಲ, ನಿಮಗೆ ಗೊತ್ತಿಲ್ಲ?<br />ಎಂದೆಂದೂ ನನ್ನ ಜೊತೆ ತಂದೆ ಇದ್ದೇ ಇರುತಿಹನಲ್ಲ!<br />ಇದನೆಲ್ಲ ಹೇಳುವುದೇಕೆ? ನಿಮ್ಮ ನೆಮ್ಮದಿಗೆಂದೇ<br />ಕಷ್ಟ ನಿಮ್ಮ ಎದುರಾಗುವುದಂತೂ ಜಗದ ನಿಯಮ<br />ಎದೆಗುಂದದಿರಿ ನೀವು, ನಾನು ನಿಮ್ಮೊಡನಿಹೆನು;<br />ಮೀರಿ ಈ ಜಗದ ಇರವನು ನಾನು ಜೊತೆಗೆ ಇಹೆನು!<sup><a epub:type="noteref" href="999-aside.xhtml#id-030-06">೬</a></sup></p>
		<p>-ಎಂದು ಆಶ್ವಾಸನೆ ಕೊಡುತ್ತಾನೆ.</p>
	</section>
</body>
</html>

