<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-019">
		<h1 class="level1-title" epub:type="title"><span class="num">೧೯ ::</span>  ನೀರಡಿಕೆಯಾಗುವುದೇನು?</h1>
		<p>ಯೇಸುವಿಗೇ ಬಾಯಾರಿಕೆಯಾಯಿತೇ? ನೀರಡಿಕೆಗೆ ಬಾವಿಯ ಬಳಿಯ ಹೆಂಗಸಿಗೆ ಕೇಳಿದನೇ?<sup><a epub:type="noteref" href="999-aside.xhtml#id-019-01">೧</a></sup> ಹೌದು. ಯಾರೋ ಯಹೂದಿಯಂತೆ ಕಾಣಿಸುತ್ತಿದ್ದಾನೆ, ಇವನು ತನ್ನ ಕೈಯಿಂದ ಕೊಟ್ಟ ನೀರನ್ನ ಕುಡಿಯಲು ಕೇಳುವುದೇ? ಅಂಜುತ್ತಾಳೆ ಆ ಹಳ್ಳಿಯ ಹೆಂಗಸು.</p>
		<p>ಹೌದು, ಈ ಅಸ್ಪೃಶ್ಯತೆಯ ಅವಾಂತರ ಅಂದೂ ಇತ್ತು. ಈ ಮೌಢ್ಯ ಮತ್ತು ಅಸಹನೆಯ ಕುದಿಬಾಣಲೆಯಿಂದ ಹೊರಬಿದ್ದ ಈ ಇಪ್ಪತ್ತೊಂದನೆಯ ಶತಮಾನದ ದ್ವೇಷ ಏನಿದೆ, ಅದು ಒಂದನೆಯ ಶತಮಾನದಲ್ಲೂ ಇತ್ತು. ಅದಕ್ಕೆ ಉದಾಹರಣೆ, ಸಮೇರಿಯಾದ ಜನರ ಬಗ್ಗೆ ಇದ್ದ ಪೂರ್ವಾಗ್ರಹಪೀಡಿತ ಈ ಭಾವನೆ. ತಾವು ಮೇಲ್ವರ್ಗದವರು ಎಂದುಕೊಂಡ ಯಹೂದಿ ಜನರ ಪಾಲಿಗೆ ಅವರು ಒಂದು ತರಹ ಬಹಿಷ್ಕೃತರು ಅಥವಾ ಅಸ್ಪೃಶ್ಯರು. ಈ ಅಸಮಾನತೆಗೆ ಸ್ವಲ್ಪಮಟ್ಟಿಗೆ ಸಮೇರಿಯನ್ನರೂ ಕಾರಣರೇ. ಅವಕಾಶ ಸಿಕ್ಕಾಗಲೆಲ್ಲ ಯಹೂದಿಯರಿಗೆ ಚುಚ್ಚುತ್ತಲೇ ಬಂದವರು ಇವರು. ಹಾಗಾಗಿ ಹಳೆಯ ಒಡಂಬಡಿಕೆಯಲ್ಲಿ<sup><a epub:type="noteref" href="999-aside.xhtml#id-019-02">೨</a></sup> ಇವರನ್ನ ಶತ್ರುಗಳೆಂದೇ ಬಣ್ಣಿಸಿದರು. ''ಹಳೆಯ ಒಡಂಬಡಿಕೆಯ ಮೊದಲ ಐದು ಅಧ್ಯಾಯಗಳು ಮಾತ್ರ ನಮಗೆ ಮಾನ್ಯ; ನಮ್ಮದೇ ಆದ ಬೇರೊಂದು ಮಠ ಕಟ್ಟಿಕೊಳ್ಳುತ್ತೇವೆ; ಮೌಂಟ್ ಗೆರಿಜಿ಼ಮ್ ಮೇಲೆ ನಮ್ಮದೇ ಬೇರೆ ದೇವಸ್ಥಾನ ನಿರ್ಮಿಸಿಕೊಳ್ಳುತ್ತೇವೆ'' ಎಂದೆಲ್ಲಾ ಹೇಳಿಕೊಳ್ಳುತ್ತಿದ್ದ ಜನ ಈ ದಲಿತ ಸಮೇರಿಯನ್ನರು. ಇಂಥ ಜನಾಂಗದ ಹೆಂಗಸೊಬ್ಬಳನ್ನೇ ಬಾವಿಯ ಬಳಿ ಯೇಸು ಸಂಧಿಸಿದ್ದು.<sup><a epub:type="noteref" href="999-aside.xhtml#id-019-03">೩</a></sup></p>
		<p>''ನಿನಗೆ ಐವರು ಗಂಡಂದಿರಲ್ಲವೇ?'' ಎಂದಾಗಲೂ ಯೇಸು ಸಂಕೇತಿಸಿದ್ದು ಸಮೇರಿಯನ್ನರ ಧಾರ್ಮಿಕ ಒಲವನ್ನ ಹೊತ್ತಿದ್ದ ಆ ಐದು ಅಧ್ಯಾಯಗಳನ್ನೇ. ''ನಾನು ಇಲ್ಲಿಗೆ ಬಂದಿರುವುದು ಬಡವರ, ಕಷ್ಟ ಪಡು ತ್ತಿರುವವರ, ಅಸಹಾಯಕರಾಗಿ ದಾರಿ ತಪ್ಪಿದವರ, ಪರಿತಪಿಸುತ್ತಿರುವವರ, ಪಶ್ಚಾತ್ತಾಪ ಪಡುತ್ತಿರುವವರ ಉದ್ಧಾರಕ್ಕಾಗಿ. ಬಡವ ಬಲ್ಲಿದನೆಂಬ ಭೇದಭಾವನೆ ನನಗಿಲ್ಲ.'' ಎಂದ ಯೇಸು, ಆಡಿದುದನ್ನ ಮಾಡಿತೋರಿಸುತ್ತಾನೆ. ಕೆಳೆಯರಿವರೆಂದಿಲ್ಲ, ಹಗೆಗಳೂ ಎನಗಿಲ್ಲ; ನನಗೆಲ್ಲರೂ ಒಂದೇ, ಮೇಲು<br />೧೧೦<br />ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ<br />ಕೀಳೇ ಇಲ್ಲ ಎನ್ನುವ ಮನೋಭಾವ ಯೇಸುವಿನದು.<sup><a epub:type="noteref" href="999-aside.xhtml#id-019-04">೪</a></sup> ಪತಿತಳೋ, ಅಸ್ಪ್ರಶ್ಯಳೋ, ಬಹಿಷ್ಕೃತನೋ, ತುಚ್ಛೀಕರಿಸಲ್ಪಟ್ಟವನೋ- ಯಾರಾದರೇನಂತೆ, ಮನಸಾರೆ ಕರೆದು ಬರಮಾಡಿಕೊಳ್ಳುವವರ ಬಳಿ ಯೇಸು ಹೋಗಲು ಸಿದ್ಧ! ಅವರನ್ನ ಸನ್ಮಾರ್ಗಕ್ಕೆ ಸೆಳೆದೊಯ್ಯುವುದೇ ಅವನ ಗುರಿ!!<sup><a epub:type="noteref" href="999-aside.xhtml#id-019-05">೫</a></sup></p>
	</section>
</body>
</html>

