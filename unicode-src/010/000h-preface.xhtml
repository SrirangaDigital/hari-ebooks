<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ - ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000h.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಸ್ವಾತಂತ್ರ್ಯ ಚಳವಳಿಯ ಆಸುಪಾಸಿನ ವರ್ಷಗಳಲ್ಲಿ ರೂಪತಳೆದದು ಭಾರತೀ ಪ್ರಕಾಶನ. ೧೯೫೪ ರಲ್ಲಿ ತ್ರಿವೇಣಿಯವರ 'ಸೋತುಗೆದ್ದವಳು' ನಮ್ಮ ಪ್ರಕಾಶನದ ಮೊದಲ ಪ್ರಕಟಣೆ. ಕಥೆ, ಕಾದಂಬರಿ, ಕಾವ್ಯ, ನಾಟಕ, ವಿಮರ್ಶೆಗಳು, ಸ್ತೋತ್ರ, ಸಂಗೀತ, ಸಾಹಿತ್ಯ ಹೀಗೆ ಸಾಹಿತ್ಯದ ನಾನಾ ಪ್ರಕಾರಗಳ ಕೃತಿಗಳನ್ನು ಮಾಲೆ ಪ್ರಕಾಶಿಸಿ, ಮೈಸೂರಿನ ಪ್ರತಿಷ್ಠಿತ ಪ್ರಕಾಶನ ಸಂಸ್ಥೆಗಳಲ್ಲಿ ಒಂದೆಂದು ಇಂದಿಗೂ ಹೆಸರು ಹೊಂದಿದೆ. ಐವತ್ತಾರು ವರ್ಷಗಳಲ್ಲಿ ಈ ಪ್ರಕಾಶನ ಮಾಲೆ ಸುಮಾರು ಒಂದು ಸಾವಿರಕ್ಕೂ ಹೆಚ್ಚು ಶೀರ್ಷೆಕೆಗಳನ್ನು ಪ್ರಕಟಿಸಿದೆ.</p>
		<p>ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರು ಲೇಖಕರಾಗಿ, ಸಂಪಾದಕರಾಗಿ ತಮ್ಮ ಇಪ್ಪತ್ತೈದಕ್ಕೂ ಹೆಚ್ಚಿನ ಕೃತಿಗಳ ಮೂಲಕ ಈಗಾಗಲೇ ಕನ್ನಡ ಸಾಹಿತ್ಯ ಪ್ರಪಂಚದಲ್ಲಿ ಪರಿಚಿತರಾಗಿದ್ದಾರೆ. ಕರ್ನಾಟಕ ರಾಜ್ಯೋತ್ಸವ ಪ್ರಶಸ್ತಿ ಪುರಸ್ಕೃತರಾದ ಇವರು ಹಲವಾರು ವರ್ಷಗಳ ಕಾಲ ಅಮೆರಿಕಾದಲ್ಲಿದ್ದು ಅಲ್ಲಿ ಕನ್ನಡವನ್ನು ಉಳಿಸಿ ಬೆಳೆಸಿದವರು; ಅಲ್ಲಿನ ಕನ್ನಡಿಗರನ್ನು ಸಂಘಟಿಸಿ, ಬರೆಹಗಾರರನ್ನು ಪ್ರೋತ್ಸಾಹಿಸಿ, 'ಅಮೆರಿಕನ್ನಡ' ಸಾಹಿತ್ಯ ಪತ್ರಿಕೆಯನ್ನು ನಡೆಸಿ, ತಮ್ಮ ಅಂಕಣ-ಬರಹಗಳಿಂದ ಮತ್ತು ಪ್ರಕಟಿತ ಪುಸ್ತಕಗಳಿಂದ ಇಲ್ಲೂ ಅಲ್ಲೂ ಹೆಸರು ಮಾಡಿದ ಮಹಾನೀಯರು. ಹರಿಯವರು ಮೈಸೂರಿಗೆ ಬಂದು ನೆಲೆಸಿದ ದಿನಗಳಿಂದ ನಾನು ಅವರನ್ನು ಹತ್ತಿರದಿಂದ ಬಲ್ಲೆ. ಅವರಿಗೂ ನಮ್ಮ ಪ್ರಕಾಶನ ಸಂಸ್ಥೆ ಬಗ್ಗೆ ಅಪಾರ ಪ್ರೀತಿ. ನಮ್ಮ ಪ್ರಕಾಶನ ಸಂಸ್ಥೆಯು ಹರಿಯವರ 'ಮಾತಿನ ಮಲ್ಲಿಗೆ', 'ಮಾತೇ ಮುತ್ತು', 'ಕನ್ನಡದಲ್ಲಿ ಶೀ ಸತ್ಯನಾರಾಣ ಪೂಜೆ;, ಶ್ರೀ ಪುರಂದರದಾಸರು' ಕೃತಿಗಳನ್ನು ಪ್ರಕಟಿಸಿದೆ.</p>
		<p>ಶ್ರೀಮತಿ ನಾಗಲಕ್ಷ್ಮಿ ಹರಿಹರೇಶ್ವರರು ಸಂಪಾದಿಸಿದ ಹರಿಯ ಕಾಣಿಕೆ ಸಂಪುಟ ೧ ಮತ್ತು ೨ನ್ನೂ ಸಹ ಹೊರತಂದಿದ್ದೇವೆ.</p>
		<p>ಪ್ರಸ್ತುತ ಹರಿಯವರ ಬೈಬಲ್‍ನಲ್ಲಿ 'ಜಾನ್‍ನ ಸುವಾರ್ತೆ' ಒಂದು ಅಧ್ಯಯನ ಎಂಬ ಕೃತಿಯನ್ನು ಪ್ರಕಟಿಸುತ್ತಿರುವುದು ನಮಗೆ ಹೆಮ್ಮೆಯ ಸಂಗತಿಯೇ ಸರಿ. ಲೇಖಕರ ಈ ಕೃತಿ ಸಹೃದಯದವರಿಗೆ ಪ್ರಿಯವಾಗುತ್ತದೆ ಎಂದು ನಾನು ಭಾವಿಸಿದ್ದೇನೆ.</p>
		<p>ಶ್ರೀಮತಿ ನಾಗಲಕ್ಷ್ಮಿ ಹರಿಹರೇಶ್ವರ ಅವರು ಇದನ್ನು ಪ್ರಕಟಿಸಲು ಉದಾರ ಮನಸ್ಸಿನಿಂದ ಅನುಮತಿ ನೀಡಿರುತ್ತಾರೆ. ಅವರಿಗೆ ಧನ್ಯವಾದಗಳು.</p>
		<p class="quote-author"><strong>-ಬಿ.ಎನ್. ಶ್ರೀನಿವಾಸ್</strong><br />ಪ್ರಕಾಶಕರು</p>
	</section>
</body>
</html>
