<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-013">
		<h1 class="level1-title" epub:type="title"><span class="num">೧೩ ::</span> ಸುವಾರ್ತೆಗಳಲ್ಲಿ ಫ಼ರಿಸಾಯರ ಉಲ್ಲೇಖಗಳು</h1>
		<p>ಯಹೂದಿಗಳ ಧಾರ್ಮಿಕ ಸಾಮಾಜಿಕ ಮತ್ತು ರಾಜಕೀಯ ಚಟುವಟಿಕೆಗಳಲ್ಲಿ ಫರಿಸಾಯರ ಪಾತ್ರ ಮಹತ್ವದ್ದು. ಅದರಲ್ಲೂ ಯೇಸುವಿನ ಜೀವನ ಚರಿತ್ರೆಯಲ್ಲಿ ಈ ಪುರೋಹಿತ ಶಾಹಿ ಫರಿಸಾಯರು ಹಾಸುಹೊಕ್ಕಾಗಿ ಪಾತ್ರವಹಿಸುತ್ತಾರೆ. ಹಾಗೆ ನೋಡಿದರೆ ಒಂದು ಅರ್ಥದಲ್ಲಿ ಯೇಸುವೂ ಸಹ ಒಬ್ಬ ಫರಿಸಾಯನೆ. ಸಂಪ್ರದಾಯಸ್ಥ ಕುಟುಂಬದಲ್ಲಿ ಹುಟ್ಟಿ ಧರ್ಮಶಾಸ್ತ್ರಗಳನ್ನು ಚೆನ್ನಾಗಿ ಅಧ್ಯಯನ ಮಾಡಿ ತಿಳಿದವರೊಂದಿಗೆ ಚಿಕ್ಕಂದಿನಲ್ಲೇ ಚರ್ಚೆ ಮಾಡುತ್ತಾ ಸಿನಗಾಗ್ ದೇವಾಲಯಗಳಲ್ಲಿ ಪ್ರವಚನ ಮಾಡುತ್ತ ಇದ್ದ ಯುವಕ ಯೇಸು. ಆ ವಯಸ್ಸಿನಲ್ಲಿಯೇ ಬಾಲಪ್ರತಿಭೆ ಉಳ್ಳವ ಎಂಬ ಹೆಸರುಗಳಿಸಿ ಜನಪ್ರಿಯನಾಗಿದ್ದ ಎಂಬುದು ಸುವಾರ್ತೆಗಳ ಮೊದಲ ಅಧ್ಯಾಯಗಳಲ್ಲಿ ಕಂಡುಬರುತ್ತದೆ. ''ನೀನೇ ಒಬ್ಬ ಗುರು, ನಿನಗೇಕೆ ಸಾಮಾನ್ಯರಿಗೆ ಅವಶ್ಯಕ ವಾಗಿರುವ ಧರ್ಮದೀಕ್ಷೆ'' ಎಂದು ದೀಕ್ಷಾಗುರು, ಸ್ನನಿಕ ಜಾನ್ ಯೇಸುವನ್ನು ಪ್ರಶ್ನಿಸುವ ಸಂಗತಿ ಸುವಾರ್ತೆಯಲ್ಲಿದೆ.</p>
		<p>ಆ ಪರಿಸರದಲ್ಲೇ ಬೆಳೆದ ಅವರಲ್ಲೊಬ್ಬನಾದ ಯೇಸುವಿಗೆ ಬಹಳ ಹತ್ತಿರದಿಂದ ಫರಿಸಾಯರನ್ನೆಲ್ಲ ನೋಡಿ, ಅವರ ಕಪಟ ಸೋಗು ಕಂದಾಚಾರ ಮತ್ತು ಅರ್ಥಹೀನ ಆಚರಣೆಗಳ ಬಗ್ಗೆ ಮನಸ್ಸು ರೋಸಿ ಹೋಗಿದ್ದುದು ಸಹಜವೇ. ಹಲವಾರು ಸಂತರು ಹೀಗೆ ಪ್ರತಿಭಟನೆಯ ಮೂಲಕ ವ್ಯವಸ್ಥೆಯ ಎದುರು ಸಿಡಿದು ಹೊರಬಂದಿರುವುದು ವಿಶ್ವದೆಲ್ಲೆಡೆಯಲ್ಲಿಯೂ ಸಾಮಾನ್ಯ. ಯೇಸು ಮಾಡಿದ್ದೂ ಹೀಗೆಯೇ.</p>
		<p>ಹಿಂದಿನ ಅಧ್ಯಾಯಗಳಲ್ಲಿ ಫರಿಸಾಯರು ಯಹೂದಿಗಳ ಧಾರ್ಮಿಕ ಚಟುವಟಿಕೆಗಳಲ್ಲಿ ಹೇಗೆ ಪ್ರಬಲರಾದರು ಎಂಬುದನ್ನು ನೋಡಿದ್ದೇವೆ. ಅವರ ವಿಚಾರಧಾರೆಗಳು ಹೇಗೆ ರೂಪುಗೊಂಡವು ಎಂಬುದನ್ನು ಗುರುತಿಸಿದ್ದೇವೆ. ಈಗ ಸುವಾರ್ತೆಗಳಲ್ಲಿ ಅವರ ಪ್ರಸ್ತಾಪ ಏನೇನು ಬಂದಿದೆ ಎಂಬುದನ್ನು ಸಿಂಹಾವಲೋಕನ ಮಾಡೋಣ. ಪ್ರಸ್ತುತ ನಾಲ್ಕನೆಯ ಸುವಾರ್ತೆಯಲ್ಲಿ ಫರಿಸಾಯರ ಬಗ್ಗೆ ಬರುವ ಪ್ರಸ್ತಾಪಗಳು ಕಡಿಮೆ. ಇದು ಸಕಾರಣವಾಗಿಯೇ ಇದೆ. ಉಳಿದ ಸುವಾರ್ತೆಗಳನ್ನೂ ಗಮನದಲ್ಲಿಟ್ಟುಕೊಂಡು, ಫರಿಸಾಯರ ಬಗ್ಗೆ ಒಂದು ಪ್ರಶ್ನಾವಳಿಯನ್ನು ಹೀಗೆ ತಯಾರಿಸಿಕೊಳ್ಳಬಹುದು. ಉತ್ತರಗಳು ಸುವಾರ್ತೆಗಳಲ್ಲೇ ಅಡಗಿವೆ.</p>
		<ul>
			<li>ಫರಿಸಾಯರು ಎಂಬುವರು ಯಾರು?<sup><a epub:type="noteref" href="999-aside.xhtml#id-013-01">೧</a></sup></li>
			<li>ಅವರೇಕೆ ದೀಕ್ಷಾಗುರು ಜಾನ್ ಬಳಿ ಬಂದರು?<sup><a epub:type="noteref" href="999-aside.xhtml#id-013-02">೨</a></sup></li>
			<li>ಜಾನ್ ಯಾರು ಇರಬಹುದೆಂದು ಅವರು ಯಾವ ರೀತಿ ಊಹಿಸಿದರು?<sup><a epub:type="noteref" href="999-aside.xhtml#id-013-03">೩</a></sup></li>
			<li>ಹಲವು ಜನ ಫಾರಸೀಯರು ದೀಕ್ಷಾಗುರು ಜಾನ್‍ನನ್ನು ನೂಡಲು ಬರುತ್ತಾರೆ ದೀಕ್ಷೆ ಕೊಡುವಂತೆ ಕೇಳಿಕೊಳ್ಳುತ್ತಾರೆ; ಜಾನ್ ನಿರಾಕರಿಸುತ್ತಾನೆ. ಏಕೆ?<sup><a epub:type="noteref" href="999-aside.xhtml#id-013-04">೪</a></sup></li>
			<li>ಫರಿಸಾಯರು ಸಡ್ಯೂಸಿಗಳಿಗಿಂತ ಹೇಗೆ ಭಿನ್ನರು?<sup><a epub:type="noteref" href="999-aside.xhtml#id-013-05">೫</a></sup></li>
			<li>ಫರಿಸಾಯರು ಸಡ್ಯೂಸಿಗಳಿಗಿಂತ ಏಕೆ ಜನಪ್ರಿಯರಾಗಿದ್ದರು?<sup><a epub:type="noteref" href="999-aside.xhtml#id-013-06">೬</a></sup></li>
			<li>ಅವರ ನೇಮನಿಷ್ಠೆಗಳು ಬರಿ ಸೋಗುಗಾರಿಕೆಗಳೆ?<sup><a epub:type="noteref" href="999-aside.xhtml#id-013-07">೭</a></sup></li>
			<li>ಅವರು ಕೇವಲ ಪ್ರದರ್ಶನ ಪ್ರಿಯರೇ?<sup><a epub:type="noteref" href="999-aside.xhtml#id-013-08">೮</a></sup></li>
			<li>ಅವರೇಕೆ ಯೇಸುವನ್ನು ಒಪ್ಪಿಕೊಳ್ಳುತ್ತಿರಲಿಲ್ಲ?<sup><a epub:type="noteref" href="999-aside.xhtml#id-013-09">೯</a></sup></li>
			<li>ಅವರು ಯೇಸುವನ್ನ ವಿರೋಧಿಸಲು ಕಾರಣಗಳೇನು?<sup><a epub:type="noteref" href="999-aside.xhtml#id-013-10">೧೦</a></sup></li>
			<li>ಉಪವಾಸದ ಬಗ್ಗೆ ಫಾರಸೀಯರ ಅಭಿಪ್ರಾಯಗಳೇನು?<sup><a epub:type="noteref" href="999-aside.xhtml#id-013-11">೧೧</a></sup></li>
			<li>ಸಬ್ಬತ್ ವಿಷಯದಲ್ಲಿ ಫಾರಸೀಯರ ವಿಚಾರಧಾರೆಯೇನು?<sup><a epub:type="noteref" href="999-aside.xhtml#id-013-12">೧೨</a></sup></li>
			<li>ಸಬ್ಬತ್‍ನಲ್ಲಿ ಯೇಸು ಕೆಲಸ ಮಾಡಿದ್ದನ್ನ ಅವರು ವಿರೋಧಿಸಿದರೇಕೆ?<sup><a epub:type="noteref" href="999-aside.xhtml#id-013-13">೧೩</a></sup></li>
			<li>ಯಾವುದೋ ದುಷ್ಟಶಕ್ತಿಯು ಅವನನ್ನು ಆವರಿಸಿಕೊಂಡಿದೆ ಎನ್ನುತ್ತಾ ಏಸುವನ್ನ ಫ಼ರಿಸಾಯರು ಹೇಗೆ ಅವಮಾನಿಸಿದರು?<sup><a epub:type="noteref" href="999-aside.xhtml#id-013-14">೧೪</a></sup></li>
			<li>ಪವಾಡವೊಂದನ್ನು ಮಾಡಿತೊರಿಸು ನೋಡೊಣ' ಎಂದು ಫಾರಸೀಯರು ಯೇಸುವನ್ನು ಹೇಗೆ ಒತ್ತಾಯಿಸಿದರು?<sup><a epub:type="noteref" href="999-aside.xhtml#id-013-15">೧೫</a></sup></li>
			<li>ಮೊದಲೇ ಇದ್ದ ಧರ್ಮಶಾಸ್ತ್ರದ ನಿಯಮಗಳಿಗೆ ತಮ್ಮ ಕೆಲವು ನಿಯಮಗಳನ್ನು ಫ಼ರಿಸಾಯರು ಹೇಗೆ ಸೇರಿಸುತ್ತಿದ್ದರು?<sup><a epub:type="noteref" href="999-aside.xhtml#id-013-16">೧೬</a></sup></li>
			<li>ಯೇಸುವನ್ನು ಎದುರಿಸಲು ತಮ್ಮ ವಿರೋಧಿಗಳಾದ ಸಡ್ಯೂಸಿಗಳೊಂದಿಗೆ ಹೇಗೆ ಕೈ ಜೋಡಿಸಿದರು?<sup><a epub:type="noteref" href="999-aside.xhtml#id-013-17">೧೭</a></sup></li>
			<li>ಫರಿಸಾಯರು ವ್ಯವಹಾರದಲ್ಲಿ ಜಿಪುಣರೇ?<sup><a epub:type="noteref" href="999-aside.xhtml#id-013-18">೧೮</a></sup></li>
			<li>ಅವರ ಹೆಮ್ಮೆಯೇ ಅವರು ತರ್ಕ ಬುದ್ಧಿಯನ್ನ ಮೊಂಡು ಮಾಡಿತೇ?<sup><a epub:type="noteref" href="999-aside.xhtml#id-013-19">೧೯</a></sup></li>
			<li>ಫರಿಸಾಯರನ್ನು ಎದುರಿಸುವಾಗ ಯೇಸು ಯಾವರೀತಿ ಭಯಪಡದೆ ಇದ್ದ?<sup><a epub:type="noteref" href="999-aside.xhtml#id-013-20">೨೦</a></sup></li>
			<li>ಪಾಪಮಾಡಿದವರ ಬಗ್ಗೆ ಅವರು ಯಾವರೀತಿ ಹೀನಾಯವಾಗಿ ವರ್ತಿಸುತ್ತಿದ್ದರು?<sup><a epub:type="noteref" href="999-aside.xhtml#id-013-21">೨೧</a></sup></li>
			<li>ಹಣದ ಬಗ್ಗೆ ಫರಿಸಾಯರಿಗಿದ್ದ ವ್ಯಾಮೋಹವೆಷ್ಟು?<sup><a epub:type="noteref" href="999-aside.xhtml#id-013-22">೨೨</a></sup></li>
			<li>ನಿನ್ನ ಅನುಯಾಯಿಗಳು ನಮ್ಮ ಪೂರ್ವೀಕರ ಬೋಧನೆಗಳನ್ನು ಏಕೆ ಕಡೆಗಣಿಸುತ್ತಿದ್ದಾರೆ" ಎಂದು ಫಾರಸೀಯರು ಯೇಸುವನ್ನು ಕೇಳಿದರೆ?<sup><a epub:type="noteref" href="999-aside.xhtml#id-013-23">೨೩</a></sup></li>
			<li>ಫ಼ರಿಸಾಯರಲ್ಲಿ ಒಬ್ಬನಾದ ಸೈಮನ್ ಎಂಬುವನ ಮನೆಯಲ್ಲಿ ಭೂಜನ ಕೂಟಕ್ಕೆ ಯೇಸು ಏಕೆ ಹೋದ?<sup><a epub:type="noteref" href="999-aside.xhtml#id-013-24">೨೪</a></sup></li>
			<li>ಫರಿಸಾಯರ ಮತ್ತು ತೆರಿಗೆ ಅಧಿಕಾರಿಗಳ ಬಗ್ಗೆ ಯೇಸು ಹೇಳಿದ ಸಾಮತಿ ಯಾವುದು?<sup><a epub:type="noteref" href="999-aside.xhtml#id-013-25">೨೫</a></sup></li>
			<li>ಫರಿಸಾಯರ ನಿಜವಾದ ಬಣ್ಣ ಹೇಗೆ ಬಯಲಾಯಿತು?<sup><a epub:type="noteref" href="999-aside.xhtml#id-013-26">೨೬</a></sup></li>
			<li>ರೋಮ್‍ನವರು ಇಸ್‍ರೇಲರನ್ನು ಆಕ್ರಮಿಸಿಕೊಂಡಿಡುವುದನ್ನು ಫರಿಸಾಯರು ಹೇಗೆ ವಿರೋಧಿಸುತ್ತಿದ್ದರು?<sup><a epub:type="noteref" href="999-aside.xhtml#id-013-27">೨೭</a></sup></li>
			<li>ಯೇಸುವಿಗೆ ವಿರೋಧವಾಗಿ ಹೆರೋಡಿಯನ್ಸ್ ಜೊತೆಗೆ ಫ಼ರಿಸಾಯರು ಹೇಗೆ ಕೈಜೋಡಿಸಿದರು?<sup><a epub:type="noteref" href="999-aside.xhtml#id-013-28">೨೮</a></sup></li>
			<li>ಧರ್ಮಶಾಸ್ತ್ರಗಳಲ್ಲಿ ಬರೆದ ದೇವರ ನಿಯಮಗಳಲ್ಲಿ ಯಾವುದು ಮುಖ್ಯ ಯಾವುದು ಅಮುಖ್ಯ ಯೆಂದು ಫ಼ರಿಸಾಯರು ಹೇಳತೊಡಗಿದ್ದು?<sup><a epub:type="noteref" href="999-aside.xhtml#id-013-29">೨೯</a></sup></li>
			<li>ದೇವರಿಗಿಂತ ತಮ್ಮ ಸ್ಥಾನಮಾನಗಳ ಕಡೆಯೇ ಇವರಿಗೆ ಹೆಚ್ಚು ಗಮನವಿತ್ತೆ?<sup><a epub:type="noteref" href="999-aside.xhtml#id-013-30">೩೦</a></sup></li>
			<li>ವ್ರತಾಚರಣೆಗಳ ಧರ್ಮಕ್ಕೇ ಇವರ ಬೆಂಬಲ ಹೆಚ್ಚು ಹೆಚ್ಚು ಇತ್ತೆ?<sup><a epub:type="noteref" href="999-aside.xhtml#id-013-31">೩೧</a></sup></li>
			<li>ನಿಜವಾಗಿ ಹೇಳುವುದಾದರೆ ಫಾರಸೀಯರೇ ಹುಳಿ ಮತ್ತು ಹುಳಿಸಹಿತ ರೊಟ್ಟಿಯಂತೆ ಇರುವವರು ಎಂದೇಕೆ ಯೇಸು ಹೇಳಿದ?<sup><a epub:type="noteref" href="999-aside.xhtml#id-013-32">೩೨</a></sup></li>
			<li>ಯೇಸುವು ಫಾರಸೀಯರ ಆಷಾಡಭೂತಿತನವನ್ನ ಹೇಗೆ ಹೀಗಳಿಯುತ್ತಿದ್ದ?<sup><a epub:type="noteref" href="999-aside.xhtml#id-013-33">೩೩</a></sup></li>
			<li>ಒಬ್ಬ ವಿವಾಹವಿಚ್ಛೇದಿತನ ಬಗ್ಗೆ ಯೇಸುವನ್ನು ಫ಼ರಿಸಾಯರು ಪ್ರಶ್ನಿಸಿದ ರೀತಿ ಎಂಥದು?<sup><a epub:type="noteref" href="999-aside.xhtml#id-013-34">೩೪</a></sup></li>
			<li>'ಸೀಜ಼ರನಿಗೆ ತೆರಿಗೆ ಕೊಡಬೆಕೇ?' ಎಂದು ಫಾರಸೀಯರು ಯೇಸುವನ್ನು ಪ್ರಶ್ನಿಸಿದರೇಕೆ?<sup><a epub:type="noteref" href="999-aside.xhtml#id-013-35">೩೫</a></sup></li>
			<li>ತಮ್ಮ ವಿರೋಧಿಗಳಾದ ಸಡ್ಯೂಸಿಗಳು ಸತ್ತವರ ಪುನರುತ್ಥಾನರ ಬಗ್ಗೆ ಯೇಸುವನ್ನು ಪ್ರಶ್ನಿಸಿದ್ದು ಫರಿಸಾಯರಿಗೆ ತಿಳಿಯಿತೇ?<sup><a epub:type="noteref" href="999-aside.xhtml#id-013-36">೩೬</a></sup></li>
			<li>ದೇವರು ಆದೇಶಿಸಿದ ಆಜ್ಞೆಗಳಲ್ಲಿ ಮಹತ್ವದ್ದು ಯಾವುದು ಎಂದು ಯೇಸುವನ್ನು ಫರಿಸಾಯರು ಪ್ರಶ್ನಿಸಿದಾಗ ಏನಾಯ್ತು?<sup><a epub:type="noteref" href="999-aside.xhtml#id-013-37">೩೭</a></sup></li>
			<li>ಫರಿಸಾಯರು ಮೆಸಾಯನ ಬಗ್ಗೆ ಯೇಸುವನ್ನು ಹೇಗೆ ಹೇಗೆ ಪ್ರಶ್ನಿಸಿದರು?<sup><a epub:type="noteref" href="999-aside.xhtml#id-013-38">೩೮</a></sup></li>
			<li>ಯಾವ ಬಗೆಯಲ್ಲಿ ಫರಿಸಾಯರ ಕಪಟತನವನ್ನ ಯೇಸು ನಿಂದಿಸಿದ? ಅವರ ಬಗ್ಗೆ ಜನಗಳನ್ನು ಹೇಗೆ ಎಚ್ಚರಿಸಿದ? ಮತ್ತು ಮುಂಬರುವ ದಂಡನೆಗಳ ಬಗ್ಗೆ ಹೇಗೆ ಎಚ್ಚರಿಸಿದ?<sup><a epub:type="noteref" href="999-aside.xhtml#id-013-39">೩೯</a></sup></li>
			<li>ಯೇಸುವಿನ ವಿರುದ್ದವಾಗಿ ಫರಿಸಾಯರು ಹೇಗೆ ಸಂಚು ಹೂಡಿದರು?<sup><a epub:type="noteref" href="999-aside.xhtml#id-013-40">೪೦</a></sup></li>
			<li>ಯೇಸುವನ್ನು ಸೆರೆಹಿಡಿದು ಫರಿಸಾಯರ ಧರ್ಮಸಭೆಯ ಮುಂದೆ ವಿಚಾರಣೆಗಾಗಿ ಯಾವ ರೀತಿ ಕರೆದೊಯ್ದರು?<sup><a epub:type="noteref" href="999-aside.xhtml#id-013-41">೪೧</a></sup></li>
			<li>ಯೇಸುವಿನ ಸಮಾಧಿಯ ರಕ್ಷಣೆಗಾಗಿ ಹೆಚ್ಚುವರಿ ಸೈನಿಕರನ್ನು ನಿಯೋಜಿಸುವಂತೆ ಪೈಲೆಟ್‍ನನ್ನು ಫರಿಸಾಯರು ಕೇಳಿಕೊಂಡ ಬಗೆ ಎಂತಹದು?<sup><a epub:type="noteref" href="999-aside.xhtml#id-013-42">೪೨</a></sup></li>
			<li>ಫರಿಸಾಯರು ಮತ್ತು ತೆರಿಗೆ ವಸೂಲು ಮಾಡುವ ಅಧಿಕಾರಿಯ ಬಗ್ಗೆ ಯೇಸು ಹೇಳಿದ ಒಂದು ಸಾಮತಿ ಯಾವುದು?<sup><a epub:type="noteref" href="999-aside.xhtml#id-013-43">೪೩</a></sup></li>
			<li>ಫರಿಸಾಯರಲ್ಲಿ ಪ್ರಮುಖನಾಗಿದ್ದ ನಿಕೋಡೆಮಸ್ ಎಂಬುವನೊಬ್ಬನು ಯೇಸುವನ್ನು ಪ್ರಶ್ನಿಸಿದ ಬಗೆ ಹೇಗೆ?<sup><a epub:type="noteref" href="999-aside.xhtml#id-013-44">೪೪</a></sup></li>
			<li>ನಿಕೋಡೆಮಸ್ ಮತ್ತು ಕೆಲವು ಇತರ ಫರಿಸಾಯರು ಯೇಸುವನ್ನು ನಿಂದಿಸಲು, ಮತ್ತು ಏಕಪಕ್ಷೀಯವಾಗಿ ಪ್ರಶ್ನಿಸಲು ಒಪ್ಪದಿದ್ದದು ಏಕೆ?<sup><a epub:type="noteref" href="999-aside.xhtml#id-013-45">೪೫</a></sup></li>
		</ul>
		<p class="vertical-delimiter" />
		<p>ಈಗ ಯಹೂದಿಗಳ ಪ್ರಮುಖ ಧಾರ್ಮಿಕ ಪಂಗಡದವರಾದ ಫರಿಸಾಯರ ಬಗ್ಗೆ ಇನ್ನೂ ಸ್ವಲ್ಪ ವಿವರಗಳನ್ನು ಕಲೆಹಾಕುತ್ತ, ಅವರ ತಾತ್ತ್ವಿಕ ವಿರೋಧಿಗಳಾಗಿದ್ದ ಸೆಡ್ಯೂಸಿಯನ್ನರ ಬಗ್ಗೆ ಮತ್ತು ಇವರಿಬ್ಬರ ಪ್ರಮುಖ ಪ್ರತಿಸ್ಪರ್ಧಿಯಾಗಿದ್ದ ಯೇಸುವಿನ ಬಗ್ಗೆ ಅವರುಗಳ ಅಭಿಪ್ರಾಯ ಏನಿತ್ತು ಎಂಬುದನ್ನು ವಿವೇಚಿಸೋಣ:</p>
		<section class="level2 numbered" id="id-013.1">
			<h2 class="level2-title" epub:type="title">ಫಾ಼ರಿಸೀಗಳು (ಫ಼ರಿಸಾಯರು):</h2>
			<p>ಕಟ್ಟುನಿಟ್ಟಾಗಿ ಸಾಂಪ್ರದಾಯಿಕ ವಿಧಿವಿಧಾನಗಳನ್ನು ಪಾಲಿಸುತ್ತಿದ್ದವರು. ಯಹೂದೀ ಧರ್ಮಶಾಸ್ತ್ರಗಳಿಗೆ ಜನರು ಅಕ್ಷರಶಃ ವಿಧೇಯರಾಗಿರಬೇಕೆಂದು ಅಪೇಕ್ಷಿಸುತ್ತಿದ್ದವರು. ಬಹಳ ಪ್ರಭಾವ ಶಾಲಿಗಳಾಗಿದ್ದ ಇವರೇ ದೇವಮಂದಿರ (ಸಿನೆಗೋಗ್) ಗಳನ್ನು ತಮ್ಮ ಹತೋಟಿಯಲ್ಲಿಟ್ಟುಕೊಂಡಿದ್ದರು.</p>
			<p>ಜಾನ್‍ನ ಸುವಾರ್ತೆಯಲ್ಲಿ ಫಾ಼ರಸೀಗಳ ಒಂದೆರಡು ಕಡೆ ನೇರಪ್ರಸ್ತಾಪವಿದೆ. ನಿಕೊಡೆಮಸ್ ಸಹ ಆ ಫಾ಼ರಸೀಯರಲ್ಲೊಬ್ಬ.<sup><a epub:type="noteref" href="999-aside.xhtml#id-013-46">೪೬</a></sup> ಹೆಮ್ಮೆಯೇ ಅವರ ಬುದ್ಧಿಯನ್ನ ಮಂಕಾಗಿಸಿದ್ದುದು.<sup><a epub:type="noteref" href="999-aside.xhtml#id-013-47">೪೭</a></sup> ಮೊದಲನೇ ಅಧ್ಯಾಯದಲ್ಲೇ ದೀಕ್ಷಾಗುರು ಜಾನ್‍ನನ್ನು ನೋಡಲು ಅವರ ಪ್ರತಿನಿಧಿಗಳೂ, ಲೆವೈಟರೂ ಬರುತ್ತಾರೆ:<sup><a epub:type="noteref" href="999-aside.xhtml#id-013-48">೪೮</a></sup></p>
			<p class="verse">ಹರಿವ ಜೋರ್ಡಾನ್ ನದಿಯ ಮೂಡಣದ ನಡುಗಡ್ಡೆಯಲಿ<br />ಜನರ ಸಾಲೋ ಸಾಲು, ಮುದುಕ ಯುವಕ ಗಂಡಸರು ಹೆಂಗಸರು<br />ತಾಯಿ ಸೆರಗನು ಹಿಡಿದು ಜಗ್ಗಿ ಬಿದ್ದೆದ್ದು ಬೀಳುತಿಹ ಮಕ್ಕಳು;<br />ಬಳಿ ಬಂದ ಒಬ್ಬೊಬ್ಬರನೂ ಎಡಗೈಯಲವರನು ಭದ್ರ ಹಿಡಿದು,<br />ತಲೆ ಮಟ್ಟ ನೀರಲಿ ಮುಳುಗಿಸೇಳಿಸಿ, ಏನೇನೋ ಮಂತ್ರಗಳ ಜಪಿಸಿ,<br />''ಮಾಡಿದಪರಾಧಗಳ ಮನ್ನಿಸೆಲ್ಲವ ಎನುತ ಮನಸಾರೆ ಕೇಳಿಕೊಳಿ,<br />ಪ್ರಭುವನ್ನ ಬೇಡಿಕೊಳಿ, ಪಾಪಗಳ ತೊಳೆವ ದಯಾಸಾಗರನನ್ನ;<br />ಹೋಗಿ, ಆದುದೆಲ್ಲಕೂ ಮರುಗಿ, ನಡೆಸಿ ನಿರ್ಮಲ ಜೀವನವ''-<br />ಎಂದು ಆಶೀರ್ವದಿಸಿ, ದಡಕೆ ದಾಟಿಸುತ್ತಿದ್ದ ಸಂತನೊಬ್ಬ.</p>
			<p class="verse">''ಯಾರು ಯಾರು ನೀವು, ಏನಿದೀ ಬಗೆಯ ಸಂಸ್ಕಾರ?<br />ಉದ್ದೇಶ ಸಾಧುವಿರಬಹುದು, ನಿಮಗೆಲ್ಲಿಯದು ಅಧಿಕಾರ?''<br />- ಅವನ ಕೇಳಿದನು ಬಂದವರಲ್ಲೊಬ್ಬ ಫ಼ರಿಸಾಯ ಬಂಧು.<br />''ನಾನಾರು ಅದ ತಿಳಿಯಲೇ ಇಷ್ಟು ದಿನ ಹೆಣಗಾಡುತಿಹೆ;<br />ಇಷ್ಟಂತೂ ನಾ ಬಲ್ಲೆ- ಎಷ್ಟು ಜನ ಹಾಡಿದರೂ ಹೊಗಳಿದರೂ,<br />ನಾನಲ್ಲ 'ಮೆಸಾಯ', ಅವ ಬೇಗ ಬರಲಿರುವ- ಇದನೂ ಬಲ್ಲೆ.''</p>
			<p class="verse">''ನೀನೇನು ಎಲಿಜನೇ ಮತ್ತೆ ಇತ್ತ ಬಂದಿರುವಾತ, ಅಂಶಜಾತ?''<br />''ಹಾಗಲ್ಲ'' ಅಲ್ಲದಿರೆ, ನೀನೇನು ಪ್ರವಾದಿಗಳಲೊಬ್ಬನೇನು?"<br />''ಬಿಡಿ, ನಾನು ಅವರಾರಲೊಬ್ಬನೂ ಅಲ್ಲವೇ ಅಲ್ಲ, ಇಲ್ಲ''-</p>
			<p>ಇದನ್ನು ಕೇಳಿ ಪರಿಸಾಯರಲ್ಲಿ ಕೆಲವರು ''ನೀನು ಲೋಕೋದ್ಧಾರನಾಗಲಿ, ಎಲಿಯನಾಗಲಿ, ಬರಬೇಕಿದ್ದ ಪ್ರವಾದಿಯೇ ಆಗಲಿ, ಅಲ್ಲವೆಂದಮೇಲೆ ಸ್ನಾನ ದೀಕ್ಷೆ ಕೊಡುವುದೇಕೆ?'' ಎಂದು ಪ್ರಶ್ನಿಸಿದರು. ''ನಾನು ನಿಮಗೆ ನೀರಿನಿಂದ ಸ್ನಾನ ದೀಕ್ಷೆ ನೀಡುತ್ತೇನೆ. ನಿಮಗೆ ತಿಳಿಯದ ಒಬ್ಬ ವ್ಯಕ್ತಿ ನಿಮ್ಮ ನಡುವೆ ಇದ್ದಾರೆ, ನನ್ನ ಬಳಿಕ ಬರಬೇಕಾದವರೂ ಅವರೇ ಅವರ ಪಾದರಕ್ಷೆಗಳನ್ನು ಬಿಚ್ಚುವುದಕ್ಕೂ ನಾನು ಯೋಗ್ಯನಲ್ಲ'' ಎಂದು ಉತ್ತರಿಸಿದ್ದನ್ನು ಜಾನ್‍ನಷ್ಟು ಖಚಿತವಾಗಿ ಬೇರೆ ಸುಸಂದೇಶಕಾರರು ಹೇಳುವುದಿಲ್ಲ.</p>
			<p>ದೇವರು ಹಾಕಿಕೊಟ್ಟ ಎಲ್ಲ ನಿಯಮಗಳನ್ನೂ ಚಾಚೂ ತಪ್ಪದೆ, ಪಾಲಿಸುವುದರಲ್ಲಿ ಬದ್ಧತೆಯಿದ್ದವರು, ಅವರಲ್ಲಿ ಎದ್ದುತೋರುವ ಧರ್ಮಭೀರುತ್ವಕ್ಕೆ ಜನರೆಲ್ಲ ಮಾರುಹೋಗಿದ್ದರು. ದೈಹಿಕ ಪುನರುತ್ಥಾನದಲ್ಲಿ ಮತ್ತು ಚಿರಂತನ ಜೀವನದಲ್ಲಿ ಇವರಿಗೆ ನಂಬಿಕೆಯಿತ್ತು. ದೇವದೂತರನ್ನು ಮತ್ತು ದೈವಿಕ ಶಕ್ತಿಗಳನ್ನು ನಂಬಿದ್ದವರು ಇವು ಅವರ ನಡೆವಳಿಕೆಯ ಧನಾಂಶಗಳು.</p>
			<p>ದೇವರ ನಿಯಮಗಳಂತೆಯೇ ತಾವು ವಿಧಿಸುವ ಧಾರ್ಮಿಕ ನಿಯಮಗಳೂ ವ್ಯಕ್ತಿಯೊಬ್ಬನ ಶುದ್ಧ ಜೀವನಕ್ಕೆ ಅಷ್ಟೇ ಮುಖ್ಯವೆಂದು ಪ್ರತಿಪಾದಿಸುತ್ತಿದ್ದರು. ಆ ನಿಯಮಗಳಿಗೆ ಪೂರಕವಾಗಿ ಪೋಷಕವಾಗಿ ಈ ಹೊಸ ನಿಯಮಗಳು ಇವೆ ಎಂಬುದು ಅವರ ಮತ. ಎಷ್ಟೋ ಬಾರಿ, ಅವರ ಧರ್ಮಭೀರುತ್ವ ಸೋಗಿನದಾಗಿದ್ದವು; ಆ ಆಷಾಢಭೂತಿತನ ಎದ್ದುತೋರುತ್ತಿದ್ದವು. ಆ ಕಠಿಣ ಆಚಾರಗಳನ್ನು ತಾವೇ ಪಾಲಿಸಲಾಗದಿದ್ದರೂ, ಬೇರೆಯವರಿಗೆ ಅದರ ಅನುಷ್ಠಾನ ಎಷ್ಟು ಮುಖ್ಯ ಎಂದು ಹೇಳುತ್ತ, ಉನ್ನತಮಟ್ಟದ ಜೀವನ ನಡೆಸಬೇಕೆಂದು ಬೋಧಿಸುತ್ತಿದ್ದರು; ಪಾಪ ವಿಮೋಚನೆ, ದೇವರ ಕ್ಷಮೆಯಿಂದಲ್ಲ; ಕಟ್ಟುನಿಟ್ಟಾಗಿ ದೇವರ ನಿಯಮಗಳನ್ನು ಪಾಲಿಸಿದರೆ ಸಾಕು ಎಂಬುದು ಇವರ ಅಭಿಪ್ರಾಯ; ಮಾಡಿದುದಕ್ಕೆಲ್ಲ ಶಾಸ್ತ್ರ ಸಮ್ಮತಿಯಿದೆಯಾ? ಎಂದೇ ಹುಡುಕಾಡುತ್ತಿದ್ದ ಇವರ ಪಾಲಿಗೆ ದೇವರ ಕೃಪೆ, ಅನುಗ್ರಹ ಮತ್ತು ಪ್ರಸಾದಗಳು ಕಣ್ಮರೆಯಾಗಿದ್ದವು ಇವು ಅವರ ನಡೆವಳಿಕೆಯ ಋಣಾಂಶಗಳು.</p>
			<p>ಒಳ್ಳೆಯವರಾಗಿ ಕಾಣುವುದಷ್ಟೇ ಮುಖ್ಯ; ಒಳ್ಳೆಯವರಾಗಿರಬೇಕಿಲ್ಲ ಎಂಬುದು ಫ಼ರಿಸಾಯರ ವರ್ತನೆಯ ಒಳಗುಟ್ಟು. ಯೇಸುವೇ ತಾನು ಧರ್ಮದೂಷಣೆಯ ಮಾತುಕತೆ, ಕೆಲಸಗಳನ್ನು ಒಪ್ಪಿಕೊಂಡು ಬಿಡಲಿ, ಆಮೇಲೆ ಅವನನು ಶಿಕ್ಷೆಗೆ ಗುರಿಪಡಿಸಲು ಆಳುತ್ತಿದ್ದ ಅಧಿಕಾರಿಗಳಿಗೆ ಒಪ್ಪಿಸಿ ಬಿಡುವುದು ಸಲೀಸು; ತಾವು ಪ್ರಾಮಾಣಿಕವಾಗಿ ಪಾರದರ್ಶಕ ವಿಚಾರಣೆ ನಡೆಸಿ ಆರೋಪವನ್ನು ಸಾಬೀತು ಗೊಳಿಸಿದೆವೆಂಬ ಸದಭಿಪ್ರಾಯ ಜನರಲ್ಲಿ ಮೂಡಿ, ತಮ್ಮ ಹಾದಿ ಸುಗಮವಾಗುತ್ತೆ ಎಂಬುದು ಅವರು ಹೂಡಿದ ಒಳಸಂಚಿನ ನೀಲಿನಕಾಶೆ.</p>
			<p>ಯಹೂದೀ ಧರ್ಮ ಮತ್ತು ನ್ಯಾಯಶಾಸ್ತ್ರಗಳಲ್ಲಿ ಗೌರವ, ಮೃತರ ಪುನರುತ್ಥಾನ, ಭಗವಂತನ ಇಚ್ಛೆಯಂತೆಯೇ ಎಲ್ಲ ನಡೆಯುತ್ತೆ ಈ ವಿಷಯಗಳಲ್ಲಿ ಯೇಸುವೊಂದಿಗೆ ಇವರ ಸಹಮತ ಸಹಮತವಿತ್ತು.</p>
			<p>ತಾನೇ 'ಮೆಸಾಯ' ಎಂಬ ಯೇಸುವಿನ ಪ್ರತಿಪಾದನೆಯನ್ನು ಫಾ಼ರಿಸೀಗಳು ಸುತರಾಂ ಒಪ್ಪುತ್ತಿರಲಿಲ್ಲ. ಸಂಪ್ರದಾಯ ಬದ್ಧತೆ ಯೇಸುವಿನ ನಡೆವಳಿಕೆಗಳಲ್ಲಿ ಇರಲಿಲ್ಲ; ಬಹಿಷ್ಕೃತರೊಂದಿಗೆ ಯೇಸು ಸಂಪರ್ಕವಿರಿಸಿಕೊಂಡದ್ದನ್ನ ಇವರು ಸಹಿಸುತ್ತಿರಲಿಲ್ಲ,<sup><a epub:type="noteref" href="999-aside.xhtml#id-013-49">೪೯</a></sup>ಇದೇ ಇಬ್ಬರಲ್ಲಿದ್ದ ಭಿನ್ನಾಭಿಪ್ರಾಯ ಮತ್ತು ವಿರೋಧ.</p>
		</section>
		<section class="level2 numbered" id="id-013.2">
			<h2 class="level2-title" epub:type="title">ಸೆಡ್ಯೂಸೀಯರು:</h2>
			<p>ಶ್ರೀಮಂತ, ಮೇಲ್ವರ್ಗದ ಜನರ ಪಂಗಡ. ಬೈಬಲ್‍ನಲ್ಲಿ ಮೋಸೆಸ್‍ನ ಮೊದಲ ಐದು ಪುಸ್ತಕಗಳಿಗೇ ಇವರ ಮಾನ್ಯತೆ. ಉಳಿದವಕ್ಕೆ ಇಲ್ಲ. ದೇವಾಲಯದ ಪ್ರಾಂಗಣದ ಮಾರಾಟದ ಮಳಿಗೆಗಳ ವ್ಯವಹಾರದ ಉಸ್ತುವಾರಿ ಮತ್ತು ಲಾಭದಲ್ಲಿ ಇವರ ಪಾಲು ಇತ್ತು. ಇವರೂ ಫ಼ರಿಸಾಯರೂ ಇಬ್ಬರೇನೇ ಯಹೂದೀ ಧಾರ್ಮಿಕ ಪರಮೋಚ್ಚ ಪರಿಷತ್ತಿನಲ್ಲಿ ಬಹುಸಂಖ್ಯಾತರು.</p>
			<p>ಮೋಸೆಸ್‍ನ ನ್ಯಾಯಪದ್ಧತಿಯಲ್ಲಿ ಮತ್ತು ಲೆವಿಟಿಕಸ್ ಹೇಳಿದ ಕಾಯ ವಾಕ್ ಮತ್ತು ಮನಶ್ಶುಚಿಯಲ್ಲಿ ಇವರದು ಅಚಲ ಶ್ರದ್ಧೆ. ಇವರು ಫ಼ರಿಸಾಯರಿಗಿಂತ ಇವರು ಸ್ವಲ್ಪ ಜಾಸ್ತಿ ವ್ಯವಹಾರಸ್ಥರು ಇವು ಇವರ ನಡೆವಳಿಕೆಯ ಸಕಾರಾತ್ಮಕ ಅಂಶಗಳು.</p>
			<p>ವಿಶ್ವಾಸ ಮತ್ತು ತರ್ಕಗಳ ಪ್ರಶ್ನೆ ಬಂದಾಗ, ತರ್ಕಕ್ಕೇ ಪ್ರಧಾನ್ಯವಿತ್ತವರು. ತಲೆ ಮತ್ತು ಹೃದಯಗಳಲ್ಲಿ ತಲೆಗೇ ಪಟ್ಟಕಟ್ಟಿದವರು. ಹಳೆಯ ಒಡಂಬಡಿಕೆಯ ಎಲ್ಲ ಭಾಗಗಳಲ್ಲಿನ ದೈವವಾಣಿಗಳಲ್ಲಿ ನಂಬಿಕೆ ಇಟ್ಟಿರದ ಇವರು ದೈಹಿಕ ಪುನರುತ್ಥಾನ ಮತ್ತು ಚಿರಂತನ ಜೀವನದ ಕಲ್ಪನೆಯನ್ನು ಒಪ್ಪುತ್ತಿರಲಿಲ್ಲ. ಹಾಗೆಯೇ, ದೇವದೂತರನ್ನೂ, ಕ್ಷುದ್ರ ದೈವಗಳನ್ನೂ ಕೂಡ ನಂಬುತ್ತಿರಲಿಲ್ಲ. ತಮ್ಮ ಸ್ಥಾನಮಾನಗಳಿಗೆ ಧಕ್ಕೆ ಬಾರದಂತೆ, ಆಳುವ ಮಹಾಪ್ರಭುಗಳ ರೋಮನ್ನರ ನಡೆವಳಿಕೆಗಳೊಂದಿಗೆ ಹೊಂದಾಣಿಕೆ ಮಾಡಿಕೊಳ್ಳಲು ದಾಕ್ಷಿಣ್ಯ ತೋರುತ್ತಿರಲಿಲ್ಲ- ಇವು ಇವರ ನಡೆವಳಿಕೆಯ ನಕಾರಾತ್ಮಕ ಅಂಶಗಳು.</p>
		</section>
		<section class="level2 numbered" id="id-013.3">
			<h2 class="level2-title" epub:type="title">ಯೇಸುವೊಂದಿಗೆ ಸಹಮತ:</h2>
			<p>ಅವನೂ ಹಳೆಯ ಒಡಂಬಡಿಕೆಯ ಮೊದಲ ಐದು ಗ್ರಂಥಗಳಿಗೇನೇ ಉಳಿದವಕ್ಕಿಂತ ಹೆಚ್ಚು ಪ್ರಾಮುಖ್ಯತೆಯನ್ನಿತ್ತು ಆಗಾಗ್ಗೆ ಉಲ್ಲೇಖಿಸುತ್ತಿದ್ದನಲ್ಲ, ಇದನ್ನು ಸೆಡ್ಯೂಸಿಗಳು ಗಮನಿಸಿದ್ದರು; ದೇವಾಲಯದ ಪಾವಿತ್ರ್ಯದ ಬಗ್ಗೆ ಯೇಸು ಹೇಳುತ್ತಿದ್ದುದನ್ನು ಪ್ರಶಂಸಿಸುತ್ತಿದ್ದರು.</p>
			<p><em>ಭಿನ್ನಾಭಿಪ್ರಾಯ ಮತ್ತು ವಿರೋಧ:</em> ಮೃತರ ಪುನರುತ್ಥಾನದ ವಿಷಯದಲ್ಲಿ, ದೇವಾಲಯದ ಪ್ರಾಂಗಣದಲ್ಲಿ ಮಾರಾಟ ನಿಷೇಧದ ಬಗ್ಗೆ ಯೇಸುವಿನ ಆಪಾದನೆಗಳು ಸೆಡ್ಯೂಸಿಯನ್ನರಿಗೆ ಒಪ್ಪಿಗೆಯಿರಲಿಲ್ಲ.<sup><a epub:type="noteref" href="999-aside.xhtml#id-013-50">೫೦</a></sup></p>
			<p>ತಮ್ಮ ತಮ್ಮಲ್ಲಿ ಭಿನ್ನಾಭಿಪ್ರಾಯಗಳನ್ನುಳ್ಳವರಾದರೂ, ಯೇಸುವನ್ನು ದ್ವೇಷಿಸುವುದರಲ್ಲಿ ಫಾರಸೀಯರೂ, ಸೆಡ್ಯೂಸಿಯನ್ನರೂ ಪರಸ್ಪರ ಕೈಜೋಡಿಸಿ ಕೊಂಡಿದ್ದರು. ಹೆರೋಡಿಯನ್ನರೂ ಜೊತೆಗೂಡಿದ್ದರು.<sup><a epub:type="noteref" href="999-aside.xhtml#id-013-51">೫೧</a></sup></p>
		</section>
	</section>
</body>
</html>

