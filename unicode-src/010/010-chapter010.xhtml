<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-010">
		<h1 class="level1-title" epub:type="title"><span class="num">೧೦ ::</span> 'ಪವಿತ್ರಾತ್ಮ'ದ ಕಲ್ಪನೆ</h1>
		<p>ಪವಿತ್ರಾತ್ಮನು ನಮ್ಮಲ್ಲಿ ಬಂದು ನೆಲೆಸುತ್ತಾನೆ:</p>
		<p>ನಾವು ಮತ್ತು ದೇವರು ಆದಷ್ಟು ಹತ್ತಿರ ಹತ್ತಿರ ಇರುವ ಬಯಕೆ ನಮ್ಮದು. ನಮ್ಮ ಮತ್ತು ದೇವರ ಮಧ್ಯೆ ಒಂದು ಸಮರ್ಪಕವಾದ ಸಂಬಂಧವನ್ನು ಸೃಷ್ಟಿಸುವ ಶಕ್ತಿವಿಶೇಷವೇ ಪವಿತ್ರಾತ್ಮ.</p>
		<p>ಈ ಸಂಬಂಧ ನಮಗೆ ಒದಗಿದೊಡನೆ ನಾವು ದೇವರ ಮಕ್ಕಳಾಗಿ ಬಿಡುತ್ತೇವೆ. ಈ ಅಪೂರ್ವ ಸಂಬಂಧವನ್ನು ಶಾಶ್ವತವಾಗಿ ಉಳಿಸಿಕೊಳ್ಳಲು, ಹೆಚ್ಚುಹೆಚ್ಚಾಗಿ ಬೆಳೆಸಿಕೊಳ್ಳಲು ಸಾಮಥ್ರ್ಯವನ್ನು ಕೊಡುವ ಶಕ್ತಿಯೂ ಸಹ ಈ ಪವಿತ್ರಾತ್ಮನೇ. ಒಮ್ಮೆ ಪವಿತ್ರಾತ್ಮನ ಅನುಗ್ರಹ ನಮ್ಮ ಮೇಲೆ ಆಯಿತೆಂದರೆ, ಆಗ ನಾವು ಅದರ ಒಂದು ದೇವಾಲಯವಾಗಿ ಪರಿವರ್ತನೆಗೊಳ್ಳುತ್ತೇವೆ. ಎಲ್ಲರಲ್ಲೂ ಗೌರವ, ಸಮಾನತೆ, ಸೌಹಾರ್ದ; ಇದರಿಂದಾಗಿ ಎಲ್ಲೆಲ್ಲೂ ಶಾಂತಿ, ನೆಮ್ಮದಿ ಇದೇ ಕ್ರೈಸ್ತಮತಾವಲಒಬಿಯ ನಂಬಿಕೆ.</p>
		<p>ಕ್ರೈಸ್ತರಲ್ಲಿ ಇನ್ನೊಂದು ನಂಬಿಕೆಯೂ ಇದೆ. ಮುಖ್ಯವಾಗಿ ಕ್ಯಾಥೋಲಿಕ್ ಕ್ರೈಸ್ತರಲ್ಲಿ ಎದ್ದುತೋರುವ ವಿಶ್ವಾಸ ವಿಶೇಷ ಇದು:</p>
		<p>''ನಾವು ಜನಿಸಿದಾಗ ನಮ್ಮಲ್ಲಿ ಜೀವವಿರುತ್ತದೆ; ಆದರೆ, ನಮ್ಮಲ್ಲಿ ಕೃಪಾಜೀವ ಇರುವುದಿಲ್ಲ. ಕೃಪಾಜೀವ ಎಂದರೆ ದೇವರ ಪ್ರಸಾದಗುಣ, ಪ್ರಸನ್ನತೆ. ದೀಕ್ಷಾಸ್ನಾನ ಸಂಸ್ಕಾರದಿಂದ ನಮ್ಮ ಆತ್ಮದಲ್ಲಿ, ತ್ರೈಯೇಕ ದೇವರಾದ ಪಿತ, ಸುತ ಮತ್ತು ಪವಿತ್ರಾತ್ಮರು ನೆಲೆಸುತ್ತಾರೆ. ಆಗ ನಾವು ಕೃಪಾಜೀವವನ್ನು ಅಂದರೆ ದೈವಿಕ ಜೀವವನ್ನು ಪಡೆಯುತ್ತೇವೆ'' ಎನ್ನುತ್ತಾರೆ ಅವರು.</p>
		<p>ಕ್ರೈಸ್ತನೊಬ್ಬನ ಧಾರ್ಮಿಕ ಜೀವನದಲ್ಲಿ ಮೊದಲು ಬರುವ ದೀಕ್ಷಾಸ್ನಾನ ಬಹಳ ಮಹತ್ವದ್ದು. ನಾಲ್ಕೂ ಸುವಾರ್ತೆಗಳಲ್ಲಿ ಇದರ ಪ್ರಸ್ತಾಪ ಇದ್ದೇ ಇದೆ. ಮೆಸಾಯನಾಗಿ ಅವತರಿಸಿದ, ಆಮೇಲೆ ಅಭಿಷಿಕ್ತನಾಗಿ ಕ್ರಿಸ್ತನೆನಿಸಿಕೊಂಡ ಯೇಸುವೂ ಸಹ ಮೊದಲು ಈ ದೀಕ್ಷಾಸಂಸ್ಕಾರಕ್ಕೆ ತಲೆಬಾಗುವುದನ್ನ ನಾವು ಅಲ್ಲಿ ಕಾಣುತ್ತೇವೆ.<sup><a epub:type="noteref" href="999-aside.xhtml#id-10.1">೧</a></sup></p>
		<p>ಮ್ಯಾಥ್ಯೂ ಸುವಾರ್ತೆ ತನ್ನ ಭರತವಾಕ್ಯದಿಂದ ಮಂಗಳ ಹಾಡುವುದು ಹೀಗೆ:</p>
		<p class="verse">ಹೋಗಿ, ವಿಶ್ವದೆಲ್ಲೆಡೆ ಹೋಗಿ, ಎಲ್ಲ ಜನರೆಡೆ ಹೋಗಿ,<br />ನನ್ನ ಸಂದೇಶವನೆಲ್ಲ ಬಿತ್ತರಿಸಿ ಬನ್ನಿ, ಏಳಿ!<br />ಪಿತ, ಸುತನ ಹೆಸರಲ್ಲಿ, ಮತ್ತೆ ಪವಿತ್ರಾತ್ಮನ ನೆನೆದು,<br />ದೀಕ್ಷೆ ಕೊಡಿ, ಬದ್ಧರಾಗಿರಿ ಎಂಬ ಮಾತ ಹೇಳಿ;<br />ನಿಮಗೆ ನಾ ಉಪದೇಶಿಸಿದ ಆದೇಶದೊಳತಿರುಳನ್ನ<br />ತಿಳಿಹೇಳಿ, ನೇಮ ನಿಷ್ಠೆಯಲವರು ಇರಲಿ ಬಾಳಿ.<br />ನೆನಪಿರಲಿ, ನಾನಿರುವೆ, ಎಂದೆಂದಿಗೂ ನಿಮ್ಮೊಡನೆ<br />ಜಗವು ಕೊನೆ ಮುಟ್ಟುವವರೆಗೆ, ಸಂತಸವ ತಾಳಿ!<sup><a epub:type="noteref" href="999-aside.xhtml#id-10.2">೨</a></sup></p>
		<section class="level2 numbered" id="id-010.1">
			<h2 class="level2-title" epub:type="title">ಬೈಬಲ್ ಆಧಾರಿತ ನಂಬಿಕೆ:</h2>
			<p>ಈ ದೀಕ್ಷಾಸ್ನಾನ ಸಂಸ್ಕಾರದಲ್ಲಿ ಪವಿತ್ರಾತ್ಮನ ಪ್ರಸಾದವೇ ಮುಖ್ಯವಾದದ್ದು. ಕ್ರೈಸ್ತರ ಬೈಬಲ್ ಆಧಾರಿತ ನಂಬಿಕೆಗಳಲ್ಲಿ 'ಪವಿತ್ರಾತ್ಮ ಈ ಲೋಕದ ಸೃಷ್ಟಿಗೆ ಮುನ್ನವೇ ಇದ್ದದ್ದು' ಎಂಬುದು ಮೌಲಿಕವಾದದ್ದು. ಸರಳ ರೀತಿಯಲ್ಲಿ ಹೇಳುವುದಾದರೆ, ಪಿತ, ಸುತ ಮತ್ತು ಪವಿತ್ರಾತ್ಮ ಬೇರೆ ಬೇರೆ; ಆದರೆ, ದೇವರ ಏಕತ್ವ ಭಾವದ ವಿಚಾರದಲ್ಲಿ ಮೂರೂ ಸೇರಿ 'ದೇವರು'.</p>
			<p>ದೇವರು ಈ ಲೋಕವನ್ನು ಸೃಷ್ಟಿಸಿದಾಗ, ಭೂಮಿಯು ನಿರಾಕಾರವಾಗಿತ್ತು; ಬರಿದಾಗಿತ್ತು. ಅದಕ್ಕೆ ಒಂದು ನಿರ್ದಿಷ್ಟರೂಪವನ್ನೂ ಜೀವವನ್ನೂ ಕೊಟ್ಟದ್ದು ಈ 'ಪವಿತ್ರಾತ್ಮ'.</p>
		</section>
		<section class="level2 numbered" id="id-010.2">
			<h2 class="level2-title" epub:type="title">ಹಳೆಯ ಒಡಂಬಡಿಕೆಯ ಕಾಲದಲ್ಲಿ:</h2>
			<ul>
				<li>ಯಹೂದ್ಯರ ಪೂರ್ವಜರಾಗಿದ್ದ ಇಸ್ರಯೇಲ್ ಜನಾಂಗವನ್ನು ಈಜಿಪ್ಟ್‍ನ ದೊರೆ ಫ಼ರೋಹ್‍ನ ಕಪಿಮುಷ್ಟಿಯಿಂದ ಬಿಡಿಸುವ ಮೋಸೆಸ್‍ನ ಪ್ರಯತ್ನಗಳಲ್ಲಿ ಜೊತೆಗಿದ್ದು ಸಫಲಗೊಳಿಸಿದ್ದು ಆ <em>ಪವಿತ್ರಾತ್ಮ.</em></li>
				<li>ನ್ಯಾಯಸ್ಥಾಪಕರ ಜೊತೆ ಇದ್ದು, ಇಸ್ರಯೇಲ್ ಜನಾಂಗವನ್ನು ಬೆಳಕಿನ ಹಾದಿ ನಡೆಯುವಂತೆ ದಾರಿ ದೀವಿಗೆಯಾಗಿದ್ದುದು <em>ಆ ಪವಿತ್ರಾತ್ಮ.</em></li>
				<li>ಡೇವಿಡ್ ಮಹಾಶಯ, ಸೋಲೋಮನ್ ದೊರೆ ಮುಂತಾದ ಯಹೂದ್ಯ ಅರಸರ ಜೊತೆಗಿದ್ದು ಸಮಯೋಚಿತ ಮಾರ್ಗದರ್ಶನ ಮಾಡುತ್ತ, ಅವರು ನ್ಯಾಯಬದ್ಧ ರಾಜನೀತಿಯನ್ನು ಅನುಸರಿಸುವಂತೆ ಬೆಂಗಾವಲಾಗಿದ್ದುದು ಆ <em>ಪವಿತ್ರಾತ್ಮ.</em></li>
				<li>ಪ್ರಜೆಗಳು ಸರಿದಾರಿಯಲ್ಲಿ ನಡೆಯುವಂತೆ ಪ್ರೇರೇಪಿಸಲು ದೇವರು ಪ್ರವಾದಿಗಳನ್ನು ಅವರತ್ತ ಕಳುಹಿದಾಗ, ಅವರಿಗೆ ಪ್ರೇರಣೆ ಒದಗಿಸಿದುದು ಆ <em>ಪವಿತ್ರಾತ್ಮ.</em></li>
			</ul>
		</section>
		<section class="level2 numbered" id="id-010.3">
			<h2 class="level2-title" epub:type="title">ಹೊಸ ಒಡಂಬಡಿಕೆಯ ಕಾಲದಲ್ಲಿ:</h2>
			<ul>
				<li>ದೇವದೂತ ಗೇಬಿಯಲ್ ಮುಖಾಂತರ ದೇವರು ಸಂದೇಶ ಕಳುಹಿ ಅವಳನ್ನೊಪ್ಪಿಸಿದ ಮೇಲೆ, ಕನ್ಯಾಸ್ತ್ರೀ ಮೇರಿಯಲ್ಲಿ ಪುತ್ರರತ್ನ ಆವಿರ್ಭವಿಸುವಂತೆ ಅನುಗ್ರಹಿಸಿದುದು <em>ಈ ಪವಿತ್ರಾತ್ಮ</em><sup><a epub:type="noteref" href="999-aside.xhtml#id-10.3">೩</a></sup></li>
				<li>ಜೆ಼ಕೆರಿಯಾಳ ಪತ್ನಿ ವೃದ್ಧೆ ಎಲಿಜ಼ಬೆತ್‍ಳಿಗೆ ಬಲು ದಿನದ ಮನೋರಥ ವನ್ನು ಪೂರೈಸಿ, ಮಾತೃತ್ವದ ಆನಂದವನ್ನು ಅನುಗ್ರಹಿಸಿದುದು <em>ಈ ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.4">೪</a></sup></li>
				<li>ದೇವರ ಕೈಂಕರ್ಯದಲ್ಲೇ ಮುಳುಗಿದ್ದ ಸೈಮನ್‍ಗೆ ಇಂದು ದೇವಾಲಯಕ್ಕೆ ಬರಲಿರುವ ಶಿಶು ಸಾಕ್ಷಾತ್ ಭಗವಂತನೇ ಎಂದು ಎದೆಯ ದನಿ ಮಿಡಿಯುವಂತೆ ಮಾಡಿದ್ದು ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.5">೫</a></sup></li>
				<li>ಜೋರ್ಡಾನ್ ನದಿಯ ನಡುಗಡ್ದೆಯಲ್ಲಿ ದೀಕ್ಷಾಗುರು ಜಾನ್ ಬಳಿ ನೂರಾರು ಜನರು ಹೋಗಿ ದೀಕ್ಷೆ ಪಡೆಯುತ್ತಿದ್ದಾಗ, ಯೇಸುವೂ ಅಲ್ಲಿ ಹೋಗಿ ತನಗೂ ದೀಕ್ಷಾಸ್ನಾನ ಬೇಕೆಂದಾಗ ಅಚ್ಚರಿಪಟ್ಟ ಜಾನ್‍ನ ಎದುರೇ, ಪಾರಿವಾಳದ ರೂಪದಲ್ಲಿ ಯೇಸುವಿನ ಮೇಲೆ ಇಳಿದು ಬಂದದ್ದು ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.6">೬</a></sup></li>
				<li>ಯಾರ ಅನುಗ್ರಹ ಸಂಪೂರ್ಣವಾಗಿ ತನ್ನ ಮೇಲಿದೆ ಎಂದು ನಂಬಿ ತನ್ನ ಲೋಕೋಪಕಾರದ ಕಾರ್ಯಗಳಲ್ಲಿ ಯೇಸು ತೊಡಗಿದನೋ ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.7">೭</a></sup></li>
				<li>ಯಾರ ಅನುಗ್ರಹ ದೀನರ ಮೇಲಿದೆಯೋ; ಅವರೇ ಧನ್ಯರು, ಭಾಗ್ಯವಂತರು ಎಂದು ಯೇಸು ಬೆಟ್ಟದ ಮೇಲಿಂದ ಯಾರ ಬಗ್ಗೆ ಸಾರಿದನೋ ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.8">೮</a></sup></li>
				<li>ಕೊನೆಯ ಅಂಕದ ಪರದೆ ಜಾರಿ ಕೆಳಗಿಳಿದು, ಇಲ್ಲಿನ ಲೀಲಾ ನಾಟಕ ಮುಗಿವ ಮುನ್ನ "ನಿನ್ನ ಕೈಯೊಳಗೆ ಎನ್ನಾತ್ಮವನೊಪ್ಪಿಸುವೆ"ಎಂದು ದೇವರನ್ನುದ್ದೇಶಿಸಿ ಯೇಸು ಹೇಳುವಂತೆ ಪ್ರೇರೇಪಿಸಿದನೋ ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.9">೯</a></sup></li>
				<li>ಪುನರುತ್ಥಾನಗೊಂಡ ಯೇಸು ತನ್ನ ಶಿಷ್ಯರಿಗೆ ದರ್ಶನವಿತ್ತು, ಅವರನ್ನು ಕಾರ್ಯೋನ್ಮುಖರನ್ನಾಗಿ ಮಾಡಿ ಸಂದೇಶಪ್ರಸರಣ ಚಾರಣಕ್ಕೆ ಕಳುಹುವ ಮುನ್ನ ಯಾರನ್ನು ಕುರಿತು ''ಇಗೋ, ನೀವೆಲ್ಲಾ ಇದನ್ನು ಸ್ವೀಕರಿಸಿ, ನಿಮ್ಮದಾಗಿಸಿಕೊಳ್ಳಿ, ಮೈತುಂಬಿಕೊಳ್ಳಿ'' ಎಂದು ಕರೆ ಕೊಟ್ಟನೋ ಅದೇನೇ <em>ಈ ಪವಿತ್ರಾತ್ಮ</em><sup><a epub:type="noteref" href="999-aside.xhtml#id-10.10">೧೦</a></sup></li>
				<li>ಯೇಸುವಿನ ಹೆಸರಲ್ಲಿ ಏನೇನು ಬೋಧಿಸಿ ಲೋಕದ ಜನರನ್ನು ಸನ್ಮಾರ್ಗ ಕ್ಕೆಳೆಯಬೇಕೋ ಅದನ್ನೆಲ್ಲ ದೇವರು ಕಳಿಸುವ, ಕಲಿಸುವ ಬೋಧನೆ ಯೆಂದರೆ ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.11">೧೧</a></sup></li>
				<li>ದೇವರೆಂದರೆ ಏನು? ದೇವರೆಂದರೆ ನಮ್ಮೊಳಗಿನ ಅದಾವ ಅದಮ್ಯ ಅಪೂರ್ವ ಸಂವೇದನಾ ಶಕ್ತಿ? ನಂಬಿದ ಆರಾಧಕರು ಅವಶ್ಯ ತಿಳಿದಿರಬೇಕಾದ ಈ ಗುಟ್ಟೇನು? ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.12">೧೨</a></sup></li>
				<li>ಸತ್ಯವೆಂಬುದೇ ಹಸನಾದ ಬಾಳಿಗೆ ಮಾರ್ಗದರ್ಶನ ಎಂಬುದನ್ನ ನಮಗೆ ಮನಗಾಣಿಸುವವನೇ ಈ <em>ಪವಿತ್ರಾತ್ಮ.</em> <sup><a epub:type="noteref" href="999-aside.xhtml#id-10.13">೧೩</a></sup></li>
				<li>ದೇವರು ಕಳಿಸುವ ಸತ್ಯವೆಂಬ ಒಳಿತೂ, ಸುಂದರವೂ ಆದ ಮೌಲ್ಯವೇನಿದೆ ಅವನೇ ಈ <em>ಪವಿತ್ರಾತ್ಮ.</em><sup><a epub:type="noteref" href="999-aside.xhtml#id-10.14">೧೪</a></sup></li>
			</ul>
			<p>ದೃಢೀಕರಣದ ವೇಳೆಯಲ್ಲಿ ಜಾನ್ ಸುವಾರ್ತೆಯ ಭಾಗದ ಪಠನ:</p>
			<p class="verse">ಯೇಸು, ನಮ್ಮ ಪ್ರಭು ಹೇಳಿದ, ದೇವಸುತ, ತನ್ನ ಶಿಷ್ಯರ ಕುರಿತು:<br />ನನ್ನ ಪ್ರೀತಿಸುವವರು ನನ್ನ ಮಾತನು ಕೇಳಿ ಅದರಂತೆ ನಡೆಯುವರು;<br />ವಿಶ್ವಸಿಸಿ, ಒಳತಿರುಳರಿತು ತಲೆಯಮೇಲದ ಹೊತ್ತು ನಡೆಸುವವರು.<br />ನನಗವರ ಕಂಡರೆಲ್ಲಿಲ್ಲದ ಪ್ರೀತಿ, ನನ್ನ ತಂದೆಗೂ ಅಷ್ಟೆ ಅಕ್ಕರೆ ಒಲುಮೆ,<br />ಬಂದು ನೆಲಸುವೆವಾವು ಅಂಥ ನಿರ್ಮಲ ಹೃದಯದಿ ಗುಡಿಯ ಕಟ್ಟಿ.<br />ಮಾತು ಕೇಳದ ಮಗುವು ದೂರಹೋದೀತೀಗ, ಬಂದೀತು ಹಿಂದೆ ಒಮ್ಮೆ.</p>
			<p class="quote-author"><strong>-ಜಾನ್ ೧೪:೨೩-೨೬</strong></p>
			<p class="vertical-delimiter" />
			<p>ದೀಕ್ಷಾಸ್ನಾನದ ಸಂಸ್ಕಾರ<sup><a epub:type="noteref" href="999-aside.xhtml#id-10.15">೧೫</a></sup>ದಲ್ಲಿ ಕ್ರೈಸ್ತರು ಪವಿತ್ರಾತ್ಮನನ್ನು ತಮ್ಮೊಳಗೆ ಆಹ್ವಾನಿಸಿಕೊಳ್ಳುತ್ತಾರೆ, ಪಡೆಯುತ್ತಾರೆ. ಆಗ ಪವಿತ್ರಾತ್ಮನು ಬಂದು ಅವರಲ್ಲಿ ನೆಲೆಸುತ್ತಾನೆ ಎಂದು ದೃಢವಾಗಿ ಅವರು ನಂಬುತ್ತಾರೆ. ಹಾಗೆ ನೆಲೆಸಿದ ಪವಿತ್ರಾತ್ಮನು ವ್ಯಕ್ತಿಗೆ ದೈವಿಕ ಜೀವವನ್ನು ಕೊಡುತ್ತಾನೆ. ಆದ್ದರಿಂದ ದೀಕ್ಷಾಸ್ನಾನವನ್ನು ಪಡೆದವರೆಲ್ಲರನ್ನೂ ಒಂದೊಂದು ಪವಿತ್ರಆತ್ಮರ ಆಲಯ ಎಂದು ಕರೆಯುವುದು ಸೂಕ್ತ.</p>
			<p>ದೀಕ್ಷಾಸಂಸ್ಕಾರದ ಫಲವಾಗಿ ಪಿತ ಸುತ ಮತ್ತು ಪವಿತ್ರಾತ್ಮರು ನಮ್ಮಲ್ಲಿ ಬಂದು ಜೀವಿಸುತ್ತಾರೆ; ನಾವು ಅವರಲ್ಲಿ ಜೀವಿಸುತ್ತೇವೆ ಎಂಬ ಭಾವನೆ ಮೊಳೆಯುತ್ತದೆ.</p>
			<p>ಪವಿತ್ರಾತ್ಮನ ಅನುಗ್ರಹದಿಂದ ಸಿಗುವ ವರಗಳು ಏಳು: ಜ್ಞಾನ, ಬುದ್ಧಿ, ವಿವೇಕ, ದೃಢತೆ, ತಿಳಿವಳಿಕೆ, ಭಕ್ತಿ ಮತ್ತು ದೈವಭಯ. ಈ ವರದಿಂದ ವ್ಯಕ್ತಿಯು ಪಾಪಗಳಿಂದ ಬಿಡುಗಡೆ ಹೊಂದಿ, ಪಾವನನಾಗುತ್ತಾನೆ, ಹೊಸ ವ್ಯಕ್ತಿಯಾಗುತ್ತಾನೆ ಎನ್ನುವ ಭಾವನೆ ಕ್ರೈಸ್ತರದು.</p>
			<p>ಪವಿತ್ರಾತ್ಮನ ಅನುಗ್ರಹ ಇಷ್ಟಕ್ಕೇ ಸೀಮಿತವಾದುದಲ್ಲ; ಸತ್ಫಲಗಳ ರೂಪದಲ್ಲಿ ವರದಾನವೂ ನಮಗೆ ಲಭಿಸುತ್ತದೆ ಎನ್ನುವುದು ಕ್ರೈಸ್ತರ ದೃಢ ನೆಚ್ಚಿಕೆ. <em>ಪ್ರೀತಿ, ಆನಂದ, ಶಾಂತಿ ಸಮಾಧಾನ, ಸಹನೆ, ದಯೆ, ಸದ್ಗುಣ, ಪ್ರಾಮಾಣಿಕತೆ, ಸೌಜನ್ಯ, ಸಂಯಮ</em>ಗಳೇ ಈ ವರದಾನಗಳು. ಇವು ಒಂದೊಂದೂ ನಮ್ಮ ಬಾಳನ್ನು ಹಸನಾಗಿಸಲು ಸಹಕಾರಿಗಳು.</p>
			<p>ಕೃಪೆ, ಅನುಗ್ರಹ, ಪ್ರಸಾದಗುಣ, ವರ ಮತ್ತು ವರದಾನ ಇವೆಲ್ಲದರ ಒಂದು ಸಂಕೀರ್ಣರೂಪವಾಗಿ, ಚೈತನ್ಯಸ್ವರೂಪವಾಗಿ, ದೇವರ ಒಂದು ವಿಶಿಷ್ಟಲಕ್ಷಣವಾಗಿ ಈ 'ಪವಿತ್ರಾತ್ಮ'ದ ಕಲ್ಪನೆ ಹೀಗೆ ಮೂಡಿಬಂದಿರುವುದನ್ನು ನಾವು ಮನಗಾಣಬಹುದು.<sup><a epub:type="noteref" href="999-aside.xhtml#id-10.16">೧೬</a></sup></p>
		</section>
	</section>
</body>
</html>

