<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ - ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-039">
		<h1 class="level1-title" epub:type="title"><span class="num">೩೯ ::</span> ಜಾನ್‍ಗೆ ಮಹತ್ವವೆನಿಸಿದ ಸಂಕೇತಗಳು</h1>
		<p>ಸಮಾನ ದೃಷ್ಟಿಯ ಉಳಿದ ಸುವಾರ್ತೆಕಾರರು ಯೇಸು ತೋರಿದ ಪವಾಡಗಳಿಗೆ ಪ್ರಾಧಾನ್ಯವಿತ್ತರೆ, ನಾಲ್ಕನೆಯ ಸುವಾರ್ತೆಕಾರನಿಗೆ ಅವು ಈಗಾಗಲೇ ಗೊತ್ತಿರುವ ವಿಚಾರಗಳು; ಅವಕ್ಕಿಂತ ಮಹತ್ವದ್ದು ಇನ್ನೂ ಬೇರೆ ಇವೆ- ಎಂಬುದನ್ನು ಪ್ರತಿಪಾದಿಸುತ್ತಿದ್ದಾನೋ ಎಂಬಂತೆ, ಯೇಸು ತೋರಿದ ಸಂಕೇತಗಳನ್ನು ತನ್ನ ಸುವಾರ್ತೆಯುದ್ದಕ್ಕೂ ಆಣಿಮುತ್ತುಗಳಂತೆ ಕೋದಿದ್ದಾನೆ.</p>
		<p>ಈ ಸಂಕೇತಗಳೇ, ಚಿಹ್ನೆಗಳೇ, ಕುರುಹುಗಳೇ ಒಂದು ಬಗೆಯ ಸಾಮತಿಗಳಂತೆ ಕೆಲವು ಬೈಬಲ್ ವಿದ್ವಾಂಸರಿಗೆ ತೋರಿವೆ. ಅವುಗಳ ಅನುಕ್ರಮಣಿಕೆ ಹೀಗಿದೆ:</p>
		<section class="level2 numbered" id="id-039.01">
			<h2 class="level2-title" epub:type="title">ಜಾನ್‍ನಲ್ಲಿ ಇರುವ ಸಂಕೇತಗಳು/ಕುರುಹುಗಳು:</h2>
			<ul>
				<li>ವಾಕ್<sup><a epub:type="noteref" href="999-aside.xhtml#id-039-01">೧</a></sup></li>
				<li>ಜ್ಯೋತಿ<sup><a epub:type="noteref" href="999-aside.xhtml#id-039-02">೨</a></sup></li>
				<li>ವಾಣಿ<sup><a epub:type="noteref" href="999-aside.xhtml#id-039-03">೩</a></sup></li>
				<li>ಪಾರಿವಾಳ<sup><a epub:type="noteref" href="999-aside.xhtml#id-039-04">೪</a></sup></li>
				<li>ದೇವದೂತರು ಮತ್ತು ಏಣಿ<sup><a epub:type="noteref" href="999-aside.xhtml#id-039-05">೫</a></sup></li>
				<li>ದೇವಾಲಯ<sup><a epub:type="noteref" href="999-aside.xhtml#id-039-06">೬</a></sup></li>
				<li>ನೀರು ಮತ್ತು ಗಾಳಿ<sup><a epub:type="noteref" href="999-aside.xhtml#id-039-07">೭</a></sup></li>
				<li>ಸರ್ಪ ಮತ್ತು ಸ್ಥಂಬ<sup><a epub:type="noteref" href="999-aside.xhtml#id-039-08">೮</a></sup></li>
				<li>ಜೀವ ಜಲ<sup><a epub:type="noteref" href="999-aside.xhtml#id-039-09">೯</a></sup></li>
				<li>ಜೀವ ಜಲಗಳು<sup><a epub:type="noteref" href="999-aside.xhtml#id-039-10">೧೦</a></sup></li>
				<li>ಜಗದ್ ಜ್ಯೋತಿ<sup><a epub:type="noteref" href="999-aside.xhtml#id-039-11">೧೧</a></sup></li>
				<li>ಹಗಲು ಇರುಳು<sup><a epub:type="noteref" href="999-aside.xhtml#id-039-12">೧೨</a></sup></li>
				<li>ಬಾಗಿಲು ಮತ್ತು ಕಾವಲು<sup><a epub:type="noteref" href="999-aside.xhtml#id-039-13">೧೩</a></sup></li>
				<li>ಸಭ್ಯ ಕುರಿಗಾಹಿ<sup><a epub:type="noteref" href="999-aside.xhtml#id-039-14">೧೪</a></sup></li>
				<li>ನಿದ್ರೆ ಎಂಬ ಸಾವು<sup><a epub:type="noteref" href="999-aside.xhtml#id-039-15">೧೫</a></sup></li>
				<li>ಗೋದಿಯ ಕಾಳು<sup><a epub:type="noteref" href="999-aside.xhtml#id-039-16">೧೬</a></sup></li>
				<li>ಪಾದ ಪ್ರಕ್ಷಾಳನ<sup><a epub:type="noteref" href="999-aside.xhtml#id-039-17">೧೭</a></sup></li>
				<li>ಹಲವು ಕೊಠಡಿಗಳ ಅರಮನೆ<sup><a epub:type="noteref" href="999-aside.xhtml#id-039-18">೧೮</a></sup></li>
				<li>ದ್ರಾಕ್ಷಾಬಳ್ಳಿ<sup><a epub:type="noteref" href="999-aside.xhtml#id-039-19">೧೯</a></sup></li>
				<li>ಪ್ರಸವ ವೇದನೆ<sup><a epub:type="noteref" href="999-aside.xhtml#id-039-20">೨೦</a></sup></li>
			</ul>
			<p class="vertical-delimiter" />
			<p>ಜಾನ್‍ಗೆ ಬೇಕಾಗಿದ್ದುದು ಯೇಸುವನ್ನು ಪ್ರತ್ಯಕ್ಷದೇವರೆಂದೂ, ಪರಿರಕ್ಷಕ<sup><a epub:type="noteref" href="999-aside.xhtml#id-039-21">೨೧</a></sup>ನೆಂದೂ ಪ್ರತಿಬಿಂಬಿಸುವುದು. ಒಂದನ್ನು ಗಮನದಲ್ಲಿಟ್ಟುಕೊಂಡಿರಬೇಕು: ಬಹಳ ಹತ್ತಿರದಿಂದ ನೋಡಿದವ, ಮೊದಲಿಂದ ಕೊನೆಯವರೆಗೂ ಜೊತೆಗಿದ್ದವ, ಗುರುವಿನ ಅಚ್ಚುಮೆಚ್ಚಿನ ಶಿಷ್ಯ ಎನೆಸಿಕೊಂಡವ ಆದುದದರಿಂದಲೇ ಇರಬೇಕು, ಬೇರೆಲ್ಲ ಸುವಾರ್ತೆಗಳಿಗಿಂತ ಇಲ್ಲಿ ಜಾನ್‍ನಲ್ಲಿ ಯೇಸುವಿನ ನೇರಮಾತುಗಳಿಗೇ ಆದ್ಯತೆ. ಯೇಸುವು ಸಾರ್ವಜನಿಕವಾಗಿ, ಬಹಿರಂಗವಾಗಿ ಜನಜಂಗುಳಿಯೆದುರು ನಡೆಸಿದ ಸುಮಾರು ಮೂರು ವರ್ಷಗಳ ಅವಧಿಯ ತನ್ನ ಬೋಧನ-ಪ್ರವಚನ-ಸಿದ್ಧಾಂತಪ್ರಸರಣದ ಚಾರಣದಲ್ಲಿ ಜಾನ್ ಪ್ರಧಾನವಾಗಿ ನಿರೂಪಿಸುತ್ತಿರುವುದು ಕೇವಲ ಇಪ್ಪತ್ತು ದಿನಗಳ ಬಿರುಸಿನ ಚಟುವಟಿಕೆಗಳನ್ನು ಮಾತ್ರ. ಉಳಿದುದೆಲ್ಲ ಪೂರಕ, ಪೋಷಕ, ಆನುಷಂಗಿಕ ಉಪಾಂಗಗಳು ಆಖ್ಯಾನ, ಅಖ್ಯಾಯಿಕೆಗಳು.</p>
			<p>ಯೇಸು ನಡೆಸಿದನೆಂದು ಇನ್ನುಳಿದ ಸುವಾರ್ತೆಕಾರರು ಬಣ್ಣಿಸಿರುವ ಬಹುಸಂಖ್ಯಾತ ಪವಾಡಗಳಲ್ಲಿ ಜಾನ್ ಗಣನೆಗೆ ತೆಗೆದುಕೊಳ್ಳುವುದು ಕೇವಲ ಎಂಟು ಮಾತ್ರ. ತನ್ನ ಉದ್ದೇಶ ಸಾಧಿಸಿಕೊಳ್ಳಲು ಅಷ್ಟು ಮಾತ್ರ ಅವನಿಗೆ ಸಾಕಾಯ್ತು. ಈ ಎಂಟೂ ಸಹ, ಯೇಸುವಿನ 'ಅಹಂ ಅಸ್ಮಿ'ಯ ಸುತ್ತಲೇ ಪರಿಭ್ರಮಿಸುತ್ತಿರುವ ಮನಸೆಳೆವ ರೂಪಕಗಳು.<sup><a epub:type="noteref" href="999-aside.xhtml#id-039-22">೨೨</a></sup></p>
			<ul>
				<li>ನಾನು [ನಿಮಗೆ ಕಾವಾಲಾಗಿರುವ] ಒಬ್ಬ ಒಳ್ಳೆಯ ಕುರಿಗಾಹಿ!<sup><a epub:type="noteref" href="999-aside.xhtml#id-039-23">೨೩</a></sup></li>
				<li>ನಾನೇ ನಿಜವಾದ ದ್ರಾಕ್ಷಿ ಬಳ್ಳಿ!<sup><a epub:type="noteref" href="999-aside.xhtml#id-039-24">೨೪</a></sup></li>
				<li>ನಾನೇ ಬಾಗಿಲು!<sup><a epub:type="noteref" href="999-aside.xhtml#id-039-25">೨೫</a></sup></li>
				<li>ನಾನೇ [ನಿಮ್ಮೆಲ್ಲರ] ಜೀವನದ ಅನ್ನಾಹಾರ!<sup><a epub:type="noteref" href="999-aside.xhtml#id-039-26">೨೬</a></sup></li>
				<li>ನಾನೇ ಮಾರ್ಗ, ನಾನೇ ಸತ್ಯ, ನಾನೇ ಜೀವನ!<sup><a epub:type="noteref" href="999-aside.xhtml#id-039-27">೨೭</a></sup></li>
			</ul>
			<p>ಯೇಸುವಿನ ಕಥಾನಕದಲ್ಲಿ ಅವನ ಪಾರ್ಥಿವ ಜೀವನದ ಕೊನೆಯ ವಾರದ ರುದ್ರಭೀಕರ ಅಂತ್ಯದ ಘಟ್ಟಕ್ಕೇ ಇಡೀ ಸುವಾರ್ತೆಯ ಐದನೆಯ ಒಂದರಷ್ಟು ಭಾಗವನ್ನು ಮೀಸಲಿರಿಸಿದ್ದಾನೆ ಈ ನಾಲ್ಕನೆಯ ಸುವಾರ್ತೆಕಾರ. ಏಕೆಂದರೆ, ಭಗವಂತನಾಗಿ ನಮ್ಮ ಮುಂದೆ ಬಂದ ತನ್ನ ಗುರುವಿನ ಬೋಧನೆಯ ಸಾರ, 'ಧ್ವನಿ', ಬೆಳಕು ಎಲ್ಲಾ ಅಡಗಿರುವುದು ಈ ಮರಣ ಮಹಾನವಮಿಯ ಹೆಜ್ಜೆಗಳಲ್ಲೇ.</p>
			<p>ಉಪಮೆ, ರೂಪಕ, ಸಂಕೇತ, ಪ್ರತಿಮೆ ಇವೆಲ್ಲ ಆಲಂಕಾರಿಕ ಭಾಷೆಯ ಸಾಧನ ಚತುಷ್ಟಯಗಳು. ವಾಚ್ಯಕ್ಕಿಂತ ಸೂಚ್ಯವನ್ನೇ 'ಧ್ವನಿ'ಸುವ ಪ್ರತಿಯೊಬ್ಬ ಕವಿಗೆ ವಿಶಿಷ್ಟವಾದ ಅಭಿವ್ಯಕ್ತಿ ಮಾಧ್ಯಮದ ಪರಿಕರಗಳು.<sup><a epub:type="noteref" href="999-aside.xhtml#id-039-28">೨೮</a></sup></p>
			<p>ತನ್ನ ಅಲಂಕಾರಿಕ ನಿರೂಪಣಾ ಸಾಮಗ್ರಿಗಳಿಂದ ಈಗಾಗಲೇ ತುಂಬಿದ ಖಣಜವಾಗಿರುವ ಬೈಬಲ್‍ನ್ನು, ತಾನು ಕೊಡುತ್ತಿರುವ ಪ್ರಶಸ್ತವಾದ ಉಪಮೆ, ರೂಪಕ, ಸಂಕೇತ, ಪ್ರತಿಮೆಗಳಿಂದ ನಾಲ್ಕನೆಯ ಸುವಾರ್ತೆಕಾರ ಇನ್ನಷ್ಟು ಸಮೃದ್ಧಿಗೊಳಿಸಿದ್ದಾನೆ. ಬೇರೆಯವರಿಗಿಂತ ಬಹು ಹತ್ತಿರದಿಂದ ತನ್ನ ಗುರು ಯೇಸುವನ್ನು ನೋಡಿದ ಜಾನ್, ಅವನ ಬೇರೆ ಶಿಷ್ಯರಿಗಿಂತ ಗುರುವಿನ ಅಂತರಂಗದ ಅಲೆಗಳನ್ನು ಗುರುತಿಸಬಲ್ಲವನಾಗಿದ್ದ ಎಂಬುದಕ್ಕೆ ಈ ವೈದೃಶ್ಯ ಸಾಕ್ಷಿಯಾಗಿದೆ.<sup><a epub:type="noteref" href="999-aside.xhtml#id-039-29">೨೯</a></sup></p>
		</section>
	</section>
</body>
</html>

