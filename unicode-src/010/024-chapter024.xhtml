<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-024">
		<h1 class="level1-title" epub:type="title"><span class="num">೨೪ ::</span>  ಬೈಬಲ್‍ನಲ್ಲಿ ಬರುವ 'ಸಂದೇಹಿ'ಗಳು</h1>
		<p>ನಿರ್ವಾಣ ಹೊಂದಿದ ಮೃತನಾದ ತಮ್ಮ ಗುರು ಯೇಸು ಪುನರುತ್ಥಾನಮಾಡಿ, ತನ್ನ ಆಪ್ತಶಿಷ್ಯವರ್ಗದವರಲ್ಲಿ ಕೆಲರಿಗೆ ದರ್ಶನವೀಯುತ್ತ, ಬಂದು ನಿಂತಾಗ, ಎದುರಿಗೇ ಬಂದು ನಿಂತರೂ, ತಾನೇ ಅವನ ಅಂಗೈಗಳನ್ನು ಮುಟ್ಟಿ ಮೊಳೆಹೊಡೆದಿದ್ದ ಜಾಗಗಳಲ್ಲಿ ತೂತು ಇರುವುದನ್ನು ಪರೀಕ್ಷಿಸಿ ನೋಡುವವರೆಗೂ ಶಿಲುಬೆಗೇರಿದ ಯೇಸು ಅವನೇ ಎಂಬುದನ್ನು ಯೇಸುವಿನ ಹನ್ನೆರಡು ಮಂದಿ ಆಪ್ತಶಿಷ್ಯರಲ್ಲೊಬ್ಬನಾದ ಥಾಮಸ್ ನಂಬಲಿಲ್ಲ.<sup><a epub:type="noteref" href="999-aside.xhtml#id-024-01">೧</a></sup></p>
		<p>ಸುವಾರ್ತೆಗಳಲ್ಲಿ ಜನರು ಸಂದೇಹಪಡುವ ಸನ್ನಿವೇಶಗಳು ಅಲ್ಲೊಮ್ಮೆ ಇಲ್ಲೊಮ್ಮೆ ಬರುತ್ತದೆ. ನಿದರ್ಶನಕ್ಕೆ ನೀರಿನ ಮೇಲೆ ನಡೆಯುವ ಪ್ರಸಂಗದಲ್ಲಿ ಯೇಸು ಪೀಟರ್‍ನ್ನು ಕೈಚಾಚಿ ಹಿಡಿದು, ದೋಣಿಯೊಳಗೆ ಇಳಿದುಕೊಳ್ಳುತ್ತಾ ಹೇಳುವುದಿಲ್ಲವೆ ''ಏನಯ್ಯಾ, ನಿನಗೆ ಕೊಂಚವೂ ವಿಶ್ವಾಸವಿಲ್ಲವೆ? ಯಾಕೆ ನೀನು ಸಂದೇಹಪಟ್ಟೆ?'' ಎನ್ನುತ್ತಾನೆ. ಆಮೇಲೆ ಇಬ್ಬರೂ ದೋಣಿಯೊಳಗೆ ಬಂದು ಕುಳಿತುಕೊಳ್ಳುತ್ತಾರೆ.<sup><a epub:type="noteref" href="999-aside.xhtml#id-024-02">೨</a></sup></p>
		<p>''ವಿಶ್ವಾಸವಿದ್ದರೆ, ಸಂದೇಹಪಡದಿದ್ದರೆ ನೀವೂ ಕೂಡ ನನ್ನಂತೆಯೇ ಬಯಸಿದ್ದನ್ನೆಲ್ಲ ಮಾಡಬಹುದು; ಇದನ್ನೊಂದೇ ಅಲ್ಲ ಇನ್ನೂ ಏನೇನೋ ಅಸಾಧ್ಯ ಕೆಲಸಗಳನ್ನೂ ಸಾಧಿಸಬಲ್ಲಿರಿ. ನೋಡಿ, ಅಲ್ಲೊಂದು ಗುಡ್ಡ ಇದೆಯಲ್ಲ; ಅದನ್ನು ಬೇಕಾದರೆ ಸಮುದ್ರಕ್ಕೆ ಎಸೆದುಬಿಡಬಲ್ಲಿರಿ. ನಿಮಗೆ ಬೇಕಾದದ್ದು ಆತ್ಮವಿಶ್ವಾಸ ಮತ್ತು ನಿಮ್ಮ ಪ್ರಾರ್ಥನೆಯಲ್ಲಿ ಅಷ್ಟೊಂದು ಬಲ ಇದೆ ಎಂಬ ನಂಬಿಕೆ'' ಎನ್ನುತ್ತಾನೆ ಯೇಸು, ಕರ್ಜೂರದ ಮರದ ಪ್ರಸಂಗದಲ್ಲಿ.</p>
		<p>ಇದೇ ಮಾತು ಇನ್ನೊಂದು ರೀತಿಯಲ್ಲಿ ಮಾರ್ಕ್ ನಿರೂಪಿಸುತ್ತಾನೆ. ''ನಿಮ್ಮ ಹೃದಯದಲ್ಲಿ ಅಪನಂಬಿಕೆಯ ಲವಲೇಶವೂ ಇಲ್ಲದಿದ್ದರೆ ಹಾಗೇ ಹಾಗೇ ಆಗುತ್ತದೆ ಎಂಬ ದೃಢವಿಶ್ವಾಸವಿದ್ದರೆ ದೇವರಕೃಪೆಯಿಂದ ನೀವು ಬಯಸಿದ್ದೆಲ್ಲಾ ಆಗುತ್ತದೆ'' ಎನ್ನುತ್ತಾನೆ ಯೇಸು.<sup><a epub:type="noteref" href="999-aside.xhtml#id-024-03">೩</a></sup></p>
		<p>ಇನ್ನೊಂದು ಸಂದರ್ಭ: ಯೇಸುವಿನ ಶಿಷ್ಯರು ತಮ್ಮ ತಮ್ಮೊಂದಿಗೆ ಅವನ ಅಮಾನುಷ ಕೃತ್ಯಗಳ ಬಗ್ಗೆ ಮಾತನಾಡಿಕೊಳ್ಳುತ್ತಿದ್ದಾರೆ; ಕೆಲವರು ಅದರ ಬಗ್ಗೆ ಸಂದೇಹಪಡುತ್ತಲೂ ಇದ್ದಾರೆ. ಅದಕ್ಕೆ ಮುಖ್ಯ ಕಾರಣ ಭಯ. ಇದೇನು ದೈವೀ ಮಾಯೆಯೋ ಅಥವಾ ಭೂತ ಪ್ರೇತಗಳ ದುಷ್ಟ ಶಕ್ತಿಯೋ ಇತ್ಯಾದಿ. ಆಗ ಯೇಸು ಅವರಿಗೆ ಹೇಳುತ್ತಾನೆ: ''ಏನಾಗಿದೆ ನಿಮಗೆ? ಏನು ತೊಂದರೆ? ನಿಮ್ಮ ತಲೆಯೊಳಗೆ ಯಾವ ಬಗೆಯ ಸಂದೇಹದ ಹುಳು ಹೊಕ್ಕಿದೆ ನೋಡಿ ನಿಮ್ಮೆದುರೇ ನಾನಿಲ್ಲಿ ನಿಂತಿದ್ದೇನಲ್ಲ ನಿಮ್ಮ ಹಾಗೆ ರಕ್ತ ಮಾಂಸ ಮೂಳೆ ಇರುವ ನಾನಿದ್ದೇನಲ್ಲ; ನಾನೇನು ಭೂತವೇ, ಪ್ರೇತವೇ ಏಕೆ ನನ್ನನ್ನು ನಂಬಲೊಲ್ಲಿರಿ'' ಎನ್ನುತ್ತ ಯೇಸು ತನ್ನ ಕೈಕಾಲುಗಳನ್ನು ಅವರಿಗೆ ತೋರಿಸುವ ಅಭಿನಯ ಮಾಡುತ್ತಾನೆ.<sup><a epub:type="noteref" href="999-aside.xhtml#id-024-04">೪</a></sup></p>
		<p>ಇದೆಲ್ಲಕ್ಕೂ ಶಿಖರಪ್ರಾಯವಾಗಿ ನಾಲ್ಕನೆಯ ಸುವಾರ್ತೆಯಲ್ಲಿ ಯೇಸು ಶಿಷ್ಯ ಥಾಮಸ್‍ನಿಗೆ ನೇರವಾಗಿ ಹೇಳಿಬಿಡುತ್ತಾನೆ: ''ಸಾಕು ನಿಲ್ಲಿಸು, ಸಂದೇಹಪಡುವುದನ್ನು ಈಗಲಾದರೂ ನಂಬಲು ತೊಡಗು''<sup><a epub:type="noteref" href="999-aside.xhtml#id-024-05">೫</a></sup></p>
		<p>ಬೈಬಲ್‍ನಲ್ಲಿ ಥಾಮಸ್ ಒಬ್ಬನೇ ಸಂಶಯಗ್ರಸ್ಥನಾಗಿದ್ದ, ಪ್ರತ್ಯಕ್ಷವಾದರೂ ಪ್ರಮಾಣಿಕರಿಸಿ ನೋಡು ಎಂದ ವ್ಯಕ್ತಿ ಅವನೊಬ್ಬನೇ ಎಂದುಕೊಳ್ಳಬೇಡಿ; ಇನ್ನೂ ಹಲವರಿದ್ದಾರೆ. ಅವರುಗಳ ಬಗ್ಗೆ ತಿಳಿದುಕೊಳ್ಳೋಣ.</p>
		<section class="level2 numbered" id="id-024.1">
			<h2 class="level2-title" epub:type="title">ಬೈಬಲ್‍ನಲ್ಲಿ ಉಲ್ಲೇಖಿತರಾದ ಇನ್ನಿತರ 'ಸಂದೇಹಿ'ಗಳ ಕತೆಗಳು:</h2>
			<section class="level3 numbered" id="id-024.1.1">
				<h3 class="level3-title" epub:type="title">ಅಬ್ರಹಾಮ್:</h3>
				<p>ದೇವರು ಪ್ರತ್ಯಕ್ಷನಾಗಿ, ''ನಿನಗೆ ವಯಸ್ಸಾಗಿರಬಹುದು, ಒಬ್ಬ ಮಗ ಹುಟ್ಟುತ್ತಾನೆ'' ಎಂದಾಗ ಅವನು ನಂಬಲಿಲ್ಲ.<sup><a epub:type="noteref" href="999-aside.xhtml#id-024-06">೬</a></sup></p>
			</section>
			<section class="level3 numbered" id="id-024.1.2">
				<h3 class="level3-title" epub:type="title">ಅಬ್ರಹಾಮ್‍ನ ಹೆಂಡತಿ ಸಾರಾ(ಹ್):</h3>
				<p>ಅವಳು ಕೂಡ ಆ ರೀತಿ ಅಪರವಯಸ್ಸಿನಲ್ಲಿ ತಾನು ತಾಯಿ ಯಾಗುವಳೆಂಬ ಭವಿಷ್ಯವಾಣಿಯನ್ನು ನಂಬಲಿಲ್ಲ.<sup><a epub:type="noteref" href="999-aside.xhtml#id-024-07">೭</a></sup></p>
			</section>
			<section class="level3 numbered" id="id-024.1.3">
				<h3 class="level3-title" epub:type="title">ಮೋಸೆಸ್:</h3>
				<p>ಅವನಿಗೆ ದೇವರು ಒಮ್ಮೆ ಹೇಳುತ್ತಾನೆ: ''ಈಜಿಪ್ಟ್‍ಗೆ ಹಿಂತಿರುಗು, ನಿನ್ನ ಜನರನ್ನ ಮುನ್ನಡೆಸು''. ಇದು ಅಸಾಧ್ಯವೆಂದು ಮೋಸೆಸ್ ಇದನ್ನು ನಂಬಲಿಲ್ಲ.<sup><a epub:type="noteref" href="999-aside.xhtml#id-024-08">೮</a></sup></p>
			</section>
			<section class="level3 numbered" id="id-024.1.4">
				<h3 class="level3-title" epub:type="title">ಇಸ್ರೇಲಿಯರು:</h3>
				<p>ಆ ಜನಾಂಗದವರುಮರಳುಗಾಡಿನಲ್ಲಿ ಅಪತ್ತುಗಳನ್ನು ಎದುರಿಸಿದಾಗಲೆಲ್ಲ ದೇವರು ಕಾಪಾಡುವ ಭರವಸೆಯೀಯುತ್ತಿದ್ದ; ಅವರು ಅದನ್ನು ನಂಬುತ್ತಿರಲಿಲ್ಲ.<sup><a epub:type="noteref" href="999-aside.xhtml#id-024-09">೯</a></sup></p>
			</section>
			<section class="level3 numbered" id="id-024.1.5">
				<h3 class="level3-title" epub:type="title">ಗಿಡಿಯೋನ್:</h3>
				<p>ಗಿಡಿಯೋನ್‍ನಿಗೆ ಹೇಳಿದ್ದರು ''ನೀನೊಬ್ಬ ಉಪಾಧ್ಯಾಯ ಮತ್ತು ನ್ಯಾಯಾಧೀಶ ಆಗುವೆ'' ಅಂತ; ಅವನು ನಂಬಲಿಲ್ಲ.<sup><a epub:type="noteref" href="999-aside.xhtml#id-024-10">೧೦</a></sup></p>
			</section>
			<section class="level3 numbered" id="id-024.1.6">
				<h3 class="level3-title" epub:type="title">ಜ಼ಕಾರಿಯಾ(ಹ್):</h3>
				<p>ಪ್ರವಚನದ ನಂತರ ಪ್ರಾರ್ಥನಾಮಂದಿರದಿಂದ ಹೊರ ನಡೆಯಲು ಅಣಿಯಾಗುತ್ತಿದ್ದಾಗ, ದೇವದೂತನೊಬ್ಬ ಪ್ರತ್ಯಕ್ಷನಾಗಿ, ಮುದುಕನಾಗಿದ್ದರೂ ಇನ್ನು ಕೆಲವೇ ದಿನಗಳಲ್ಲಿ ನೀನೊಬ್ಬ ತಂದೆಯಾಗುತ್ತೀಯ; ನಿನ್ನ ಸುಪುತ್ರ ಜನರನ್ನು ಸರಿದಾರಿಯಲ್ಲಿ ಕರೆದೊಯ್ಯುವ ಸಂತನಾಗಿರುತ್ತಾನೆ ಎಂದು ಜ಼ಕಾರಿಯಾಗೆ ಹೇಳಿರುತ್ತಾನೆ. ಅವನು ಆಗ ನಂಬಲಿಲ್ಲ.<sup><a epub:type="noteref" href="999-aside.xhtml#id-024-11">೧೧</a></sup></p>
			</section>
			<section class="level3 numbered" id="id-024.1.7">
				<h3 class="level3-title" epub:type="title">ಮೇರಿ:</h3>
				<p>ದೇವದೂತ ಗೇಬ್ರಿಯಲ್ ಪ್ರತ್ಯಕ್ಷನಾಗಿ ಕನ್ನಿಕೆಯಾದ ಅವಳಿಗೆ ಯೇಸು ಮಗನಾಗಿ ಹುಟ್ಟುತ್ತಾನೆಂದು ಭವಿಷ್ಯನುಡಿದಾಗ, ಮೊದ ಮೊದಲು ಅವಳೂ ಸಂದೇಹಿಸುತ್ತಾಲೆ; ಆಮೇಲೆ ನಂಬುತ್ತಾಳೆ.<sup><a epub:type="noteref" href="999-aside.xhtml#id-024-12">೧೨</a></sup></p>
			</section>
			<section class="level3 numbered" id="id-024.1.8">
				<h3 class="level3-title" epub:type="title">ಜೋಸೆಫ್:</h3>
				<p>ನಜ಼ರೇತ್‍ನ ಬಡಗಿ ಜೋಸೆಫ್‍ನಿಗೆ ದೇವದೂತನೊಬ್ಬ ಪ್ರತ್ಯಕ್ಷನಾಗಿ, ನಿಶ್ಚಿತಾರ್ಥ ಆಗಿರುವ, ಆದರೆ ಅವನಿನ್ನೂ ಮದುವೆಯಾಗಿರದ ಕನ್ನಿಕೆ ಮೇರಿಯಲ್ಲಿ ಮುಂದೆ ಕ್ರಿಸ್ತನಾಗುವ ಯೇಸು ಜನಿಸುತ್ತಾನೆಂದು ಭವಿಷ್ಯ ಹೇಳಿ, ''ನೀನು ಅವಳನ್ನು ಮದುವೆಯಾಗು, ಹುಟ್ಟುವ ಮಗುವಿಗೆ 'ಯೇಸು' ಅಂದರೆ 'ಜಗತ್ತನ್ನು ರಕ್ಷಿಸುವವ' ಎಂದು ಹೆಸರಿಡು'' ಎಂದು ಆದೇಶಿಸುತ್ತಾನೆ. ಮೊದಮೊದಲು ಜೋಸೆಫ್ ಈ ಮಾತನ್ನು ನಂಬುವುದಿಲ್ಲ; ಆಮೇಲೆ, ಗುರು ಹಿರಿಯರ ಸಲಹೆಯನ್ನು ಅಂಗೀಕರಿಸಿ, ಮೇರಿಯನ್ನು ಮದುವೆಯಾಗುತ್ತಾನೆ.<sup><a epub:type="noteref" href="999-aside.xhtml#id-024-13">೧೩</a></sup></p>
			</section>
			<section class="level3 numbered" id="id-024.1.9">
				<h3 class="level3-title" epub:type="title">ಯೇಸು-ವಿರೋಧೀ ಫ಼ರಿಸಾಯರು:</h3>
				<p>ಯೇಸು ನಡೆಸಿದ ಪವಾಡಗಳಿಂದ ಕುಷ್ಟ ಮುಂತಾದ ರೋಗಗ್ರಸ್ತರು, ಹೆಳವರು, ಕುರುಡರು, ಕಿವುಡರು, ಮೂಕರು, ತಮ್ಮ ತಮ್ಮ ಆಜನ್ಮ ರೋಗಗಳಿಂದ ಮುಕ್ತರಾದರೆಂಬ ಕತೆಗಳನ್ನು ಯಹೂದೀ ಪುರೋಹಿತರಾರೂ ನಂಬುವುದಿಲ್ಲ. ಸತ್ತವರನ್ನೂ ಯೇಸು ಬದುಕಿಸಿದ ಎಂಬ ಮಾತನ್ನಂತೂ ಅವರು ಒಪ್ಪಲು ಸುತಾರಾಂ ತಯಾರಿರಲಿಲ್ಲ. ಅದನ್ನು ಪ್ರಮಾಣಿಕರಿಸಲೆಂದೇ ಯೇಸುವನ್ನು ಅವರು ವಿಚಾರಣೆಗೆ ಗುರಿಪಡಿಸಿದ್ದು.<sup><a epub:type="noteref" href="999-aside.xhtml#id-024-14">೧೪</a></sup></p>
			</section>
		</section>
		<p class="vertical-delimiter" />
		<p>ಎಷ್ಟೋ ಬಾರಿ ಒಳ್ಳೆಯ ಕಾರಣಗಳಿಗಾಗಿ ಸಂದೇಹಿಸುವವರ ಬಗ್ಗೆ ತಾಳ್ಮೆಯ ವ್ಯವಹಾರ ಬೇಕು. ಅಂಥವರಿಂದಲೇ ಮುಂದೆ ಬಹಳ ಒಳ್ಳೆಯ ಕೆಲಸಗಳಾಗಬಹುದು. ನಮಗೆ ಪರಿಚಿತವಿರುವ ನಾಲ್ಕಾರು ನಿದರ್ಶನಗಳನ್ನು ಈಗ ನೆನಪಿಸಿಕೊಳ್ಳುವುದು ಅಪ್ರಸ್ತುತವಾಗಲಾರದು:</p>
		<section class="level2 numbered" id="id-024.3">
			<h2 class="level2-title" epub:type="title">ನರೇಂದ್ರ:</h2>
			<p>ದೇವರ ಬಗ್ಗೆ ಸಾಕಷ್ಟು ಸುದೀರ್ಘವಾಗಿ ಪ್ರವಚನ ಮಾಡುತ್ತಿದ್ದ ಸಾಧು ಸಂತರನ್ನು ಭೇಟಿ ಮಾಡಿದಾಗಲೆಲ್ಲ ನರೇಂದ್ರ ಕೇಳುತ್ತಿದ್ದುದು ಒಂದೇ ಪ್ರಶ್ನೆಯನ್ನು ''ಇಷ್ಟೆಲ್ಲಾ ನೀವು ಹೇಳುತ್ತಿದ್ದೀರಲ್ಲಾ, ದೇವರ ಬಗ್ಗೆ; ನೀವೇನಾದರು ದೇವರನ್ನು ಕಂಡಿದ್ದೀರಾ?'' ಆವಾಗ ಅವರೆಲ್ಲ ಏನೇನೋ ಅರ್ಥವಾಗದ ಆಧ್ಯಾತ್ಮಿಕ ಮಾತುಗಳನ್ನಾಡಿ ಜಾರಿಕೊಳ್ಳುತ್ತಿದ್ದುದೇ ಸರ್ವೇಸಾಮಾನ್ಯವಾಗಿತ್ತು. ತುಂಬಾ ಓದಿಕೊಂಡಿದ್ದ ನರೇಂದ್ರನ ಈ ಬಗೆಯ ಸಂದೇಹಕ್ಕೆ ಉತ್ತರ ಸಿಕ್ಕಿದ್ದು ಒಂದೇ ಒಂದು ಕಡೆ ಅದೇ ಶ್ರೀ ರಾಮಕೃಷ್ಣ ಪರಮಹಂಸರ ಎದರು ಇದೇ ಸಂದೇಹದ ಪ್ರಶ್ನೆಯನ್ನು ಮುಂದಿಟ್ಟಾಗ. ಆಗ ಶ್ರೀ ರಾಮಕೃಷ್ಣರು ಕೊಟ್ಟ ಉತ್ತರದಲ್ಲಿ ನರೇಂದ್ರ ಮೆಚ್ಚುವ ಖಚಿತತೇ ಇತ್ತು. ''ಹೌದು ನಾನು ನೋಡಿದ್ದೇನೆ. ನಾನಷ್ಟೆ ಅಲ್ಲ; ಇಷ್ಟಪಟ್ಟರೆ ನೀನೂ ನೋಡಬಹುದು. ನಿನಗೂ ತೋರಿಸಬಲ್ಲೆ!'' ಇದು ನರೇಂದ್ರನ ಜೀವನ ಒಂದು ಮುಖ್ಯ ತಿರುವನ್ನು ಕಂಡ ಪ್ರಸಂಗ; ಮುಂದೆ ಅವರು ಸ್ವಾಮಿ ವಿವೇಕಾನಂದ ಆಗುವುದಕ್ಕೆ ಈ ಸಂದೇಹ ಪರಿಹಾರದ ಪ್ರಸಂಗ ನಾಂದಿಯಾಯಿತು.<sup><a epub:type="noteref" href="999-aside.xhtml#id-024-15">೧೫</a></sup></p>
		</section>
		<section class="level2 numbered" id="id-024.4">
			<h2 class="level2-title" epub:type="title">ಗೋದಾ:</h2>
			<p>ತಂದೆ ದೇವಸ್ಥಾನದ ಅರ್ಚಕರು. ನೇಮ ನಿಷ್ಠೆಗಳಿಗೆ ಬದ್ಧರಾಗಿದ್ದ ಸಾಂಪ್ರದಾಯಿಕ ಶ್ರೋತೃಗಳು ದೇವಾಲಯದ ಪ್ರಾಂಗಣದ ಹೂದೋಟದಲ್ಲಿ ಬಿಟ್ಟ ಹೂವುಗಳನ್ನೆಲ್ಲ ಮಾಲೆ ಕಟ್ಟಿ ದೇವರಿಗೆ ಸಮರ್ಪಿಸುವ ಪದ್ಧತಿಯನ್ನು ಅರ್ಚಕರು ಬೆಳಸಿಕೊಂಡು ಬಂದಿದ್ದರು. ಅವರಿಗೆ ಒಬ್ಬಳೇ ಮಗಳು. ತಾಯಿ ಇಲ್ಲದ ಅವಳನ್ನು ಮುದ್ದಿನಿಂದ ಸಾಕಿ ಸಲಹುತ್ತಿದ್ದರು. ಗಿಡಗಳಿಂದ ಹೂವನ್ನು ಬಿಡಿಸಿ ಮಾಲೆಕಟ್ಟಿ ದೇವಾಲಯಕ್ಕೆ ಕೊಂಡೊಯ್ಯುವಾಗ ಮಗಳೂ ಸಹ ಸಹಾಯ ಮಾಡುತ್ತಿದ್ದಳು. ಪೂಜೆ ಮಾಡುವ ವೇಳೆ ಮಗಳನ್ನು ತಮ್ಮೊಂದಿಗೆ ಕರೆದೊಯ್ಯುತ್ತಿದ್ದರು. ಅರ್ಚಕರು ವೃದ್ಧರಾದರು; ಆಗಾಗ್ಗೆ ಅನಾರೋಗ್ಯದಿಂದ ಬಳಲುತ್ತಿದ್ದಾಗ, ದೇವರ ಕೈಂಕರ್ಯಕ್ಕೆ ತರುಣಿ ಮಗಳೇ ಹೋಗಿ ಪೂಜೆ ಸಲ್ಲಿಸಿ ಬರುತ್ತಿದ್ದಳು. ಮಾಲೆ ಕಟ್ಟಿ ದೇವರಿಗೆ ಸಮರ್ಪಿಸುವ ಪದ್ಧತಿಯನ್ನು ಬಿಟ್ಟಿರಲಿಲ್ಲ.</p>
			<p>ಎಂದೋ ಒಂದು ದಿನ ವೃದ್ಧ ಅರ್ಚಕರೇ ದೇವರ ಪೂಜೆಗೆ ತೆರಳಿದಾಗ ಹಿಂದಿನ ದಿನದ ಹೂಮಾಲೆಯ ನಿರ್ಮಾಲ್ಯವನ್ನು ತೆಗೆದು ಇರಿಸುವಾಗ ಅದರಲ್ಲಿ ನೀಳವಾದ ತಲೆಗೂದಲನ್ನು ಕಂಡು ಅರ್ಚಕರು ಹೌಹಾರಿದರು. ಹಿಂದಿನ ದಿನ ಪೂಜೆ ಮಾಡಿದ ಮಗಳನ್ನು ಪ್ರಶ್ನಿಸಿದರು ಆಗ ಗುಟ್ಟು ಹೊರಬಿತ್ತು. ಈ ತರುಣಿ ಆಂಡಾಳ್ ಪ್ರತಿದಿನ ಹೂಮಾಲೆ ಕಟ್ಟಿ ತಾನೇ ಧರಿಸಿ, ಅದು ಚೆನ್ನಾಗಿದೆ ದೇವರಿಗೆ ಒಪ್ಪಿಗೆಯಾಗಬಹುದು ಎಂಬುದನ್ನು ತಾನೇ ಖಚಿತ ಪಡಿಸಿಕೊಂಡು ನಂತರ ತೆಗೆದು ಅದನ್ನು ದೇವರಕೊರಳಿಗೆ ಹಾಕುತ್ತಿದ್ದಳಂತೆ. ಬೆಳೆದುನಿಂತ ಮಗಳ ಈ ಮಾತನ್ನು ಬಡಪೆಟ್ಟಿಗೆ ಅರ್ಚಕರು ನಂಬಲಿಲ್ಲ. ದೇವರು ಪ್ರತಿದಿನ ತನ್ನ ಮಗಳು ಗೋದಾ ಹೀಗೆ ಹಾಕುತ್ತಿದ್ದ ಮುಡಿದ ಹೂಮಾಲೆಯನ್ನು ಸಂತೋಷದಿಂದ ಪ್ರತ್ಯಕ್ಷನಾಗಿ ಸ್ವೀಕರಿಸುತ್ತಿದ್ದ- ಎಂಬ ಅವಳ ಮಾತನ್ನು ಹೇಗೆ ತಾನೆ ನಂಬಿಯಾರು? ತನ್ನ ಆರಾಧ್ಯ ದೈವವನ್ನೇ ಮದುವೆಯಾಗುತ್ತೇನೆ ಎಂಬ ಹಠಮಾರಿತನದ ಹುಡುಗಿಯ ಮಾತನ್ನು ಹೇಗೆ ತಾನೆ ಇವರು ಒಪ್ಪಿಯಾರು.</p>
			<p>ಆದರೆ, ನಂಬಲಸಾಧ್ಯವಾದ ಈ ಘಟನೆ ನಡೆದೇ ಹೋಯಿತು; ಕೊನೆಗೆ 'ತಾನು ಮುಡಿದು, ದೇವರಿಗೆ ಹೂಮಾಲೆ ಮುಡಿಸುತ್ತಿದ್ದ' ಆಂಡಾಳ್ ಶ್ರೀಕೃಷ್ಣನಲ್ಲಿ ಲೀನವಾಗಿ ಹೋಗಿಬಿಟ್ಟಳು.<sup><a epub:type="noteref" href="999-aside.xhtml#id-024-16">೧೬</a></sup></p>
		</section>
		<section class="level2 numbered" id="id-024.5">
			<h2 class="level2-title" epub:type="title">ಕೋಳೂರು ಕೊಡಗೂಸು:</h2>
			<p>ಕಲ್ಬುರ್ಗಿ ಜಿಲ್ಲೆಯ ಕೋಳೂರಿನ ಕಲ್ಲೇಶ್ವರ ದೇವಾಲಯದ ಅರ್ಚಕ ಶಿವದೇವರಿಗೆ ವೃದ್ಧಾಪ್ಯದಲ್ಲಿ ಹುಟ್ಟಿದ ಒಬ್ಬಳೇ ಮುದ್ದುಮಗಳು ಈ ಕೊಡಗೂಸು ಚೆನ್ನಕ್ಕ. ಮನೆಯಲ್ಲಿ ಕಟ್ಟಿದ ಹಸುವಿನ ಹಾಲನ್ನು ತೆಗೆದುಕೊಂಡುಹೋಗಿ ಶಿವಾಲಯದಲ್ಲಿ ಪ್ರತಿದಿನ ಅಭಿಷೇಕ ಮಾಡುವ ಪದ್ಧತಿ ಅರ್ಚಕರದ್ದು. ಹೀಗೆ ಅಭಿಷೇಕ ಮಾಡಿದ ತೀರ್ಥವನ್ನು ದೇವಾಲಯಕ್ಕೆ ಬಂದವರಿಗೆ ಕೊಂಚ ಕೊಟ್ಟು, ಉಳಿದದ್ದನ್ನು ಮನೆಗೆ ತಂದು ಉಪಯೋಗಿಸುತ್ತಿದ್ದುದು ಅರ್ಚಕರ ಸಂಪ್ರದಾಯ. ತಂದೆಯೊಂದಿಗೆ ಮಗಳೂ ದೇವಾಲಯಕ್ಕೆ ಹೋಗಿ, ಪೂಜೆ  ನಡೆಯುತ್ತಿದ್ದಾಗ ಅಲ್ಲೇ ಆಟವಾಡಿಕೊಂಡಿದ್ದು, ತಂದೆಯೊಂದಿಗೆ ಮನೆಗೆ ಮರಳುತ್ತಿದ್ದಳು ಈ ಕೂಸು.</p>
			<p>ಅಸ್ವಸ್ಥರಾಗಿದ್ದಾಗ ದೇವರಿಗೆ ಪೂಜೆ ತಪ್ಪಿಸಬಾರದೆಂಬ ಕಾರಣಕ್ಕೆ ಮಗಳೇ ಹೋಗಿ, ತಾನು ತೆಗೆದುಕೊಂಡು ಹೋಗುವ ಹಾಲನ್ನು ದೇವರ ಮುಂದಿಟ್ಟು ನಮಸ್ಕರಿಸಿ ಸಮರ್ಪಿಸಿ ಮನೆಗೆ ತಾರೆಂದು ತಂದೆ ಮಗಳಿಗೆ ಹೇಳುತ್ತಿದ್ದುದುಂಟು. ಅಪ್ಪನಂತೆ ತಾನೂ ದೇವಾಲಯಕ್ಕೆ ಹೋಗಿ ಪೂಜೆ ಮಾಡಿ ಬರಲು ಮಗಳಿಗೆ ತುಂಬಾ ಸಂತೋಷವಾಗುತ್ತಿತ್ತು. ಅವಳಿಗೆ ಈ ಪೂಜೆಯೊಂದು ಹೊಸಬಗೆಯ ಆಟವೂ ಆಗಿಹೋಗಿತ್ತು.</p>
			<p>ಮನೆಗೆ ಹಿಂತಿರುಗಿದ್ದಾಗ ಮಗಳು ತರುತ್ತಿದ್ದ ಹಾಲು ಸ್ವಲ್ಪಕಡಿಮೆ ಇದ್ದುದನ್ನು ತಾಯಿ ತಂದೆ ಕಂಡು, ಹಸಿವೆಯ ಕಾರಣಕ್ಕೆ ಎಲ್ಲೋ ಸ್ವಲ್ಪ ಕುಡಿದು ಬರುತ್ತಿರಬೇಕು ಎಂದು ತಾಯಿ ತಂದೆಗಳು ಊಹಿಸುತ್ತಿದ್ದರು, ಸಂದೇಹಪಡುತ್ತಿದ್ದರು. ದೇವರ ಪ್ರಸಾದವನ್ನು ಹಾಗೆ ಮಾರ್ಗಮಧ್ಯೆ ಚೆಲ್ಲಿ ಬಿಡುವುದಾಗಲಿ, ಕುಡಿದು ಎಂಜಲು ಮಾಡಿಬಿಡುವುದಾಗಲಿ ಒಳ್ಳೆಯದಲ್ಲ ಎಂಬ ಬುದ್ಧಿ ಮಾತನ್ನು ಮಗಳಿಗೆ ತಂದೆ ತಾಯಿಗಳು ಹೇಳಲು ಪ್ರಯತ್ನಿಸುತ್ತಾರೆ. ಆಗ ಮಗಳು ಕೊಟ್ಟ ಉತ್ತರ ತಂದ ಎತಯಿಗಳಿಗೆ ದಿಗ್ಬ್ರಾಂತಿಯನ್ನು ಉಂಟು ಮಾಡುತ್ತದೆ. ಹಾಲನ್ನು ದೇವರ ಮುಂದಿಟ್ಟು ''ಅಪ್ಪ ದೇವರೇ, ಸ್ವೀಕರಿಸು ಎಂದಾಗ'', ಮಗಳು ಹೇಳುತ್ತಾಳೆ, ''ಶಿವನೇ ಪ್ರತ್ಯಕ್ಷನಾಗಿ ಅವಳ ಕೈಯಿಂದ ಹಾಲಿನ ಬಟ್ಟಲನ್ನು ತೆಗೆದುಕೊಂಡು, ಸ್ವಲ್ಪಕುಡಿದು ಹಿಂತಿರುಗಿಸುತ್ತಿದ್ದನಂತೆ'' ಇದನ್ನು ತಂದೆತಾಯಿಗಳು ನಂಬುವುದಾದರೂ ಹೇಗೆ? ಮಗಳು ಹೇಳುತ್ತಾಳೆ: ಮೊದಲ ದಿನ ಎಷ್ಟೇ ಕಾಡಿಬೇಡಿದರೂ ಶಿವ ಬಂದು ಸ್ವೀಕರಿಸಲಿಲ್ಲವಂತೆ. ಇವಳು ಅತ್ತು ಕರೆದು ತಲೆ ಚಚ್ಚಿಕೊಂಡು ''ನಮ್ಮಪ್ಪ ಪೂಜೆ ಮಾಡಿದಾಗ ನೀನು ಸ್ವೀಕರಿಸುತ್ತೀಯಾ ಅಂತ ಕೇಳಿದ್ದೇನೆ. ಈಗ ನಾನು ಕೊಟ್ಟರೆ ಏಕೆ ಬಂದು ಕುಡಿಯುವುದಿಲ್ಲ.'' ಎಂದು ಗೋಳಾಡಿದಂತೆ. ಇದನ್ನೆಲ್ಲ ನಂಬುವ ಸ್ಥಿತಿಯಲ್ಲಿ ಆ ವೃದ್ಧದಂಪತಿಗಳಿರಲಿಲ್ಲ. ನಂಬುವ ಸಮಯ ಬರುವ ವೇಳೆಗೆ ಕಾಲ ಮಿಂಚಿ ಹೋಗಿತ್ತು.<sup><a epub:type="noteref" href="999-aside.xhtml#id-024-17">೧೭</a></sup></p>
			<p>ಹೀಗೆ ಸಾಮಾನ್ಯವಾಗಿ ಎಲ್ಲ ಪವಾಡಪ್ರಸಂಗಗಳ ಜೊತೆ ಸಂದೇಹಪಡುವ ವ್ಯಕ್ತಿಗಳು ಇರುತ್ತಾರೆ. ಯೇಸುವಿನ ಅಮಾನುಷ ಕೃತ್ಯಗಳ ಫಲಾನುಭವಿಗಳೂ, ಪ್ರೇಕ್ಷಕರೂ, ಶ್ರೋತೃಗಳೂ ಒಂದಲ್ಲ ಒಂದು ರೀತಿ ಮೊದಲು ಸಂದೇಹಗ್ರಸ್ಥರಾಗಿ ಆಮೇಲೆ ಬೇರೆ ಬೇರೆ ಪ್ರಮಾಣದಲ್ಲಿ ಅವನನ್ನು ನಂಬಿ ನಡೆದರು ಎಂಬುದನ್ನು ಸುವಾರ್ತೆಕಾರರು ತಮ್ಮತಮ್ಮದೇ ಆದ ರೀತಿಯಲ್ಲಿ ವಿವರಿಸಿದ್ದಾರೆ.</p>
			<p>ಸಂದೇಹ ಮತ್ತು ನಂಬಿಕೆ ಒಂದೇ ನಾಣ್ಯದ ಎರಡು ಮುಖಗಳು. ನಂಬಿಕೆಯ ಬಗ್ಗೆ ಒಂದು ಸಾರ್ವಕಾಲಿಕ ಸುಭಾಷಿತವಿದೆ. ಪಂಚತಂತ್ರದ ಕೊನೆಯಲ್ಲಿ ಮಂಗಳಶ್ಲೋಕವಾಗಿ ಇದು ಇದೆ.</p>
			<p class="verse">ಮಂತ್ರದಲಿ, ತೀರ್ಥದಲಿ, ವೈದ್ಯರಲಿ, ಗಣಕರಲಿ,<br />ತಿಳಿದವರು ಅವರೆಂದು ಶರಣಾದ ಗುರುಗಳಲಿ,<br />ನೀನಲ್ಲದಿನ್ನಾರು ಪೊರೆವರಿಹರೆನೆ ಆ ದೇವರಲಿ-<br />ಎಷ್ಟೆಷ್ಟು ನಂಬಿಕೆಯೋ ಫಲಿಸೀತು ಸಿದ್ಧಿ ಅಷ್ಟಷ್ಟು!<sup><a epub:type="noteref" href="999-aside.xhtml#id-024-18">೧೮</a></sup></p>
		</section>
	</section>
</body>
</html>

