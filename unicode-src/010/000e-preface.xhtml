<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000e.1">
		<h1 class="level1-title" epub:type="title">ಪ್ರಸ್ತಾವನೆ</h1>
		<p>ಜಗತ್ತಿನ ಆಧುನಿಕ ನಾಗರಿಕ ಪ್ರಪಂಚದ ಬಹುತೇಕ ಎಲ್ಲ ಜನಾಂಗಗಳ ಮೇಲೆ ಒಂದಲ್ಲ ಒಂದು ರೀತಿ ಕ್ರೈಸ್ತಧರ್ಮ ಪ್ರಭಾವ ಬೀರಿದೆ. ಇದರ ಪ್ರವರ್ತಕನಾದ ಯೇಸು ಕ್ರಿಸ್ತನ ಭವ್ಯ ಜೀವನದ ಇತಿವೃತ್ತವನ್ನು, ಸಂದೇಶಗಳನ್ನ ತಿಳಿದುಕೊಳ್ಳುವ ಜಿಜ್ಞಾಸುಗಳು ಯಾರೇ ಆಗಲಿ ಮೊದಲು ಶರಣುಹೋಗುವುದು ಬೈಬಲ್ಲಿನ ಹಳೆಯ ಮತ್ತು ಹೊಸ ಒಡಂಬಡಿಕೆಗಳ ಮೇಲೆ.</p>
		<p>ಹೊಸ ಒಡಂಬಡಿಕೆಯ ಮೊದಲ ನಾಲ್ಕು ವಿಭಾಗಗಳು ಒಂದೊಂದೂ ಒಂದು ಪ್ರತ್ಯೇಕ ಪುಸ್ತಕರೂಪದಲ್ಲಿದ್ದು, ಅವು ಯೇಸುವಿನ ಜೀವನ ಚಿತ್ರಣಕ್ಕೇ ಮೀಸಲಿಟ್ಟ ಕಥಾನಕಗಳಾಗಿವೆ. ಇವೇ ಜನಪ್ರಿಯ 'ಸುವಾರ್ತೆ(ಗಾಸ್ಪೆಲ್)'ಗಳು. ಸಾಂಪ್ರದಾಯಿಕವಾಗಿ ತಮ್ಮ ತಮ್ಮ ಕರ್ತೃಗಳ ಸಂತರ ಅಭಿಧಾನವನ್ನು ಹೊತ್ತ ಈ<em>ಮ್ಯಾಥ್ಯೂ, ಮಾರ್ಕ್, ಲ್ಯೂಕ್ ಮತ್ತು ಜಾನ್‍ನ ಸುವಾರ್ತೆಗಳು</em>ಹೊಸ ಒಡಂಬಡಿಕೆಯ ಪ್ರಧಾನ ನೆಲೆಗಳು.</p>
		<p>ಬಹಳ ಕಾಲದ ವರೆಗೆ<em>ಕಿಂಗ್ ಜೇಮ್ಸ್ ವರ್ಷನ್</em>ಎಂಬ ಬೈಬಲ್‍ನ ಆವೃತ್ತಿಯೇ ಅಧಿಕೃತವಾಗಿ ಪ್ರಚಾರದಲ್ಲಿದ್ದುದು. ಈಗಲೂ ಅನೇಕರು ಕ್ರೈಸ್ತಧರ್ಮೀಯರು ತಮ್ಮ ಅಧ್ಯಯನಕ್ಕೆ, ದಿನನಿತ್ಯದ ಪಾರಾಯಣಕ್ಕೆ, ಮತ್ತು ಪೂಜಾಕೈಂಕರ್ಯದ ಭಾಗವಾಗಿ ಆ ಆವೃತ್ತಿಯನ್ನೇ ಅವಲಂಬಿಸುತ್ತಾರೆ. ಪ್ರವರ್ತಮಾನದ ಭಾಷೆ ನುಡಿಗಟ್ಟು ಮತ್ತು ಶೈಲಿಯನ್ನು ಅನುಸರಿಸಿ, ಕಾಲಕಾಲಕ್ಕೆ ಬೈಬಲ್‍ನ ಇಂಗ್ಲಿಷ್ ಅನುವಾದದ ವಿವಿಧ ಪರಿಷ್ಕೃತ ಅಧಿಕೃತ ಆವೃತ್ತಿಗಳು ಬರತೊಡಗಿದವು. ಅವುಗಳ ಅವಿಭಾಜ್ಯ ಅಂಗವಾಗಿ ಈ<em>ಸುವಾರ್ತೆ</em>ಗಳ ಹೊಸ ಹೊಸ ಆವೃತ್ತಿಗಳೂ ಬಂದಿವೆ. ಈಗ ಇತ್ತೀಚೆಗೆ ಬೆಳಕುಕಂಡು, ಎಲ್ಲರೂ ಉಪಯೋಗಿಸುತ್ತಿರುವ ಇಂಗ್ಲಿಷ್ ಅನುವಾದ ಎಂದರೆ 'ಹೊಸ ಅಂತಾರಾಷ್ಟ್ರೀಯ ಆವೃತ್ತಿ (ನ್ಯೂ ಇಂಟರ್‍ನ್ಯಾಷನಲ್ ವರ್ಷನ್)'.</p>
		<p>ಸುವಾರ್ತೆಗಳಲ್ಲಿ ನನಗೆ ಬಹಳ ಪ್ರಿಯವಾದದ್ದು ಸಂತ ಜಾನ್‍ನ ಹೆಸರಿನಲ್ಲಿ ಪ್ರಸಿದ್ಧವಾಗಿರುವ ಕೊನೆಯ ಸುವಾರ್ತೆ. ನನ್ನ ತೌಲನಿಕ ಅಧ್ಯಯನಕ್ಕೆ ಈ ಸುವಾರ್ತೆಯನ್ನೇ ಏಕೆ ಆರಿಸಿಕೊಂಡಿದ್ದೇನೆಂಬುದು ನನ್ನ ವ್ಯಾಸಂಗದ ಫಲಶ್ರುತಿಯಾದ ಮುಂದಿನ ಪುಟಗಳನ್ನು ಓದಿದಾಗ ಸಹೃದಯರಿಗೆ ಮನವರಿಕೆಯಾಗದಿರದು.</p>
		<p>ಬೈಬಲ್ ಅಧ್ಯಯನದಲ್ಲಿ ತೊಡಗಿರುವ ವಿದ್ವಾಂಸರು ಈಗಾಗಲೇ ಗುರುತಿಸಿರುವಂತೆ, ಮ್ಯಾಥ್ಯೂ, ಮಾರ್ಕ್ ಮತ್ತು ಲ್ಯೂಕ್-ನ ಸುವಾರ್ತೆಗಳು ಒಂದು ಬಗೆಯ ಸಮಾನದೃಷ್ಟಿಯ ಪ್ರಗಾಥೆಗಳು; ಜಾನ್‍ನ ನಾಲ್ಕನೆಯ ಸುವಾರ್ತೆ ಆ ಮೂರು ಸುವಾರ್ತೆಗಳಿಗಿಂತ ಭಿನ್ನವಾದದ್ದು.</p>
		<p>ಆ ಭಿನ್ನತೆಯ ಅಂಶಗಳಲ್ಲಿ ಕೆಲವು ಹೆಗ್ಗುರುತುಗಳು:</p>
		<dl>
			<dt>೧)</dt><dd>ಉಳಿದ ಸಮಾನದೃಷ್ಟಿಯ ಸುವಾರ್ತೆಗಳಲ್ಲಿ: ಜೀಸಸ್‍ನ ಬೋಧನೆ ಮತ್ತು ಧರ್ಮಪ್ರಚಾರ ಸುಮಾರು ಒಂದು ವರ್ಷದ ಕಾಲಾವಧಿಯಲ್ಲಿ ಮಾತ್ರ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಅದು ಮೂರು ಪಾಸ್‍ಓವರ್‍ಗಳಷ್ಟು ಅವಧಿಯವರೆಗೆ ಹಬ್ಬಿದೆ.<sup><a epub:type="noteref" href="999-aside.xhtml#id-000e.1-01">೧</a></sup></dd>
			<dt>೨)</dt><dd>ಉಳಿದ ಸುವಾರ್ತೆಗಳಲ್ಲಿ: ಜೀಸಸ್ ತನ್ನ ಮೊದಲ ಶಿಷ್ಯರನ್ನಾಗಿ ಇಬ್ಬರು ಸೋದರ-ಜೋಡಿಗಳನ್ನ ಆರಿಸಿಕೊಳ್ಳುತ್ತಾನೆ: ಸೈಮನ್ ಮತ್ತು ಆ್ಯಂಡ್ರ್ಯೂ; ಜೇಮ್ಸ್ ಮತ್ತು ಜಾನ್; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಮೊದಲ ಐದು ಜನ ಶಿಷ್ಯರೆಂದರೆ: ಆ್ಯಂಡ್ರ್ಯೂ, ಒಬ್ಬ ಅನಾಮಕ ವ್ಯಕ್ತಿ, ಸೈಮನ್ ಪೀಟರ್, ಫಿಲಿಪ್, ಮತ್ತು ನೇಥನೆಲ್.<sup><a epub:type="noteref" href="999-aside.xhtml#id-000e.1-02">೨</a></sup></dd>
			<dt>೩)</dt><dd>ಉಳಿದ ಸುವಾರ್ತೆಗಳಲ್ಲಿ: ಹಲವಾರು ಪವಾಡಗಳು; ಆದರೆ ಕೆಲವೇ ಕೆಲವು ಸುದೀರ್ಘ ಪ್ರವಚನಗಳು ಇವೆ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಅವುಗಳ ಬದಲು ಕೆಲವೇ ಕೆಲವು ಕುರುಹುಗಳು; ಹಲವಾರು ಸ್ವಗತಗಳು ಮತ್ತು ಸಂವಾದಗಳು.</dd>
			<dt>೪)</dt><dd>ಉಳಿದ ಸುವಾರ್ತೆಗಳಲ್ಲಿ: ಬರುವ ಉಪದೇಶಾತ್ಮಕ ಮಾತುಗಳೆಂದರೆ-<em>ನಿಮ್ಮ ನೆರೆಹೊರೆಯವರನ್ನು ಪ್ರೀತಿಸಿರಿ; ನಿಮ್ಮ ಶತ್ರುಗಳನ್ನೂ ಪ್ರೀತಿಸಿರಿ;</em>ಆದರೆ, ಜಾನ್‍ನ ಸುವಾರ್ತೆಯಲ್ಲಿ,<em>ಪರಸ್ಪರ ಪ್ರೀತಿಸಿರಿ.</em><sup><a epub:type="noteref" href="999-aside.xhtml#id-000e.1-03">೩</a></sup></dd>
			<dt>೫)</dt><dd>ಉಳಿದ ಸುವಾರ್ತೆಗಳಲ್ಲಿ: ಪೀಟರ್‍ನೇ ಹನ್ನೆರಡು ಶಿಷ್ಯೋತ್ತಮ ಸಂತರಲ್ಲಿ ಮೊಟ್ಟಮೊದಲನೆಯವ ಮತ್ತು ಅತಿ ಪ್ರಮುಖ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಮೇರಿ ಮಗ್ದಲಿನಾ, ಬೆಥನಿಯ ಮಾರ್ಥಾ ಮತ್ತು ಇನ್ನೊಬ್ಬ 'ನೆಚ್ಚಿನ ಶಿಷ್ಯ'- ಇವರೇ ಜೀಸಸ್‍ನ ಪ್ರಮುಖ ಶಿಷ್ಯರುಗಳು.</dd>
			<dt>೬)</dt><dd>ಉಳಿದ ಸುವಾರ್ತೆಗಳಲ್ಲಿ: ಭವಿಷ್ಯವಾಣಿಯ ಪ್ರಸ್ತಾಪ-<em>'ದೇವರ ರಾಜ್ಯ' ಬರಲಿದೆ!;</em>ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಮನಗಂಡ ಭಾವನೆ-<em>ಶಾಶ್ವತ ಬಾಳು ಈಗಲೇ ದೊರಕಲಿದೆ!</em></dd>
			<dt>೭)</dt><dd>ಉಳಿದ ಸುವಾರ್ತೆಗಳಲ್ಲಿ: ಅವನಿಗೆ ಆಗದವರು ಹಲವಾರು ಧಾರ್ಮಿಕ ಸಾಮಾಜಿಕ ಕಾರಣಗಳನ್ನೊಡ್ಡಿ ಜೀಸಸ್‍ನ್ನು ಕೊಲ್ಲಲು/ನಾಶಪಡಿಸಲು ಸಂಚು ಮಾಡುತ್ತಾರೆ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಧರ್ಮದ್ರೋಹಕ್ಕಾಗಿ ಜೀಸಸ್‍ನ್ನು ಕಲ್ಲು ಹೊಡೆದು ಘಾಸಿಗೊಳಿಸಲು ಪ್ರಯತ್ನಿಸುತ್ತಾರೆ.<sup><a epub:type="noteref" href="999-aside.xhtml#id-000e.1-04">೪</a></sup></dd>
			<dt>೮)</dt><dd>ಉಳಿದ ಸುವಾರ್ತೆಗಳಲ್ಲಿ: ಬೆಥನಿ ನಗರದಲ್ಲಿ ಯಾರೋ ಅನಾಮಿಕ ಮಹಿಳೆ ಜೀಸಸ್‍ನ ಪಾದಗಳಿಗೆ ಸುಗಂಧದ್ರವ್ಯಗಳನ್ನು ಪೂಸುತ್ತಾಳೆ; ಅದಕ್ಕೆ ಅಲ್ಲಿ ನೆರೆದಿದ್ದ ಅನಾಮಿಕ ಜನರು ಕುಂದೆಣಿಸುತ್ತಾರೆ. ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಬೆಥನಿಯಲ್ಲಿ ಸುಗಂಧದ್ರವ್ಯ ಲೇಪನ ಮಾಡುವವಳು ಲಜಾ಼ರಸ್‍ನ ಸೋದರಿ ಮೇರಿ; ಇದಕ್ಕೆ ತಕರಾರು ತೆಗೆಯುವವನು ಜುಡಾಸ್ ಇಸ್ಕಾರಿಯಟ್.<sup><a epub:type="noteref" href="999-aside.xhtml#id-000e.1-05">೫</a></sup></dd>
			<dt>೯)</dt><dd>ಉಳಿದ ಸುವಾರ್ತೆಗಳಲ್ಲಿ: ಗುರುವಾರದ ಸಂಜೆ ನಡೆವ ಪಾಸ್‍ಓವರ್ ಭೋಜನವೇ ಕೊನೆಯ ರಾತ್ರಿಯೂಟ; ಆದರೆ, ಜಾನ್‍ನ ಸುವಾರ್ತೆ ಯಲ್ಲಿ: ಪಾಸ್‍ಓವರ್ ಭೋಜನವೇನೇ ಕೊನೆಯ ರಾತ್ರಿಯೂಟವಲ್ಲ. ಅದು ಶುಕ್ರವಾರ ಸಂಜೆಯೇ, ಪಾಸ್‍ಓವರ್‍ಗೆ ಮುನ್ನವೇ ನಡೆದು ಹೋಗಿರುತ್ತೆ.<sup><a epub:type="noteref" href="999-aside.xhtml#id-000e.1-06">೬</a></sup></dd>
			<dt>೧೦)</dt><dd>ಉಳಿದ ಸುವಾರ್ತೆಗಳಲ್ಲಿ: ಗೆತ್ಸೆಮನೆಯ ತೋಟದಲ್ಲಿ ಜುಡಾಸ್ ಕೊಡುವ ಮುತ್ತಿನಿಂದ ವಿಶ್ವಾಸದ್ರೋಹದ ಕೆಲಸ ನಡೆದು ಹೋಗುತ್ತದೆ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಕಿಡ್ರಾನ್ ಕೊಲ್ಲಿಯ 'ಗಾರ್ಡನ್' ಪ್ರದೇಶದಲ್ಲಿ ಜೀಸಸ್‍ನೇ ತನ್ನನ್ನು ಪರಿಚಯಿಸಿ, ಬಂಧನಕ್ಕೊಳಗಾಗುತ್ತಾನೆ.<sup><a epub:type="noteref" href="999-aside.xhtml#id-000e.1-07">೭</a></sup></dd>
			<dt>೧೧)</dt><dd>ಉಳಿದ ಸುವಾರ್ತೆಗಳಲ್ಲಿ:: ಜೀಸಸ್‍ನ್ನು ಪಾಸ್‍ಓವರ್‍ನ ದಿನವೇ ಬೆಳಗ್ಗೆ ೯:೦೦ ಗಂಟೆಗೆ ಶಿಲುಬೆಗೆ ಹಾಕುತ್ತಾರೆ; ಅದೇ ದಿನ ಮಧ್ಯಾಹ್ನ ೩:೦೦ ಗಂಟೆಯ ವೇಳೆಗೆ ಕೊನೆಯುಸಿರೆಳೆಯುತ್ತಾನೆ; ಆದರೆ, ಜಾನ್‍ನ ಸುವಾರ್ತೆಯಲ್ಲಿ: ಪಾಸ್‍ಓವರ್‍ಗೆ ಮುನ್ನಾ ದಿನ, ಸಿದ್ಧತೆಯ ದಿನದಂದು, ಮಧ್ಯಾಹ್ನ ಹೊತ್ತು ನೆತ್ತಿಗೇರುವ ವೇಳೆಗೆ ಮರಣದಂಡನೆಗೆ ಒಳಗಾಗುತ್ತಾನೆ; ಒಡನೆಯೇ ಶಿಲುಬೆಗೆ ಏರಿಸುವುದೂ ಮತ್ತು ಅವಸಾನವೂ ಆಗಿ ಹೋಗುತ್ತದೆ.<sup><a epub:type="noteref" href="999-aside.xhtml#id-000e.1-08">೮</a></sup>ಇತ್ಯಾದಿ ಇತ್ಯಾದಿ. ಇವನ್ನೂ ಜಾನ್‍ನಲ್ಲಿ ಮಾತ್ರ ಇದ್ದು, ಬೇರೆ ಸುವರ್ತೆಗಳಲ್ಲಿ ಇಲ್ಲದುದನ್ನೂ ಮುಂದೆ, ಪ್ರಬಂಧದಲ್ಲಿ ಗುರುತಿಸಿ, ಚರ್ಚಿಸಿದ್ದೇನೆ.</dd>
		</dl>
		<p>ಇನ್ನುಳಿದ ಮೂರು ಸಮಾನದೃಷ್ಟಿಯ ಸುವಾರ್ತೆಗಳಲ್ಲಿ ಇರುವ ಹಲವಾರು ಕತೆಗಳನ್ನ ಈ ನಾಲ್ಕನೆಯ ಸುವಾರ್ತೆಕಾರ ಏಕೆ ಬಿಟ್ಟಿದ್ದಾನೆ? ಅವೆಲ್ಲಾ ಓದುಗನಿಗೆ ಈಗಾಗಲೇ ಪರಿಚಿತವಾಗಿರುವ ಮಾಹಿತಿಯೆಂದು ಅವನ್ನು ಈ ಸುವಾರ್ತೆಕಾರ ಕೈಬಿಟ್ಟಿದ್ದಾನೆಯೇ? ಈ ನಾಲ್ಕನೆಯ ಸುವಾರ್ತೆಯಲ್ಲಿ ಮಾತ್ರ ಕಾಣಬರುವ ಹೊಸ ಹೊಸ ವಸ್ತುಗಳ ಪ್ರಾಮುಖ್ಯತೆಯಾದರೂ ಏನು? ಉಳಿದವಲ್ಲೂ ಇದ್ದು, ಇಲ್ಲೂ ಇರುವ, ಕತೆಗಳಲ್ಲಿ ವಿಷಯಗಳಲ್ಲಿ ಈ ಸುವಾರ್ತೆಕಾರ ಮಾಡಿಕೊಂಡಿರುವ ಬದಲಾವಣೆಗಳ ಮತ್ತು ಸೇರ್ಪಡೆಗಳ ಮಹತ್ವವಾದರೂ ಏನು? ಇವೆಲ್ಲ ಚಿಂತನೀಯ ವಿಷಯಗಳು.</p>
		<p>ಪುಸ್ತಕರೂಪದಲ್ಲಿ ಬರುವ ಮುನ್ನ, ಕರಡು ಪ್ರತಿಯ ಹಂತದಲ್ಲಿ ಈ ಪ್ರಬಂಧವನ್ನು ಓದಿ, ತಮ್ಮ ಅಭಿಪ್ರಾಯಗಳನ್ನು ತಿಳಿಸಿ, ಉಪಕರಿಸಿದ ಎಲ್ಲ ಆತ್ಮೀಯರಿಗೆ ನನ್ನ ನೆನಕೆಗಳು.</p>
		<p>ಇಲ್ಲಿ ಹಂಚಿಕೊಂಡ ನನ್ನ ಅನಿಸಿಕೆಗಳನ್ನು ಪರಾಂಬರಿಸಿ, ತಮ್ಮ ಸಲಹೆ ಸೂಚನೆ ಅಭಿಪ್ರಾಯಗಳನ್ನು ಸಹೃದಯ ಓದುಗರು ಬರೆದು ಕಳಿಸಿಕೊಡಿರೆಂದು ವಿನಮ್ರನಾಗಿ ಕೇಳಿಕೊಳ್ಳುತ್ತೇನೆ.</p>
		<p class="text-right">ಸ್ನೇಹದಲ್ಲಿ ನಿಮ್ಮ</p>
		<p class="quote-author"><strong>-ಶಿಕಾರಿಪುರ ಹರಿಹರೇಶ್ವರ</strong><br />ಮೈಸೂರು</p>
	</section>
</body>
</html>
