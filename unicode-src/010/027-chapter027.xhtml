<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-027">
		<h1 class="level1-title" epub:type="title"><span class="num">೨೭ ::</span> ಜಾನ್‍ನ ಸುವಾರ್ತೆ ಮತ್ತು ಹಳೆಯ ಒಡಂಬಡಿಕೆ</h1>
		<p>ಯಹೂದೀ ಜನಾಂಗದ ಪೂರ್ವೀಕರು ರಚಿಸಿ, ತಲೆತಲಾಂತರಗಳಿಂದ ಪ್ರಚಾರದಲ್ಲಿದ್ದ ಅವರ ಧಾರ್ಮಿಕ ಶಾಸ್ತ್ರಗ್ರಂಥಗಳಿಗೆ ತುಂಬ ಮಾನ್ಯತೆಯಿತ್ತು. ಪ್ರವಾದಿಗಳ ಚರಿತ್ರೆ, ಅವರ ನೀತಿಬೋಧಕ ಸೂಳ್ನುಡಿಗಳು, ದೈವಸ್ತುತಿಗಳು, ಆಚಾರಸಂಹಿತೆ ಇತ್ಯಾದಿಗಳ ಸಂಕಲನ ಆ ಪೂಜ್ಯಗ್ರಂಥಗಳು. ಧಾರ್ಮಿಕ ಗುರುಗಳೂ ಗುರುಮುಖೇನ (ತಂದೇಯೇ ಗುರುವೂ ಆಗಿರಬಹುದು!) ಇವನ್ನು ಶ್ರದ್ಧೆಯಿಂದ ಅಭ್ಯಸಿಸಿ, ತಮ್ಮ ವ್ರತಾಚರಣೆಯ ವೇಳೆಯಲ್ಲಿ, ವಿಧಿ-ನಿಷೇಧಗಳ ವಿಚಾರದಲ್ಲಿ, 'ಬ್ತಹ್ಮೋದ್ಯ'ದಂಥ ಅವಕಾಶಗಳಲ್ಲಿ, ಪ್ರವಚನದ ಸಮಯದಲ್ಲಿ, ಶಾಸ್ತ್ರಾರ್ಥಗಳ ಸಂವಾದಗಳಲ್ಲಿ ತಮ್ಮ ನಿರ್ಣಯಗಳಿಗೆ ಆಧಾರವಾಗಿ ಈ ಶಾಸ್ತ್ರಗ್ರಂಥಗಳನ್ನು ಬಳಸುತ್ತಿದ್ದರು. ಒಂದು ಬಗೆಯಲ್ಲಿ ಇವು ಪ್ರಭುಸಮ್ಮಿತೆಯ ರೂಪದ, ಆಮೇಲೆ ಬರೆದಿಟ್ಟ, 'ಶ್ರುತಿ'ಗಳು.</p>
		<p>ಆ ವಿಷಯಗಳ ಜೊತೆಜೊತೆಗೆ, ಮುಂದೆ ಕಷ್ಟಕಾಲ ಎದುರಾದಾಗ ನಂಬಿದವರನ್ನ ಭಗವಂತ ಕೈಬಿಡುವುದಿಲ್ಲ; ಮತ್ತೆ ಸಕಾಲದಲ್ಲಿ 'ಅವತರಿಸಿ', ಲೋಕದ ಜನರಿಗಾಗಿ ತಾನೇ ಕಷ್ಟನಷ್ಟಗಳನ್ನು ಅನುಭವಿಸಿ, ತನ್ನ ಕುಲಸಂತತಿಯನ್ನೂ ಶರಣುಬಂದ ಜನ ಸಮುದಾಯವನ್ನೂ ದುಷ್ಟಶಕ್ತಿಗಳ ಕಪಿಮುಷ್ಟಿಯಿಂದ ಬಿಡುಗಡೆಗೊಳಿಸುತ್ತಾನೆ ಎಂಬ ಸಾಂತ್ವನದ ಮಾತುಗಳು ಆಣಿಮುತ್ತಾಗಿ ಆ ಶಾಸ್ತ್ರ 'ಶ್ರುತಿ' ಗ್ರಂಥಗಳಲ್ಲಿ ಅಲ್ಲಲ್ಲಿ ಕಾಣಿಸಿಕೊಂಡಿದ್ದವು.</p>
		<p>ಯಹೂದೀ ಜನಾಂಗ ಪರಕೀಯರ ದಬ್ಬಾಳಿಕೆಗೆ ಒಳಗಾಗಿ, ಒಂದು ಶೋಷಿತ ಸಮುದಾಯವಾಗಿ ತೊಳಲಾಡುತ್ತಿದ್ದ, ನಜ಼ರೇತಿನ ಯೇಸುವಿನ ಕಾಲದಲ್ಲೂ ಈ ಶಾಸ್ತ್ರಗ್ರಂಥಗಳ ಓದು, ಕಲಿಕೆ, ಪ್ರವಚನಗಳು ಪ್ರಚಾರದಲ್ಲಿದ್ದವು ಎಂಬುದಕ್ಕೆ ಸಾಕ್ಷ್ಯಾಧಾರಗಳಿವೆ.</p>
		<p>ಯೇಸುಕ್ರಿಸ್ತನ ಅವತಾರದ ವಿಷಯ ತಮ್ಮ ಜನಾಂಗದ ಹಿರಿಯರು ಈಗಾಗಲೇ ಬರೆದಿಟ್ಟ ಶಾಸ್ತ್ರಗ್ರಂಥಗಳಲ್ಲಿ ಉಲ್ಲೇಖಿತವಾಗಿದೆ: ಕೆಲವೊಮ್ಮೆ ಸ್ಪಷ್ಟವಾಗಿ ಹಲವೆಡೆ ಸೂಚ್ಯವಾಗಿ ಆ ಸಂಕೇತಗಳು ಭವಿಷ್ಯವಾಣಿಗಳು ಇವೆ; ಕಥಾನಾಯಕ ಯೇಸುವೇ ಆಗಾಗ್ಗೆ ತನ್ನ ಜನರಿಗೆ ಆ ಮಾತುಗಳನ್ನು ನೆನಪಿಸುತ್ತಾನೆ- ಎಂಬುದನ್ನು ಸುವಾರ್ತೆಕಾರರು ತಮ್ಮ ಕಥಾನಕದಲ್ಲಿ ಔಚಿತ್ಯವರಿತು ತಿಳಿಸುವುದನ್ನು ಮರೆಯುವುದಿಲ್ಲ.</p>
		<p class="vertical-delimiter" />
		<p>ಸುವಾರ್ತೆಕಾರರು ಹಳೆಯ ಒಡಂಬಡಿಕೆಗಳ ಉಲ್ಲೇಖಗಳನ್ನು ಆಧರಿಸುವುದು ಮುಖ್ಯವಾಗಿ ಮೂರು ವಿಚಾರಗಳಲ್ಲಿ. ಮೊದಲನೆಯದು ಅಲ್ಲಿ ಬರುವ ಪೂರ್ವಸೂರಿಗಳು (ಮತ್ತು ಈಗಾಗಲೇ 'ಪ್ರವಾದಿಗಳೆಂದು ಪರಿಗಣಿತರಾದವರು) ಇಸ್ರೇಯಲರಿಗೆ ಮುಂಬರುವ ಕಷ್ಟಕಾಲದಲ್ಲಿ ರಕ್ಷಕನಾಗಿ ಬರಲಿರುವ 'ಮೆಸಾಯ'ನ ಪ್ರಸ್ತಾಪ, ಭವಿಷ್ಯವಾಣಿ; ಎರಡನೆಯದು ದೇವರ ಬಗ್ಗೆ ಜಿಜ್ಞಾಸೆ, ಮೂರನೆಯದು ಜನರ ನಡೆನುಡಿಗಳಲ್ಲಿ ಪಾಲಿಸಬೇಕಾದ ಧರ್ಮಸಮ್ಮತ ನಿಯಮಗಳು, ಆಚಾರ ವಿಚಾರಗಳು. ಸುವಾರ್ತೆಕಾರ ಜಾನ್ ಸಹ ಈ ಮೂರು ಅಂಶಗಳನ್ನೇ ಮನಸ್ಸಿನಲ್ಲಿಟ್ಟುಕೊಂಡು, ಯೇಸುವಿನ ನಡೆವಳಿಕೆ, ಮಾತುಕತೆ ಮತ್ತು ಪ್ರವಚನಗಳಲ್ಲಿ ಸಮಯೋಚಿತವಾಗಿ ಆ ಸುವರ್ಣೋಕ್ತಿಗಳನ್ನು ಉಲ್ಲೇಖಿಸುತ್ತಾನೆ. ಈ ಔಚಿತ್ಯದ ವಿಚಾರದಲ್ಲೂ ಜಾನ್ ಬೇರೆಯವರಿಗಿಂತ ಭಿನ್ನನಾಗಿ ಮೆರೆಯುತ್ತಾನೆ.</p>
		<p>ಇಲ್ಲಿ ಒಂದು ಗಮನಾರ್ಹ ಸಂಗತಿಯಿದೆ: ಹಳೆಯ ಒಡಂಬಡಿಕೆಯ ಪುಸ್ತಕಸಂಕಲನದಲ್ಲಿನ ಮೊದಲ ಐದು ಪುಸ್ತಕಗಳೇ ವಿಭಿನ್ನ ಮನೋಭಾವದ ಆ ಜನಾಂಗದ ಎಲ್ಲ ಧಾರ್ಮಿಕಪಗಡದವರಿಗೂ ಸರ್ವಮಾನ್ಯವಾಗಿತ್ತು. ಅದರ ಉಲ್ಲೇಖಕ್ಕೇ ಹೆಚ್ಚು ತೂಕವಿತ್ತು.</p>
		<p>ಮೊದಲನೆಯದಾಗಿ, ಸುವಾರ್ತೆಗಳಲ್ಲಿ ಎಲ್ಲೆಲ್ಲಿ ಈ 'ಮೆಸಾಯ'ನಿಗೆ ಸಂಬಂಧಿಸಿದ ಉಲ್ಲೇಖಗಳು ಕಾಣಿಸಿಕೊಂಡಿವೆ ಎಂಬುದನ್ನು ಈಗ ಸಿಂಹಾವಲೋಕನ ಮಾಡೋಣ; ಹಾಗೆ ಮಾಡಿದಾಗ ಕ್ರಿಸ್ತನಾದ ಯೇಸುವಿನ ಜೀವನದ ಕಾಲಾನುಕ್ರಮಣಿಕೆಯನ್ನು ಅನುಸರಿಸೋಣ; ಹಳೆಯ ಒಡಂಬಡಿಕೆಯ <em>ಆಕರ</em>ಗಳನ್ನೂ, ಸುವಾರ್ತೆಯಲ್ಲಿನ <em>ಉಲ್ಲೇಖ</em>ಗಳನ್ನೂ ಗುರುತಿಸೋಣ:</p>
		<ul>
			<li>ಮುಂಬರುವ ಮೆಸಾಯನು ಬೆತ್ಲೆಹೆಮ್ ಊರಿನಲ್ಲಿಯೇ ಡೇವಿಡನ ವಂಶದಲ್ಲಿ ಮತ್ತೆ ಜನಿಸುವನು.<sup><a epub:type="noteref" href="999-aside.xhtml#id-027-01">೧</a></sup></li>
			<li>ಮೆಸಾಯನು ಒಬ್ಬಳು ಕನ್ಯೆಯ ಮಗನಾಗಿ ಹುಟ್ಟುವನು.<sup><a epub:type="noteref" href="999-aside.xhtml#id-027-02">೨</a></sup></li>
			<li>ಮುಂಬರುವ ಆ ಮೆಸಾಯನು ಮೋಸೆಸ್‍ನಂತೆ ಒಬ್ಬ ಪ್ರವಾದಿ ಯಾಗಿರುವನು.<sup><a epub:type="noteref" href="999-aside.xhtml#id-027-03">೩</a></sup></li>
			<li>ಮೆಸಾಯನದು ಕಾಡುಮೇಡುಗಳಲ್ಲಿನ ಒಂಟಿದನಿಯಂತೆ ಅರಣ್ಯರೋದನ ವಾಗುವದು.<sup><a epub:type="noteref" href="999-aside.xhtml#id-027-04">೪</a></sup></li>
			<li>ಶಿಷ್ಯರು ಈತನೇ ಮೆಸಾಯನಿರಬೇಕೆಂದು ಊಹಿಸಿ ಮಾತನಾಡಿ ಕೊಳ್ಳುತ್ತಾರೆ.<sup><a epub:type="noteref" href="999-aside.xhtml#id-027-05">೫</a></sup></li>
			<li>ಮೆಸಾಯನ ಬಗ್ಗೆ ಅವನ ಶಿಷ್ಯರು ಮಾತನಾಡಿಕೊಳ್ಳುತ್ತ, ಅವನು ಉಪಕಾರಮಾಡಲು ಹೋಗಿ ತಾನೇ ಬಲಿಯಾಗಬಹುದೆಂಬ ಶಾಸ್ತ್ರಗ್ರಂಥದ ಮಾತನ್ನು ನೆನಪಿಸಿಕೊಳ್ಳುತ್ತಾರೆ.<sup><a epub:type="noteref" href="999-aside.xhtml#id-027-06">೬</a></sup></li>
			<li>ಮೋಸೆಸ್‍ನು ತಾಮ್ರಸರ್ಪವನ್ನೆತ್ತಿ ತನ್ನ ಜನರನ್ನ ರಕ್ಷಿಸಿದಂತೆ, ಈ ಮೆಸಾಯನೂ ತನ್ನವರ ರಕ್ಷಣೆಗಾಗಿ ಎದ್ದೇಳಬೇಕು ಎಂಬ ಪ್ರಸ್ತಾಪ.<sup><a epub:type="noteref" href="999-aside.xhtml#id-027-07">೭</a></sup></li>
			<li>ಮೋಸೆಸನು ಬಗ್ಗೆ ಈಗಾಗಲೇ ಬರೆದಿರುವುದನ್ನ ನೆನಪಿಸುತ್ತ, ತನ್ನನ್ನು ನಂಬುವಂತೆ ಈ ಮೆಸಾಯನು ಕೇಳಿಕೊಳ್ಳುತ್ತಾನೆ ಎಂಬ ಭವಿಷ್ಯವಾಣಿ.<sup><a epub:type="noteref" href="999-aside.xhtml#id-027-08">೮</a></sup></li>
			<li>ಕಾಡುಮೇಡುಗಳಲ್ಲಿ ಅಲೆಯುತ್ತಿದ್ದಾಗ ಹಿರಿಯರಿಗೆ ಅನ್ನಾಹಾರಗಳನ್ನು ಒದಗಿಸಿದಂತೆ ಈ ಮೆಸಾಯನೂ ಮಾಡಿಯಾನು.<sup><a epub:type="noteref" href="999-aside.xhtml#id-027-09">೯</a></sup></li>
			<li>ಮೆಸಾಯನು ಅವತರಿಸಿದಾಗ ಜನರಿಗೆ ಸಮಯೋಚಿತವಾಗಿ ಬೋಧಿಸುವನು.<sup><a epub:type="noteref" href="999-aside.xhtml#id-027-10">೧೦</a></sup></li>
			<li>ಮೆಸಾಯನ ಬೋಧನೆಗಳಿಂದ ಪ್ರಭಾವಿತರಾದವರ ಬಾಳು ಹಸನಾಗುತ್ತದೆ ಜೀವಸೆಲೆ ಹರಿಯುತ್ತದೆ.<sup><a epub:type="noteref" href="999-aside.xhtml#id-027-11">೧೧</a></sup></li>
			<li>ಮೆಸಾಯನು ಪವಿತ್ರ ದೇವಾಲಯವಿರುವ ತೀರ್ಥಕ್ಷೇತ್ರವಾದ ಜೆರೂಸಲೆಮ್‍ಗೆ ವೈಭವದೊಂದಿಗೆ ಪ್ರವೇಶಿಸುತ್ತಾನೆ.<sup><a epub:type="noteref" href="999-aside.xhtml#id-027-12">೧೨</a></sup></li>
			<li>ಮೆಸಾಯನಾಗಿ ಬರುವವನು ಒಬ್ಬ ಸಾಮಾನ್ಯ ಮನುಷ್ಯನಂತೆ, ಒಂದು ಕತ್ತೆಯಮರಿಯ ಮೇಲೇರಿ ಬರುತ್ತಾನೆ.<sup><a epub:type="noteref" href="999-aside.xhtml#id-027-13">೧೩</a></sup></li>
			<li>ಬರುತ್ತಾನೆ, ಕಣ್ಣಿದ್ದೂ ಕುರುಡಾಗಿದ್ದವರ ಕಣ್ಣುತೆರೆಸಲು ಮೆಸಾಯ ಬರುತ್ತಾನೆ.<sup><a epub:type="noteref" href="999-aside.xhtml#id-027-14">೧೪</a></sup></li>
			<li>ಬೇರೆಯವರಿಂದ ಹಾಗಿರಲಿ, ಮೆಸಾಯನು ತನ್ನವರಿಂದಲೇ ನಿರಾಕರಿಸಲ್ಪಡುತ್ತಾನೆ.<sup><a epub:type="noteref" href="999-aside.xhtml#id-027-15">೧೫</a></sup></li>
			<li>ಮೆಸಾಯನು ತನ್ನ ಒಬ್ಬ ವಿಶ್ವಾಸಘಾತುಕ ಅನುಯಾಯಿಯಿಂದಲೇ ವಂಚಿತನಾಗುವನು.<sup><a epub:type="noteref" href="999-aside.xhtml#id-027-16">೧೬</a></sup></li>
			<li>ಮೆಸಾಯನನ್ನು ಸರಿಯಾಗಿ ಅರ್ಥಮಾಡಿಕೊಳ್ಳದೆ, ಜನರು ಅವನನ್ನು ನಿಷ್ಕಾರಣವಾಗಿ ದ್ವೇಷಿಸುತ್ತಾರೆ.<sup><a epub:type="noteref" href="999-aside.xhtml#id-027-17">೧೭</a></sup></li>
			<li>ಹೀಗೆ ತನ್ನವರ ನಿಂದನೆಗೆ ಗುರಿಯಾದ ಮೆಸಾಯನು ವಿಚಾರಣೆಗೆ ಒಳಪಡುತ್ತಾನೆ.<sup><a epub:type="noteref" href="999-aside.xhtml#id-027-18">೧೮</a></sup></li>
			<li>ಮೆಸಾಯನು ಆರೋಪಮಾಡಿದವರೆದುರಿಗೆ ಮಾರುತ್ತರಿಸದೆ, ಮೌನ ವಾಗಿರುವನು.<sup><a epub:type="noteref" href="999-aside.xhtml#id-027-19">೧೯</a></sup></li>
			<li>ಮೆಸಾಯನಿಗೆ ಹೊಡೆಯುವರು, ಅವನ ಮುಖದಮೇಲೆ ಉಗುಳುವರು.<sup><a epub:type="noteref" href="999-aside.xhtml#id-027-20">೨೦</a></sup></li>
			<li>ಮೆಸಾಯನಿಗೆ ಅಣಗಿಸುವರು, ಮತ್ತು ಅವನನ್ನು ಅವಮಾನಿಸುವರು.<sup><a epub:type="noteref" href="999-aside.xhtml#id-027-21">೨೧</a></sup></li>
			<li>ಮೆಸಾಯನನ್ನು ಶಿಲುಬೆಗೇರಿಸಿ ಕೊಲ್ಲುವರು.<sup><a epub:type="noteref" href="999-aside.xhtml#id-027-22">೨೨</a></sup></li>
			<li>ಮೆಸಾಯನು ಕೊಲೆಪಾತಕರೊಂದಿಗೆ ನರಳುವನು ಮತ್ತು ತನ್ನ ಶತ್ರುಗಳ ಒಳಿತಿಗಾಗಿ ಪ್ರಾರ್ಥಿಸುವನು.<sup><a epub:type="noteref" href="999-aside.xhtml#id-027-23">೨೩</a></sup></li>
			<li>ಮೆಸಾಯನಿಗೆ ಮರಣಕಾಲದಲ್ಲಿ ಹುಳಿದ್ರಾಕ್ಷಾರಸವನ್ನು ಕೊಡುವರು.<sup><a epub:type="noteref" href="999-aside.xhtml#id-027-24">೨೪</a></sup></li>
			<li>ಮೆಸಾಯನ ಬಟ್ಟೆಬರೆಗಾಗಿ ಇತರರು ಚೀಟಿಎತ್ತುವರು.<sup><a epub:type="noteref" href="999-aside.xhtml#id-027-25">೨೫</a></sup></li>
			<li>ಮೆಸಾಯನ ಎಲುಬುಗಳು ಎಷ್ಟು ಹೊಡೆದಿದ್ದರೂ ಮುರಿಯುವುದಿಲ್ಲ.<sup><a epub:type="noteref" href="999-aside.xhtml#id-027-26">೨೬</a></sup></li>
			<li>ಮೆಸಾಯನನ್ನು ಚುಚ್ಚಿ ನೋಯಿಸಿದುದದನ್ನ ಜನ ನೋಡುತ್ತ ನಿಲ್ಲುವರು.<sup><a epub:type="noteref" href="999-aside.xhtml#id-027-27">೨೭</a></sup></li>
			<li>ಮೆಸಾಯನು ಲೋಕದ ಪಾಪಪರಿಹಾರಕ್ಕಾಗಿ ತನ್ನ ಆತ್ಮಾರ್ಪಣೆ ಮಾಡಿಕೊಳ್ಳುವನು.<sup><a epub:type="noteref" href="999-aside.xhtml#id-027-28">೨೮</a></sup></li>
			<li>ಮೆಸಾಯನು ನಿರ್ವಾಣಹೊಂದಿ, ಪುನರುತ್ಥಾನಗೊಳ್ಳುತ್ತಾನೆ.<sup><a epub:type="noteref" href="999-aside.xhtml#id-027-29">೨೯</a></sup></li>
			<li>ಪುನರುತ್ಥಾನಗೊಂಡು ದೇವರ ಸನ್ನಿಧಿಗೆ ಬಂದಮೇಲೆ ಮೆಸಾಯನು ಈಗ ದೇವರ ಬಲಭಾಗದಲ್ಲಿ ಬಂದಿರುವನು.<sup><a epub:type="noteref" href="999-aside.xhtml#id-027-30">೩೦</a></sup></li>
		</ul>
		<p class="vertical-delimiter" />
		<p>ಉಳಿದ ಮೂರು ಸುವಾರ್ತೆಕಾರರು ತಮ್ಮ ಆಕರಗಳನ್ನು ಹೇಗೆ ಬಳಸಿ ಕೊಂಡಿದ್ದಾರೆಂಬುದನ್ನ ಈಗ ಸ್ವಲ್ಪ ಪಕ್ಕಕ್ಕಿಟ್ಟು, ಹಳೆಯ ಒಡಂಬಡಿಕೆಯ ಭಾಗಗಳನ್ನು ಈ ನಾಲ್ಕನೆಯ ಸುವಾರ್ತೆಕಾರ ಹೇಗೆ ಆಧಾರವಾಗಿ ಅಲ್ಲಲ್ಲಿ ಉಲ್ಲೇಖಿಸುತ್ತಾನೆ ಎಂಬುದನ್ನೀಗ ಪರಾಮರ್ಶಿಸೋಣ:</p>
		<ul>
			<li>ಮೇಲುನೋಟಕ್ಕೆ ಎದ್ದು ಕಾಣುವ ಅಂಶವೆಂದರೆ ಜಾನ್ ತನ್ನ ಸುವಾರ್ತೆಯಲ್ಲಿ ಹಳೆಯ ಒಡಂಬಡಿಕೆಗಳ ಉಲ್ಲೇಖವನ್ನು ಕೆಲವೇ ಕೆಲವು (ನಾಲ್ಕೈದು) ಪುಸ್ತಕಗಳಿಗೆ ಸೀಮಿತಗೊಳಿಸುತ್ತಾನೆ. ಇಲ್ಲಿ ಈಸಾಯ, ಜೆ಼ಕರಿಯ ಮತ್ತು ಜೆ಼ರೆಮಿಯ ಪ್ರವಾದಿಗಳ ಉಕ್ತಿಗಳನ್ನು ಉದ್ಧರಿಸುವುದರ ಜೊತೆಗೆ, ಅಲ್ಲಲ್ಲಿ ಕೀರ್ತನೆಗಳ (ಸಾಮ್ಸ್) ಸಾರವನ್ನು ನೆನಪಿಸುತ್ತಾನೆ; ಕೆಲವು ಸಾಲುಗಳನ್ನು ನೇರವಾಗಿ ಉದ್ಧರಿಸುತ್ತಾನೆ.</li>
			<li>ಚಾರಿತ್ರಿಕ ಮಹತ್ವದ ಭಾಗಗಳ ಸೂಕ್ತಿಗಳನ್ನಾಗಲೀ, ಅಪ್ರಖ್ಯಾತ ಪ್ರವಾದಿಗಳ ಉಕ್ತಿಗಳನ್ನಾಗಲೀ ಅವಕಾಶಗಳೊದಗಿದರೂ ಉಲ್ಲೇಖಿಸದೆ ಈ ಸುವಾರ್ತೆಕಾರ ಸಂಯಮತೋರುತ್ತಾನೆ. ಮಹತ್ವದ ಮಾತುಗಳನ್ನ ಆಯ್ದು ಉಲ್ಲೇಖಿಸುವುದರಲ್ಲಿ ಇರುವ ಪ್ರಯೋಜನವನ್ನು ಜಾಣ್ಮೆಯಿಂದ ಬಳಸಿಕೊಳ್ಳುತ್ತಾನೆ.</li>
			<li>ಪ್ರಖ್ಯಾತ ಪ್ರವಾದಿಗಳ ಉಕ್ತಿಗಳಿಗೇ ಒಜ್ಜೆ. ಇದಕ್ಕೆ ಒಂದೇ ಒಂದು ಅಪವಾದವೆಂದರೆ, ಜಾನ್‍ನಲ್ಲಿ ಒಮ್ಮೆ ಬರುವ ಹಳೆಯ ಒಡಂಬಡಿಕೆಯ ಉತ್ತರಾರ್ಧ ಪುಸ್ತಕಗಳ ಭಾಗದ ಉಲ್ಲೇಖ.<sup><a epub:type="noteref" href="999-aside.xhtml#id-027-31">೩೧</a></sup> ಇಲ್ಲೂ ಸಹ ಮೊಟ್ಟ ಮೊದಲ ಬಾರಿಗೆ ದಾವೀದನ ವಂಶಜಾತನೊಬ್ಬನಾಗಿ ಮನು ಕುಲೋದ್ಧಾರಕ (ಮೆಸ್ಸಾಯ)ನು ಪುನರವತರಿಸುತ್ತಾನೆಂಬ ಹೇಳಿಕೆಯನ್ನು ಉಲ್ಲೇಖಿಸಲು ಔಚಿತ್ಯವನ್ನು ಕಾಣುತ್ತಾನೆ. ಬೇರೆ ಸುವಾರ್ತೆಕಾರರಂತೆ ನಾಂದಿ ಭಾಗದಲ್ಲೇ ಯೇಸುವಿನ ವಂಶಾವಳಿಯನ್ನು ಜಾನ್ ಚಿತ್ರಿಸುವುದಿಲ್ಲ; ಇಲ್ಲಿ ಅವನಿಗೆ ಅದರ ಅವಶ್ಯಕತೆ ಬೀಳುತ್ತದೆ.</li>
			<li>ಉಳಿದ ಸುವಾರ್ತೆಗಳಲ್ಲಿ ನಾಂದಿಯ ಭಾಗದಲ್ಲೇ ವಂಶಾವಳಿಗಳು ಬಂದು, ಪ್ರಖ್ಯಾತ ಡೇವಿಡ್‌ನ ವಂಶದಲ್ಲಿ ಹಲವಾರು ತಲೆಮೊರೆಗಳ ಬಳಿಕ ಈ ಮೆಸ್ಸಾಯನ ಆಗಮನದ ಸೂಚನೆ ಸ್ಪಷ್ಟವಾಗಿಯೇ ಅಲ್ಲಿ ನಿರೂಪಿತವಾಗಿದೆ. ಇಲ್ಲಿ ಹಾಗಾಗದೆ, ಪ್ರವೇಶದ್ವಾರಮಂಟಪದಲ್ಲಿ ಆ ಬಣ್ಣನೆ ಜಾನ್‌ಗೆ ಮುಖ್ಯವೆನಿಸದೆ, ಬೇರೊಂದು ದಾರ್ಶನಿಕ ಪರಿಸರಕ್ಕೆ ಓದುಗನನ್ನು ಪ್ರಾರಂಭದಲ್ಲೇ ಕೊಂಡೊಯ್ಯುವ ಉದ್ದೇಶದ ಜಾನ್‌ನದು; ಅದರಲ್ಲಿ ಅವನು ಸಫಲನಾಗಿದ್ದಾನೆ.</li>
			<li>ಡೇವಿಡ್ ಮಹಾಶಯನ ಹೆಸರಿನಲ್ಲಿರುವ ಕೀರ್ತನೆಗಳು ಆ ಕಾಲಕ್ಕೇ ಜನಜನಿತ ವಾಗಿದ್ದವು; ವಿಶೇಷ ಅರ್ಥಗಳನ್ನೂ ಯಾವುದಾವುದೋ ಕಥಾನಕಗಳ ಸುಳಿವು ಹೊಳವನ್ನೂ ಸೂಚ್ಯವಾಗಿ ಧ್ವನಿಸುವ ಪ್ರಭಾವೀ ಭಕ್ತಿಧಾರೆಯಾಗಿ ಆಬಾಲ ವೃದ್ಧರ ನಾಲಗೆಯಮೇಲೆ ನಲಿದಾಡುತ್ತಿದ್ದವು. ಗಾದೆ ನಾಣ್ಣುಡಿ ಜೇನ್ನುಡಿ ಜಾಣ ನುಡಿಗಳ ರೂಪ ತಳೆದಿದ್ದ ಕೀರ್ತನೆಯ ಆ ಭಾಗಗಳನ್ನು ಸಮಯೋಚಿತವಾಗಿ ಉಲ್ಲೇಖಿಸಿ, ಸುವಾರ್ತೆಯನ್ನು ಸಶಕ್ತಗೊಳಿಸಲು ಜಾನ್ ಹಿಂಜರಿಯುವುದಿಲ್ಲ.</li>
			<li>ಕೀರ್ತನೆಗಳೊಂದಿಗೇ, ಕುಲದ ಮೂಲಪುರುಷೋತ್ತಮ ಡೇವಿಡನ್ ಪ್ರಸ್ತಾಪವೂ ಬರುವುದು ಸಹಜವೇ ಸರಿ. ವಂಶ ಕುಲ ಸಂಸ್ಕಾರ ಪರಿಶುದ್ಧತೆಗೆ ಮಹತ್ವಕೊಡುವ ಜನರಿರುತ್ತಾರೆ; ಆ ಸಂಸ್ಕಾರದ ಫಲವಾಗಿ ದೈವಾಂಶದ ವಿಶೇಷ ಅನುಗ್ರಹವೊಂದು ಅವರ ಸಂತತಿಯವರ ಮೇಲಿರುತ್ತದೆಯೆಂಬ ಮನೋಭಾವದ ಓದುಗರೂ ಇರುತ್ತಾರೆ; ಅವರನ್ನೂ ಕಡೆಗಣಿಸದೆ, ಡೇವಿಡ್ ವಂಶಜಾತ ಸುಪುತ್ರನ ನಿರೀಕ್ಷೆಯ ಪ್ರಸ್ತಾಪ ಒಂದೆಡೆಯಾದರೂ ಬರುವಂತೆ ನೋಡಿಕೊಂಡಿದ್ದಾನೆ.</li>
			<li>ಜಾನ್ ಹಳೆಯ ಒಡಂಬಡಿಕೆಗಳನ್ನು ಉಲ್ಲೇಖಿಸುವ ಶೈಲಿಯನ್ನು ಗಮನಿಸಬೇಕು: ಸುಮಾರು ಅರ್ಧಭಾಗದವರೆಗೆ ಈ ನಾಲ್ಕನೆಯ ಸುವಾರ್ತೆಯಲ್ಲಿ ಆ ಉಲ್ಲೇಖಗಳು ಸಾಧಾರಣ ರೀತಿಯಲ್ಲಿ ''ಆ ರೀತಿ ಹಿಂದಿವವರು ತಿಳಿಸಿರುವಂತೆ, ಹೇಳಿದಂತೆ, ಬರೆದಿರುವಂತೆ.'' ಎಂಬ ಒಕ್ಕಣೆಗಳಿವೆ, ಅಷ್ಟೇ. ಉತ್ತರಾರ್ಧದಲ್ಲಿ ಹಾಗಲ್ಲ; ಆ ಉಲ್ಲೇಖಗಳು ಬಂದಾಗಲೆಲ್ಲ ''ಹಿಂದಿನ ಪ್ರವಾದಿಗಳು ಹೇಳಿದ ಮಾತುಗಳನ್ನು ಈಡೆರಿಸಲು, ಆ ಭವಿಷ್ಯವಾಣಿಗಳನ್ನು ನಿಜವಾಗಿಸಲೆಂಬಂತೆ, ಹಾಗಾಗಬೇಕೆಂಬ ವಿಧಿನಿಯಮ ಇತ್ತಲ್ಲವೇ ಹಾಗೆ.'' ಈ ಬಗೆಯ ಸಮರ್ಥನೆಗಳು ತಲೆದೋರುತ್ತವೆ. ಈ ಬಗೆಯ ಶಾಸ್ತ್ರೋಕ್ತಿಗಳ ಭವಿಷ್ಯವಾಣಿಗಳ ಸಫಲತೆಯ ಪ್ರಸ್ತಾಪ ಹೆಚ್ಚು ಹೆಚ್ಚಾಗಿ ಸಮರ್ಥನೀಯ ವಾಗಿ ಕಂಡುಬರುವುದು ಯೇಸುವಿನ ಮಹಾಪ್ರಸ್ಥಾನದ (ಪ್ಯಾಷನ್ ನ್ಯರೇಟಿವ್ ಎನ್ನುವ ವಾಡಿಕೆ ಇದಕ್ಕಿದೆ) ಆ ಹೃದಯವಿದ್ರಾವಕ ಸನ್ನಿವೇಶವನ್ನು ಜಾನ್ ಸುವಾರ್ತೆಯಲ್ಲಿ ಕಾಣುತ್ತೇವೆ. ಸುವಾರ್ತೆಕಾರನಿಗೆ ಈ ಬಗೆಯ ಶಾಸ್ತ್ರೋಕ್ತಿಯ ಈಡೇರಿಕೆಯೇ ಕ್ರೈಸ್ತಧರ್ಮದ ಭದ್ರ ಮುಖ್ಯ ತಳಹದಿಯೆನಿಸಿದೆ ಎಂಬ ಭಾವನೆ ಓದುಗನಿಗೆ ಬರುತ್ತದೆ.</li>
		</ul>
		<section class="level2 numbered" id="id-027.1">
			<h2 class="level2-title" epub:type="title">ಮಿದ್ರಾಷ್ ಮತ್ತು ಟಾರ್ಗುಮ್:</h2>
			<p>ಬೈಬಲ್ ವಿದ್ವಾಂಸರು ಇತ್ತೀಚೆಗೆ ಇನ್ನೊಂದು ಸಿದ್ಧಾಂತದ ಕಡೆ ಒಲವು ತೋರಿದ್ದಾರೆ: ಅದೇ 'ಮಿದ್ರಾಷ್' ಎಂಬ ಬೈಬಲ್ ಸಾಮಗ್ರಿಗಳ ಇನ್ನೊಂದು ಮೂಲ ಆಕರ. ಮುಂದಿನ ತಲೆಮಾರುಗಳಿಗೆ ಸುಲಭವಾಗಿ ಅರ್ಥವಾಗುವ ರೀತಿಯಲ್ಲಿ ಹೇಳಿರುವ ಪುನರ್‍ಕಥನವೇ ಈ 'ಮಿದ್ರಾಷ್'.<sup><a epub:type="noteref" href="999-aside.xhtml#id-027-32">೩೨</a></sup> ನಾಲ್ಕನೆಯ ಸುವಾರ್ತೆಯಲ್ಲಿ ಬರುವ ಸಂಕೇತಗಳು, ಕುರುಹುಗಳು, ಪ್ರಮುಖ ಪಾತ್ರಗಳ ಹೆಸರುಗಳಿಗೆ ಜಾನ್ ಕೊಡುವ ಮಹತ್ವ, ಪದಗಳೊಡನೆ ನಿರೂಪಕನ ತುಂಟಾಟ ಇವೆಲ್ಲ ಮಿದ್ರಾಷ್‍ನತ್ತ ಬೊಟ್ಟು ಮಾಡಿತೋರಿಸುತ್ತವೆ. ಈ ವಾದವನ್ನು ಖಂಡಿಸುವವರಿಗೇನೂ ಕಡಿಮೆಯಿಲ್ಲ.</p>
			<p>ಜಾನ್‍ನ ಸುವಾರ್ತೆ ಈಗಿರುವ ರೂಪತಾಳುವ ವೇಳೆಗೆ ಮುನ್ನ ಮಿದ್ರಾಷ್ ಎಂಬ ಆಕರವೊಂದು ಇನ್ನೂ ಲಭ್ಯವಾಗಿರಲಿಕ್ಕಿಲ್ಲ ಎಂಬ ವಾದವನ್ನು ಕೆಲವು ವಿದ್ವಾಂಸರು ಮುಂದೊಡ್ಡುತ್ತಾರೆ.<sup><a epub:type="noteref" href="999-aside.xhtml#id-027-33">೩೩</a></sup> ಅಂಥ ಸಂಶೋಧಕರ ಪ್ರಕಾರ ಮಿದ್ರಾಷ್ ಬದಲು ಟಾರ್ಗುಮ್ ಎಂಬ ಆಕರವನ್ನು ಅವರು ಊಹಿಸುತ್ತಾರೆ.<sup><a epub:type="noteref" href="999-aside.xhtml#id-027-34">೩೪</a></sup> ಈ ಟಾರ್ಗುಮ್‍ನ ಪ್ರಭಾವವನ್ನು ಜಾನ್‍ನಲ್ಲಿ ಗುರುತಿಸಲು ವಿದ್ವಾಂಸರು ಪ್ರಯತ್ನಿಸುತ್ತಾರೆ. ಹಳೆಯ ಒಡಂಬಡಿಕೆಗಳ ಆಯ್ದ ಕೆಲವೇ ಕೆಲವು ಭಾಗಗಳ ಉಲ್ಲೇಖ ಇಲ್ಲಿರುವುದರಿಂದ, ಎರಡರ ನಡುವಣ ಸುವರ್ಣ ಮಾಧ್ಯಮದ ಜಾಡುಹಿಡಿದು, ಮಿದ್ರಾಷ್‍ಗಿಂತ ಟಾರ್ಗುಮ್‍ನ ಪ್ರಭಾವಕ್ಕೆ ಜಾನ್ ಸುವಾರ್ತೆ ಒಳಗಾಗಿರಬೇಕೆಂಬುದು ವಿದ್ವಾಂಸರ ಮತ. ಹಳೆಯ ಒಡಂಬಡಿಕೆಯೊಂದಿಗೆ ಜಾನ್ ಸುವಾರ್ತೆಯ ಕೂಲಂಕಷ ತೌಲನಿಕ ಅಧ್ಯಯನವನ್ನು ಈಗ ಮಾಡೋಣ:<sup><a epub:type="noteref" href="999-aside.xhtml#id-027-35">೩೫</a></sup></p>
			<table>
				<tr>
					<th><u>ಹಳೆಯ ಒಡಂಬಡಿಕೆಯ ಆಕರ</u></th>
					<th><u>ಜಾನ್‍ನ ಸುವಾರ್ತೆಯಲ್ಲಿ ಉಲ್ಲೇಖ</u></th> 
				</tr>
				<tr>
					<td>ಇಗೊ, ಒಂದು ವಾಣಿ!-<br />ಅರಣ್ಯದಲ್ಲಿ ಯೆಹೋವನ ದಾರಿಯನ್ನು<br /> ಸರಿಪಡಿಸಿರಿ,<br />ಅಡವಿಯಲ್ಲಿ ನಮ್ಮ ದೇವರಿಗೆ<br />ರಾಜಮಾರ್ಗವನ್ನು ನೆಟ್ಟಗೆ ಮಾಡಿರಿ!<br /><span class="text-right"><em>-ಈಸಾ ೪೦:೩</em></span></td>
					<td>ಕಾಡುಮೇಡುಗಳಲ್ಲಿ ಎದೆಯಾಳದಿಂದಳುತ<br />ಕೂಗಿ ಕರೆಯುತ್ತಿರುವ ಆ ಒಂಟಿದನಿ<br />ನಾನು- <em> ಸರಿಪಡಿಸಿ, ಬಿಡಿ ದಾರಿ,</em><br /><em>ಬರುತಿಹನಿದೋ ನೋಡಿ ಇತ್ತ ನಿಮ್ಮೆಡೆಗೇನೆ</em><br /><em>ಒಡೆಯ, ಸದಯ!</em><br /><span class="text-right"><em>-ಜಾನ್ ೧:೨೩</em></span></td>
				</tr>
				<tr>
					<td>(ಇದನ್ನೂ ನೋಡಿ:<br />''ಮಣ್ಣು ಹಾಕಿರಿ, ಹಾಕಿರಿ,<br />ಮಾರ್ಗವನ್ನು ಸರಿಮಾಡಿರಿ; ನನ್ನ ಜನರ<br />ದಾರಿಯೊಳಗಿಂದ ಆತಂಕ ವನ್ನು ಎತ್ತಿ<br />ಹಾಕಿರಿ''- ಎಂದು ಒಂದು ವಾಣಿ<br />ನುಡಿಯುತ್ತದೆ.)<br /><span class="text-right"><em>-ಈಸಾ ೫೭:೧೪]</em></span></td>
					<td></td> 
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td></td>
					<td>ನ್ಯಾಥನೇಲನ ಕಂಡ, ಫಿಲಿಪನವನಿಗೆ ಅಂದ:<br />''ಮೋಸೆಸನು ಹೇಳಿದಾತ, ಇಗೋ,<br />ಸಿಕ್ಕಂತಾಯ್ತು; ಶಾಸ್ತ್ರಗ್ರಂಥದಲಿ 'ಬರುತಿಹನು<br />ಬರುತಿಹನೆ'ನುತ ಸತತ ಪ್ರವಾದಿಗಳಾರನು<br />ಉಲ್ಲೇಖಿಸಿದರೋ ಅನವರತ ಆತನನೂ<br />ಕಂಡಂತಾಯ್ತು.'''<br /><span class="text-right"><em>-ಜಾನ್ ೧:೪೫</em></span></td> 
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ನಿನ್ನ ಆಲಯಾಭಿಮಾನವು ನನ್ನನ್ನು <br />ಬೆಂಕಿಯಂತೆ ದಹಿಸಿದೆ. ನಿನ್ನನ್ನು<br />ದೂಪಿಸುವವರ ದೂಷಣೆಗಳು ನನ್ನ<br />ಮೇಲೆ ಬಂದಿವೆ.''<br /><span class="text-right"><em>-ಸಾಮ್ಸ್ ೬೯:೯</em></span></td>
					<td>ನೆನಪಾಯ್ತು ಶಿಷ್ಯರಿಗಾಗ: ಬರೆದಿತ್ತಲ್ಲವೇ<br />ಹಿಂದೆ ಹಾಡುತ್ತಿದ್ದೆವಲ್ಲ ಆ ಗೀತೆಯ ಭಾಗ:<br />''ಸ್ವಂತಕ್ಕೊಂದು ಸೂರು ಇರಲೆಂಬ<br />ನಿಮ್ಮುತ್ಸಾಹ ಸಡಗರ ಕಡುಗು ನನ್ನನೇ<br />ನುಂಗಿ ಹಾಕದೆ ಬಿಡದು,<br />ಸುಡದೆ ಅದು ಇರದು.''<br /><span class="text-right"><em>-ಜಾನ್ ೨:೧೭</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಆದಕಾರಣ ಮೋಶೆ ತಾಮ್ರದಿಂದ ಸರ್ಪದ<br />ಆಕಾರವನ್ನು ಮಾಡಿಸಿ ಧ್ವಜಸ್ತಂಭದ ಮೇಲೆ<br />ಇಡಿಸಿದನು. ಸರ್ಪಗಳಿಂದ<br />ಗಾಯಪಟ್ಟವರಲ್ಲಿ<br />ಯಾರು ಆ ತಾಮ್ರದ ಸರ್ಪವನ್ನು<br />ಲಕ್ಷ್ಯವಿಟ್ಟು ನೋಡಿದರೋ ಅವರೆಲ್ಲರೂ<br />ಬದುಕಿಕೊಂಡರು.<br /><span class="text-right"><em>-ನಂಬರ್ಸ್ ೨೧:೯</em></span></td>
					<td>ಹಿಂದೆ ಗುಡ್ಡಗಾಡುಗಳಲ್ಲಿ<br />ಬೆಟ್ಟಗಳ ತಪ್ಪಲಲಿ ದಟ್ಟಡವಿಗಳಲ್ಲಿ<br />ಊಷರಮರುನೆಲದ ನೀರವತೆಯಲ್ಲಿ<br />ತಾಮ್ರಲೋಹದ ಹಾವನ್ನೆತ್ತಿ ಮೋಸಸನು<br />ಜನರಿಗೆ ತೋರಿದ ರೀತಿ, ಬದುಕಿಸಿದ<br />ಪರಿಯೇ<br />ಈಗ ಮಾನವಪುತ್ರನ ಸರದಿ,<br />ಅವನನೆತ್ತಬೇಕು, ಅವನೇಳಬೇಕು,<br />ಅವನೇರಬೇಕು!<br /><span class="text-right"><em>-ಜಾನ್ ೩:೧೪</em></span></td> 
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td></td>
					<td>ನೀವು ಮೋಸಸನನ್ನು ನಂಬಿಹಿರಿ ತಾನೆ?<br />ನನ್ನನೂ ನಂಬುವಿರಿ,<br />ಏನು ಕಾರಣ ಗೊತ್ತೆ? ಹಾಗೆ ನನಗಾಗಿ<br />ಬರೆದವನೂ ಅವನೆ, ಅವನೇ!<br /><span class="text-right"><em>-ಜಾನ್ ೫:೪೬</em></span></td> 
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಅಗ ಯೆಹೋವನು ಮೋಶೆಗೆ-<br />''ಇಗೋ ನಾನು ಆಕಾಶದಿಂದ<br />ನಿಮಗೊಸ್ಕರ ಆಹಾರವನ್ನು ಸುರಿಸುವೆನು.<br />ಜನರು ಪ್ರತಿದಿನವೂ<br />ಹೊರಗೆ ಹೋಗಿ, ಆಯಾ ದಿನಕ್ಕೆ<br />ಬೇಕಾದಷ್ಟು ಮಾತ್ರ ಕೂಡಿಸಿಕೊಳ್ಳಬೇಕು.<br />ಇದರಿಂದ ಇವರು ನನ್ನ ಬೋಧನೆಯನ್ನು<br />ಅನುಸರಿಸಿ ನಡೆಯುವವರೋ<br />ಅಲ್ಲವೋ''- ಎಂದನು.<br /><span class="text-right"><em>-ಎಕ್ಸೋಡಸ್ ೧೬:೪</em></span></td>
					<td>ಕಾಡುಮೇಡುಗಳಲ್ಲಿ ನಮ್ಮ ಪೂರ್ವಜರೆಲ್ಲ<br />ಅಲೆದಾಡುತಿರುವಾಗ ತಿಂದು<br />ಚಪ್ಪರಿಸಿದುದದೇನು<br />ಒಣರೊಟ್ಟಿ ತಾನೆ? 'ಹಾಗಾಗ'ಬೇಕೆಂಬ<br />ವಿಧಿನಿಯವವಿತ್ತು, ಬರೆದಿತ್ತು:<br />''ಸ್ವರ್ಗದಿಂದಲೇ ತಂದು<br />ಅನ್ನಾಹಾರಗಳನೆಲ್ಲ ಯಥೇಚ್ಛ<br />ಅವರಿಗವನು ಕೊಟ್ಟೇ ಕೊಡುವ,<br />ತಣಿಸಿ ಬಿಡುವ!''<br /><span class="text-right"><em>-ಜಾನ್ ೬:೩೧</em></span></td>
				</tr>
				<tr>
					<td>ಆತನು ಮೇಘಗಳಿಗೆ ಅಪ್ಪಣೆಕೊಟ್ಟು<br />ಆಕಾಶದ್ವಾರಗಳನ್ನು ತೆರೆದು<br />ಸ್ವರ್ಗಧಾನ್ಯವಾದ ಮನ್ನವನ್ನು<br />ಅವರಿಗೋಸ್ಕರ ಸುರಿಸಿ<br />ಉಣ್ಣಲಿಕ್ಕೆ ಕೊಟ್ಟನು.<br /><span class="text-right"><em>-ಸಾಮ್ಸ್ ೭೮:೨೩</em></span></td>
					<td></td> 
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ನಿನ್ನ ಮಕ್ಕಳೆಲ್ಲರೂ ಯೆಹೊವನಿಂದ<br />ಶಿಕ್ಷಿತರಾಗಿರುವರು, ಅವರಿಗೆ ಅಧಿಕ<br />ಸುಕ್ಷೇಮವಾಗುವುದು.''<br /><span class="text-right"><em>-ಈಸಾ ೫೪:೧೩</em></span></td>
					<td></td>
				</tr>
				<tr>
					<td>ಯೆಹೋವನು ಇಂತೆನ್ನುತ್ತಾನೆ-<br />ಆ ದಿನಗಳು ಬಂದಮೆಲೆ ನಾನು<br />ಇಸ್ರಾಯೇಲ್ ವಂಶದವರೊಂದಿಗೆ<br />ಮಾಡಿಕೊಳ್ಳುವ ಒಡಂಬಡಿಕೆಯು<br />ಹೀಗಿರುವದು- ನನ್ನ<br />ಧರ್ಮೋಪದೇಶವನ್ನು ಅವರ<br />ಅಂತರಂಗದಲ್ಲಿ ಇಡುವೆನು, ಅವರ<br />ಹೃದಯದೊಳಗೆ ಅದನ್ನು ಬರೆಯುವೆನು;<br />ನಾನು ಅವರಿಗೆ ದೇವರಾಗಿರುವೆನು,<br />ಅವರು ನನಗೆ<br /> ಪ್ರಜೆಯಾಗಿರುವರು.''<br /><span class="text-right"><em>-ಜೆರೆಮಿಯಾ ೩೧:೩೩</em></span></td>
					<td>ಧರ್ಮಗ್ರಂಥಗಳಲ್ಲಿ ಪ್ರವಾದಿಗಳ<br />ಉಕ್ತಿಯಿದೆ: ''ಭಗವಂತನೇ ಅವತರಿಸಿ<br />ಬೋಧಿಸುವನು!''<br /><span class="text-right"><em>-ಜಾನ್ ೬:೪೫</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ನಿನ್ನನ್ನು ನಿರ್ಮಾಣಮಾಡಿ<br />ಗರ್ಭದಿಂದಲೂ ರೂಪಿಸುತ್ತಾ ಬಂದು<br />ನಿನಗೆ ಸಹಾಯಮಾಡುವವನಾದ<br />ಯೆಹೋವನು ಹೀಗೆನ್ನುತ್ತಾನೆ-<br />''ನನ್ನ ಸೇವಕನಾದ ಯಾಕೋಬೇ,<br />ನಾನು ಆದುಕೊಂಡ ಯೆಶುರೂನೇ,<br />ಭಯಪಡಬೇಡ! ಬತ್ತಿದ ಭೂಮಿಯಲ್ಲಿ<br />ಮಳೆಗರೆದು ಒಣನೆಲದಲ್ಲಿ ಕಾಲುವೆಗಳ<br />ಹರಿಸುವೆನು.''<br /><span class="text-right"><em>-ಈಸಾ ೪೪:೨</em></span></td>
					<td>ಶ್ರುತಿಗಳೇ ಸಾರುತಿವೆ; ನೆನಪಿನಂಗಳಕೋಡಿ<br />ಹೋಗಿ ನೋಡಿ: ''ನಂಬಿದವರೆದೆಯಿಂದ<br />ಜೀವಜಲ ಸೆಲೆಯೊಡೆದು ಉಕ್ಕೇರಿ<br />ಅನವರತ ಹೊನಲು ಹೊನಲಾಗಿರುತ ಹರಿ<br />ಹರಿವುದು!''<br /><span class="text-right"><em>-ಜಾನ್ ೭:೩೮</em></span></td>
				</tr>
				<tr>
					<td>ಸಂಜೆಯ ವೇಳೆಯಲ್ಲಿ ಬೆಳಕಾಗುವುದು.<br />ಆ ದಿನದಲ್ಲಿ ಜೀವಕರ ಜಲಪ್ರವಾಹವು<br />ಯೆರೂಸಲೇಮಿನೊಳಗಿಂದ ಹೊರಡು<br />ವುದು; ಅರ್ಧಭಾಗವು ಪೂರ್ವ<br />ಸಮುದ್ರಕ್ಕೂ, ಅರ್ಧಭಾಗವು ಪಶ್ಚಿಮ<br />ಸಮುದ್ರಕ್ಕೂ ಹರಿವುದು; ಬೇಸಿಗೆಕಾಲ<br />ದಲ್ಲಿ ಮಳೆಗಾಲದಲ್ಲಿಯೂ ಹರಿಯುತ್ತ<br />ಇರುವದು.<br /><span class="text-right"><em>-ಜೆ಼ಕಾರಿಯಾ ೧೪:೮</em></span></td>
					<td></td>
				</tr>
				<tr>
					<td>ಯೆಹೊವನು ಸಮುವೇಲನಿಗೆ-<br />ನಾನು ಸೌಲ ನನ್ನು ಇಸ್ರಾಯೇಲ್ಯರ<br />ಅರಸನಾಗಿರುವದಕ್ಕೆ ಅಯೋಗ್ಯನೆಂದು<br />ತಳ್ಳಿ ಬಿಟ್ಟೆನಲ್ಲಾ; ನೀನು ಅವನಿಗೋಸ್ಕರ<br />ಎಷ್ಟರವರೆಗೆ ದುಃಖಿಸುತ್ತಿರುವಿ?<br />ಕೊಂಬನ್ನು ಎಣ್ಣೆಯಿಂದ ತುಂಬಿಸಿ<br />ಕೊಂಡು ಬಾ; ನಾನು ನಿನ್ನನ್ನು<br />ಬೇತ್ಲೆಹೇಮಿನವನಾದ ಈಸಾನ ಬಳಿಗೆ<br />ಕಳುಹಿಸುತ್ತೇನೆ; ಅವನ ಮಕ್ಕಳಲ್ಲೊಬ್ಬ<br />ನನ್ನು ಅರಸನ್ನಾಗಿ ಆರಿಸಿಕೊಂಡಿದ್ದೇನೆ-<br />ಎಂದು ಹೇಳಿದನು.<br /><span class="text-right"><em>-೧ ಸಾಮ್ಯುಯಲ್ ೧೬:೧</em></span></td>
					<td>ಶ್ರುತಿಗಳೇ ಹೇಳಿಲ್ಲವೇ, ಕೊಂಚ<br />ನೆನಪಿಸಿಕೊಳ್ಳಿ: ಮನುಕುಲೋದ್ಧಾರಕ ತಾನೆ<br />ಅವತರಿಸುವ; ಡೇವಿಡನ ವಂಶಜಾತ<br />ಸುಪುತ್ರನಾತ ಬರುವ, ಅವನಿದ್ದ ಆ ಹಳ್ಳಿ<br />ಆ ಪುಣ್ಯಕ್ಷೇತ್ರ ಬೆತ್ಲಹೇಮೇನೇನೆ<br />ಹುಟ್ಟೂರಾಗಿ ಇವನಿಲ್ಲಿ ತಾನೂ ಬೆಳೆವ!<br /><span class="text-right"><em>-ಜಾನ್ ೭:೪೨</em></span></td>
				</tr>
				<tr>
					<td>ಎಫ್ರಾತದ ಬೇತ್ಲೆಹೇಮೇ, ನೀನು<br />ಯೆಹೂದದ ಗ್ರಾಮಗಳಲ್ಲಿ<br />ಚಿಕ್ಕದ್ದಾಗಿದ್ದರೂ ಇಸ್ರಾಯೇಲನ್ನು<br />ಆಳತಕ್ಕವನು ನಿನ್ನೊಳಗಿಂದ<br />ನನಗಾಗಿ ಹೊರಡುವನು; ಆತನ<br />ಹೊರಡೋಣದ ಮೂಲವು<br />ಪುರಾತನವೂ ಅನಾದಿಯೂ ಆದದ್ದು.<br /><span class="text-right"><em>-ಮೀಕಾ ೫:೨</em></span><br /><em>[ಇದನ್ನೂ ನೋಡಿ: ಜೆ಼ರೆಮಿಯಾ ೨೩:೫]</em></td>
					<td></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ಯಾವನಾದರು ಮತ್ತೊಬ್ಬನನ್ನು<br />ಕೊಂದಾಗ ನೀವು ಸಾಕ್ಷಿಗಳನ್ನು<br />ವಿಚಾರಿಸಿಕೊಂಡು, ಅವನಿಗೆ<br />ಮರಣಶಿಕ್ಷೆಯನ್ನು ವಿಧಿಸಬೇಕು.<br />ಒಬ್ಬನೇ ಒಬ್ಬನ ಸಾಕ್ಷಿ ಮಾತ್ರಾ ಇದ್ದರೆ<br />ಮರಣಶಿಕ್ಷಣೆಯನ್ನು<br />ವಿಧಿಸಕೂಡದು.''<br /><span class="text-right"><em>-ನಂಬರ್ಸ್ ೩೫:೩೦</em></span><br /><span class="text-right"><em>[ಇದನ್ನೂ ನೋಡಿ:</em></span><br /><span class="text-right"><em>ಡ್ಯುಟೆರೋನೊಮಿ ೧೯:೧೫]</em></span></td>
					<td>ನಿಮ್ಮ ಧರ್ಮಶಾಸ್ತ್ರಗಳಲ್ಲಿ<br />ಬರೆದಿಲ್ಲವೇನಯ್ಯ- ಯಾವ<br />ವಿಚಾರಣೆಯಿರಲಿ, ಎಂಥ<br />ಮೊಕದ್ದಮೆಯಿರಲಿ, ತೀರ್ಮಾನಿಸಲು<br />ನಂಬುವಂತಹ ಎರಡೇ ಎರಡು<br />ಸಾಕ್ಷಿಗಳೇ ಸಾಕು, ಹೆಚ್ಚೇಕೆ,<br />ಪರ್ಯಾಪ್ತವೆಂದು?<br /><span class="text-right"><em>-ಜಾನ್ ೮:೧೭</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ನೀವು ದೇವರುಗಳು, ಎಲ್ಲರೂ<br />ಪರಾತ್ಪರನ ಮಕ್ಕಳು'<br />-ಎಂದು ನಾನು ಹೇಳಿದೆ[ಳುವೆ]ನು.''<br /><span class="text-right"><em>-ಸಾಮ್ಸ್ ೮೨:೬</em></span></td>
					<td>ಏನು ಹೇಳುವನೆಂದು ಕಾದಿರಲು<br />ಜನಸ್ತೋಮ, ಯೇಸು ಮೆಲ್ಲನುತ್ತರಿಸಿದ,<br />ಗಂಭೀರ ಧ್ವನಿಯಲ್ಲಿ: ನಿಮ್ಮ<br />ಶಾಸ್ತ್ರಗ್ರಂಥಗಳಲ್ಲೇ ದೈವೋಕ್ತಿಯಿದೆಯಲ್ಲ-<br />''ಇದ ಕೇಳಿ, ಹೇಳುವೆನು,<br />ಕೇಳಿರೈ ಕಿವಿಗೊಟ್ಟು: ನೀವು, ನೀವೂ,<br />ನೀವೆಲ್ಲ ದೈವಾಂಶ ಸಂಭೂತರು!''<br /><span class="text-right"><em>-ಜಾನ್ ೧೦:೩೪</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ಯೆಹೋವನ ಹೆಸರಿನಲ್ಲಿ ಒಳಗೆ<br />ಬರುವವನಿಗೆ ಆಶೀರ್ವಾದ;<br />ಯೆಹೋವನ ಮಂದಿರದಲ್ಲಿರುವ ನಾವು<br />ನಿಮ್ಮನ್ನು ಆಶೀರ್ವದಿಸುತ್ತೇವೆ.''<br /><span class="text-right"><em>-ಸಾಮ್ಸ್ ೧೧೮:೨೬</em></span></td>
					<td>ಖರ್ಜೂರ ತಾಳೆಮರತಳಿರು ಗರಿಗಳ<br />ಕೊಂಡೊಯ್ದು ಆಗವರು ಅವನ<br />ಸ್ವಾಗತಿಸಲೆಂದೆ ಹೊರಹೊರಟರು.<br />ದಾರಿಯುದ್ದಕು ಮೊರೆತ, ಕೂಗು<br />ಮುಗಿಲೇರಿತು: ''ಹೊಸನ್ನಾ, ಎಂಥ<br />ಧನ್ಯನೋ ಅವನು, ಪುಣ್ಯಾತ್ಮ, ಈ ರೂಪ<br />ತಾಳಿದ ದೇವ, ನೋಡುವಾ ಬನ್ನಿ;<br />ನಾವೆಂಥ ಭಾಗ್ಯಶಾಲಿಗಳಯ್ಯ, ಆಹಾ!<br />ದೊರೆಯೇನೆ ನಮ್ಮೆದುರೇ ಬರುತಿಹನಲ್ಲ,<br />ತ್ವರೆ ಮಾಡಿ, ಜೊತೆಗೂಡಿ ಮಾಡೋಣ<br />ಪ್ರಭುವ ದರ್ಶನವನ್ನ, ಎಲ್ಲ ಬನ್ನಿ!''<br /><span class="text-right"><em>-ಜಾನ್ ೧೨:೧೩</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ಚೀಯೂನ್ ನಗರಿಯೇ, ಬಹು<br />ಸಂತೋಷಪಡು; ಯೆರುಸಲೇಮ್<br />ಪುರಿಯೇ, ಹರ್ಷಧ್ವನಿಗೈ! ನೋಡು,<br />ನಿನ್ನ ಅರಸು ನಿನ್ನ ಬಳಿಗೆ ಬರುತ್ತಾನೆ;<br />ಆತನು ನ್ಯಾಯವಂತನು,<br />ಸುರಕ್ಷಿತನು; ಶಾಂತಗುಣವುಳ್ಳವ<br />ನಾಗಿಯೂ ಕತ್ತೆಯನ್ನು, ಹೌದು,<br />ಪ್ರಾಯದ ಕತ್ತೆಮರಿಯನ್ನು<br />ಹತ್ತಿದವನಾಗಿಯೂ ಬರುತ್ತಾನೆ.''''<br /><span class="text-right"><em>-ಜೆ಼ಕಾರಿಯಾ ೯:೯</em></span></td>
					<td>ಸನಿಹದಲೆ ನಿಂತಿದ್ದ ಕತ್ತೆಮರಿಯನು ಕಂಡು,<br />ಅದರ ಬೆನ್ನಮೇಲೆ ನೇವರಿಸಿ, ''ನನ್ನ<br />ಹೊತ್ತು ಹೋಗುವೆಯೇನು?''-<br />ಎಂದತ್ತಿತ್ತು, ಯೇಸು ಪಿಸುಗುಟ್ಟಿ;<br />ಅದು ತಲೆಯಾಡಿಸಿತು, ಏರಿದನು ಕತ್ತೆಯ<br />ಮೇಲೆ, ಸುತ್ತಮುತ್ತಣ ಜನರು 'ಹೋ'<br />ಎಂದು ಉದ್ಗರಿಸುತಿರಲು, ನಮ್ಮ ಸ್ವಾಮಿ.<br />''ಕತ್ತೆಯೇ ವಾಹನವೇ?''- ಎಂಬ<br />ಮುಜುಗರ ಬೇಡ, ಹಿಂದೆಯೇ ಅಂದು<br />ಭವಿಷ್ಯವಾಣಿ ಮೊಳಗಿತ್ತಲ್ಲ: ''ಜಿ಼ಯಾನ್‍ನ<br />ಮಗಳೇ ಭಯಪಡಬೇಡ- ನಿಮ್ಮ ದೊರೆ<br />ಕತ್ತೆಯನೇರಿ ಬಂದಾನು!''- ಎಂದು.<br /><span class="text-right"><em>-ಜಾನ್ ೧೨:೧೪-೧೬</em></span></td>
				</tr>
				<tr>
					<td>''ನಾವು ಕೇಳಿದ ಸಂಗತಿಯನ್ನು [ನಮ್ಮಲ್ಲಿ]<br />ಯಾರು ನಂಬಿದ್ದರು?<br />ಯೆಹೋವನ ಬಾಹುವು ಯಾರಿಗೆ<br />ಗೋಚರವಾಗಿತ್ತು?''<br /><span class="text-right"><em>-ಈಸಾ ೫೩:೧</em></span></td>
					<td>ಹಿಂದೆ ಆ ಪ್ರವಾದಿ ಈಸಾಯ<br />ಹೇಳಿದಂತೇ ಆಯ್ತು:<br />''ನಮ್ಮ ಪ್ರಾರ್ಥನೆಯೀಗ<br />ಯಾವ ಸ್ವಾಮಿಗರ್ಪಿತವಾಯ್ತೋ,<br />ನಮ್ಮ ಕಳಕಳಿಯನ್ನಾರು ನಂಬಿದರೋ,<br />ಅವನ ಬಾಹುಬಲ ಅರಿತವರು<br />ಯಾರು ಯಾರೋ''<br /><span class="text-right"><em>-ಜಾನ್ ೧೨:೩೮</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ಕಣ್ಣಾರೆ ಕಂಡರೂ ಗ್ರಹಿಸಬಾರದು<br />ಎಂದು ತಿಳಿಸಿ, ಕಣ್ಣಿನಿಂದ ಕಂಡು<br />ಕಿವಿಯಿಂದ ಕೇಳಿ, ಹೃದಯದಿಂದ ಗ್ರಹಿಸಿ<br />ನನ್ನ ಕಡೆಗೆ ತಿರುಗಿಕೊಂಡು<br />ನನ್ನಿಂದ ಸ್ವಸ್ಥತೆಯನ್ನು ಹೇಗೂ ಹೊಂದದ<br />ಹಾಗೆ ಈ ಜನರ ಹೃದಯಕ್ಕೆ<br />ಕೊಬ್ಬೇರಿಸಿ ಕಿವಿಯನ್ನು ಮಂದಮಾಡಿ<br />ಕಣ್ಣಿಗೆ ಅಂಟುಬಳಿ''- ಎಂದು ನನಗೆ<br />ಹೇಳಿದನು.<br /><span class="text-right"><em>-ಈಸಾ ೬:೯-೧೦</em></span></td>
					<td>ಪ್ರಭುವ ವೈಭವವರಿತ,<br />ಮನಗಂಡ ಪುಣ್ಯಾತ್ಮ, ಪ್ರವಾದಿ,<br />ಈಸಾಯನೇ ಇದು ಕೂಡ ಹೇಳಿದ್ದ,<br />ಅಂದು ಹಿಂದೆ:<br />ಅವರ ಕಣ್ಣ ಕುರುಡಾಗಿಸುವ,<br />ಎದೆ ಕಲ್ಲಿನಂತಾಗಿಸುವ;<br />ಕಾಲ ಕೂಡುತ ಬರಲು,<br />ಒಳಗಣ್ಣು ತೆರೆದೊಡನೆ,<br />ಎದೆಯ ಒಳದನಿ ಕೇಳಿಸಿದಾಗ-<br />ಅವನತ್ತ ತಿರುಗುವರು;<br />ಸ್ವಾಮಿಯೇ ಆ ಜನರ ಗುಣಪಡಿಸಿ<br />ಜೊತೆಗೊಯ್ವೆನು.<br /><span class="text-right"><em>-ಜಾನ್ ೧೨:೪೦-೧</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>''ನಾನು ಯಾವನನ್ನು ನಂಬಿದ್ದೆನೋ,<br />ಯಾವನು ನನ್ನ ಮನೆಯಲ್ಲಿ<br />ಅನ್ನಪಾನಗಳನ್ನು ತೆಗೆದುಕೊಂಡನೋ,<br />ಅಂಥ ಆಪ್ತಸ್ನೇಹಿತನು ನನಗೆ<br />ಕಾಲನ್ನು ಅಡ್ಡಗೊಟ್ಟಿದ್ದಾನೆ.''<br /><span class="text-right"><em>-ಸಾಮ್ಸ್ ೪೧:೯</em></span></td>
					<td>ನಾನು ಹೇಳುವ ಮಾತು ಎಲ್ಲರೆಲ್ಲರಿಗಲ್ಲ;<br />ಯಾರನಾಯ್ದುಕೊಳ್ಳಬೇಕೆಂಬ,<br />ಯಾರನಾರಿಸಿಕೊಂಡಿರುವೆನೆಂಬ<br />ಅರಿವೆನಗಿಹುದು. ಇದೂ ನನಗೆ<br />ತಿಳಿದಿಹುದು, ಮುಂದೆ<br />ನಡೆಯುವುದೇನೆಂದು ಶಾಸ್ತ್ರಗ್ರಂಥಗಳು<br />ಹೇಳಿರುವುದೆಲ್ಲ ಫಲಿಸಿಯೇ ತೀರುವುದು:<br />ಕೈಯಾರೆಯೇ ನಾನಿತ್ತ ರೊಟ್ಟಿಯನು<br />ತಿಂದವನೇ ನನಗೆರಡು ಬಗೆಯುತಿಹನು,<br />ನಡೆವ ಕಾಲಿಗೆ ತೊಡರಾಗಿ ನನಗೆ<br />ತಡೆಯೊಡ್ಡುತಿಹನು!<br /><span class="text-right"><em>- ಜಾನ್ ೧೩:೧೮</em></span></td>
				</tr>
				<tr>
					<td>ನಿರ್ನಿಮಿತ್ತ ವಿರೋಧಿಗಳು ನನ್ನ<br />ವಿಷಯದಲ್ಲಿ ಹಿಗ್ಗುವದಕ್ಕೆ<br />ಅವಾಕಾಶ ಕೊಡಬೆಡ;<br />ನಿಷ್ಕಾರಣವೈರಿಗಳ ಕಣ್ಣುಸನ್ನೆಗೆ<br />ಆಸ್ಪದ ಕೊಡಬೇಡ.<br /><span class="text-right"><em>-ಸಾಮ್ಸ್ ೩೫:೧೯</em></span></td>
					<td>ಆ ಧರ್ಮಶಾಸ್ತ್ರಗ್ರಂಥದ ಮಾತು ಫಲಿಸಲೇ<br />ಬೇಕಲ್ಲ,<br />ದ್ವೇಷಿಸಲು ಕಾರಣವೇ?<br />ಅವರಿಗೋ ಯಾವುದೂ ನೆಪ ಬೇಡ,<br />ಒಂದೂ ಬೇಕೇ ಇಲ್ಲ.'<br /><span class="text-right"><em>-ಜಾನ್ ೧೫:೨೫</em></span></td>
				</tr>
				<tr>
					<td>ನಿಷ್ಕಾರಣದ್ವೇಷಿಗಳು ನನ್ನ<br />ತಲೆಗೂದಲುಗಳಿ- ಗಿಂತ<br />ಹೆಚ್ಚಾಗಿದ್ದಾರೆ; ನಿರ್ನಿಮಿತ್ತವಾಗಿ<br />ನನ್ನನ್ನು ಮುಗಿಸಿಬಿಡಬೇಕೆಂದಿರುವ<br />ವೈರಿಗಳು ಬಲಿಷ್ಠರಾಗಿದ್ದಾರೆ. ನಾನು<br />ಅಪಹರಿಸದಿದ್ದರೂ ನನ್ನಿಂದ<br />ದಂಡತೆಗೆದು ಕೊಂಡರಲ್ಲಾ.<br /><span class="text-right"><em>-ಸಾಮ್ಸ್ ೬೯:೪</em></span></td>
					<td></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಅದರಿಂದ ಎಲ್ಲರ ಕೈ<br />ಜೋಲುಬೀಳುವದು, ಎಲ್ಲರ ಹೃದಯ<br />ಕರಗಿ ನೀರಾಗುವುದು; ಅವರು<br />ಬೆಚ್ಚಿಬೀಳುವರು, ಯಾತನೆ<br />ವೇದನೆಗಳು ಅವರನ್ನಾಕ್ರಮಿಸುವುವು,<br />ಹೆರುವ ಹೆಂಗಸಿನಂತೆ ಸಂಕಟ<br />ಪಡುವರು; ಒಬ್ಬರನ್ನೊಬ್ಬರು ನೋಡಿ<br />ವಿಸ್ಮಯಪಡುವರು, ಅವರ<br />ಮುಖಗಳು [ತಲ್ಲಣದಿಂದ]<br />ಬೆಂಕಿಬೆಂಕಿಯಾಗುವುವು.<br /><span class="text-right"><em>-ಈಸಾ ೧೩:೭-೮</em></span></td>
					<td>ಹೆಂಗಸೊಬ್ಬಳು ಪ್ರಸವಿಸುವಾಗ,<br />ಅವಳು ಅನುಭವಿಸುವ ನೋವು ಅಸದೃಶ,<br />ಅದು ಮಾತಿಗೇ ಮೀರಿದ್ದು.<br />ತನ್ನ ಮಗುವನು ಕಂಡೊಡನೆ, ಆ ಬಗೆಯ<br />ಆಷ್ಟು ನೋವನ್ನೆಲ್ಲ ಮರೆತು,<br />ಅಕೆ ನಲಿಯುವ ಸೋಜಿಗಕೆಣೆಯುಂಟೆ?<br />ಹೊಸ ಜೀವ ಒಡಮೂಡಿ ಕಣ್ತೆರೆಯೆ ತಾನು<br />ಕಾರಣಳಾದೆನೆಂಬ ಹರ್ಷವೇ<br />ಆ ಯಾತನೆಯನೆಲ್ಲ ಮರೆಸಿತು ತಾನೆ?<br /><span class="text-right"><em>-ಜಾನ್ ೧೬:೨೧</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಸೇನಾಧೀಶ್ವರ ಯೆಹೋವನು<br />ಇಂತೆನ್ನುತ್ತಾನೆ: ಖಡ್ಗವೇ, ನಾನು<br />ನೇಮಿಸಿದ ಕುರುಬನೂ ನನ್ನ<br />ಸಂಗಡಿಗನೂ ಆಗಿರುವವನಿಗೆ<br />ವಿರುದ್ಧವಾಗಿ ಎಚ್ಚರಗೊಳ್ಳು;<br />ಕುರುಬನನ್ನು ಹೊಡೆ; ಕುರಿಗಳು<br />ಚದರಿ ಹೋಗುವವು; ಮರಿಗಳ<br />ಮೇಲೂ ಕೈಮಾಡಬೇಕೆಂದಿದ್ದೇನೆ.''<br /><span class="text-right"><em>-ಜೆ಼ಕಾರಿಯಾ ೧೩:೭</em></span></td>
					<td>ಆ ಕಾಲ ಕೂಡಿ ಬರುತಲಿದೆ; ಇಲ್ಲ,<br /> ಈಗಲೇ ಅದು ಬಂದಾಯ್ತು ಬಿಡಿ: ನೀವೀಗ<br /> ಚದುರಿ ಅತ್ತಿತ್ತ ಹೋಗುವಿರಿ; ನಿಮ್ಮ ನಿಮ್ಮ<br /> ಮನೆಗಳಿಗೋಡುವಿರಿ; ನನ್ನನಿಲ್ಲಿಯೇ<br /> ಒಬ್ಬಂಟಿಯಾಗಿಸಿ ಬಿಟ್ಟು ಸರಿಯುವಿರಿ,<br /> ಜಾರುವಿರಿ, ತೆರಳುವಿರಿ, ಯಾರು<br /> ಹೇಳುವರಯ್ಯ ನಾನು ಒಬ್ಬಂಟಿ- ನನ್ನ<br /> ತಂದೆ ನನ್ನ ಜೊತೆ ಇದ್ದೇ ಇರುವನಲ್ಲ!<br /><span class="text-right"><em>-ಜಾನ್ ೧೬:೩೨; ೮:೧೬</em></span></td>
				</tr>
				<tr>
					<td>ಸಾಮ್ಸ್ ೧೦೯:೮</td>
					<td>ನಾನವರ ರಕ್ಷಿಸಿದೆ, ಎಲ್ಲ ಎಲ್ಲರನೂ;<br /> ಮಂದೆಯಲಿ ಒಂದನೂ ಬಿಡದಂತೆ<br /> ಬೆಂಗಾವಲಾಗಿದ್ದೆ, ಕಣ್ಗಾವಲಾಗಿದ್ದೆ;<br /> ಆದರೂ ಒಂದೇ ಒಂದು ಹಸುಳೆ<br /> ಕಣ್ತಪ್ಪಿ ಕೈತಪ್ಪಿ ಕಳೆದೇ ಹೋಯಿತಲ್ಲ- ಏಕೆ<br /> ಹೀಗಾಯ್ತೆಂಬ ನನ್ನ ಕೊರಗು;<br /> ಹಾಗಾಗಬೇಕೆಂದು ವಿಧಿಸಿದ್ದ, ಬರೆದಿದ್ದ<br /> ಶಾಸ್ತ್ರಗ್ರಂಥದ ಮಾತು<br /> ಹುಸಿಯಾಗಬಾರದಲ್ಲ, ಅದಕೆ ಇರಬೇಕು!<br /><span class="text-right"><em>-ಜಾನ್ ೧೭:೧೨; ೧೮:೯;</em></span><br /><span class="text-right"><em>೬:೩೯; ೧೦:೨೮</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ನನ್ನ ಮೇಲುಹೊದಿಕೆಯನ್ನು<br />ತಮ್ಮತಮ್ಮಲ್ಲಿ<br />ಪಾಲುಮಾಡಿಕೊಳ್ಳುತ್ತಾರೆ;<br />ನನ್ನ ಅಂಗಿಗೋಸ್ಕರ ಚೀಟು<br />ಹಾಕುತ್ತಾರೆ!<br /><span class="text-right"><em>-ಸಾಮ್ಸ್ ೨೨:೧೮</em></span></td>
					<td>ಆಗ, ಅವರು ತಮ್ಮತಮ್ಮಲ್ಲಿ<br />ಮಾತಾಡಿಕೊಂಡರು ಹೀಗೆ: ''ಈ<br /> ಬಟ್ಟೆಯನು ಹರಿದು ಹಂಚಿಕೊಳ್ಳುವುದು<br /> ಬೇಡ; ಚೀಟಿ ಎತ್ತೋಣ, ಯಾರ ಹೆಸರು<br /> ಬರುತ್ತದೆಯೋ ಅವರಿಗದು ಸೇರಲಿ.''<br /> ಹಿಂದಿನ ಶಾಸ್ತ್ರಗ್ರಂಥಗಳಲ್ಲಿ ಹಾಗೆಯೇ<br /> ಬರೆದಿತ್ತಲ್ಲವೇ?: ''ನನ್ನ ಮೇಲು<br /> ಹೊದಿಕೆಯ ಬಟ್ಟೆಯನ್ನು ತಮ್ಮ<br /> ತಮ್ಮಲ್ಲಿ ಪಾಲುಮಾಡಿಕೊಳ್ಳುತ್ತಾರೆ;<br /> ನನ್ನ ಅಂಗಿಗೋಸ್ಕರ ಚೀಟುಹಾಕುತ್ತಾರೆ''<br /><span class="text-right"><em>-ಜಾನ್ ೧೯:೨೪</em></span></td>
				</tr>
				<tr>
				<td colspan="2"><span class="text-center">* * * *</span></td>
				</tr>
				<tr>
					<td>ನನಗೆ ಉಣ್ಣುವದಕ್ಕೆ<br />ಕಹಿಯಾದ ವಸ್ತುವನ್ನೂ,<br />ಬಾಯಾರಿದಾಗ ಹುಳಿತ<br />ದ್ರಾಕ್ಷಾರಸವನ್ನೂ ಕೊಟ್ಟರು.<br /><span class="text-right"><em>-ಸಾಮ್ಸ್ ೬೯:೨೧</em></span></td>
					<td>ತದನಂತರ, ಎಲ್ಲಾ ಮುಗಿಯಿತೆಂದು<br /> ಕೊಂಡಾಗ ಯೇಸು ಹೇಳಿದ: ''ನನಗೆ<br /> ಬಾಯಾರಿಕೆಯಾಗುತ್ತಿದೆ''- ಅಂತ. ಹೀಗೆ<br /> ಹೇಳುತ್ತಾನೆಂದು ಶಾಸ್ತ್ರಗಳಲ್ಲಿ ಮೊದಲೇ<br /> ಬರೆದಿತ್ತು. ಹುಳಿ ದ್ರಾಕ್ಷಾರಸ ತುಂಬಿದ<br /> ಕುಡಿಕೆಯೊಂದು ಅಲ್ಲೇ ಸನಿಹದಲ್ಲಿತ್ತು.<br /> ತುದಿಗೆ ಬಟ್ಟೆಸುತ್ತಿದ ಉದ್ದವಾದ<br /> ಕೋಲೊಂದನ್ನು ಅದರಲ್ಲಿ ಅದ್ದಿ, ಆ<br /> ಕೋಲಿನ ತುದಿಯನ್ನ ಸಿಪಾಯಿಗಳು<br />ಅವನ ಬಾಯಿಯ ಮುಂದೆ ಹಿಡಿದರು.<br /><span class="text-right"><em>-ಜಾನ್ ೧೯:೨೮-೯</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಆತನು ಅವನ ಎಲುಬುಗಳನ್ನೆಲ್ಲ<br /> ಕಾಪಾಡುತ್ತಾನೆ; ಅವುಗಳಲ್ಲಿ<br /> ಒಂದಾದರೂ ಮುರಿದು ಹೋಗುವುದಿಲ್ಲ!<br /><span class="text-right"><em>-ಸಾಮ್ಸ್ ೩೪:೨೦</em></span></td>
					<td>ಹಾಗಾಗಬೇಕೆಂದಿತ್ತು, ಆಗಿಹೋಯಿತು;<br /> ಶಾಸ್ತ್ರಗ್ರಂಥಗಳಲ್ಲಿ ಬರೆದ್ದದೆಲ್ಲ<br /> ಈಡೇರಿಯೂ ಬಿಟ್ಟಿತು ತಾನೆ?:<br /> [ಎಷ್ಟೇ ಹೊಡೆ ಹೊಡೆದು ಅವನನ್ನು<br />  ಜರ್ಜರಿಸಲಿ, ಛಾಟಿ ಏಟುಗಳಿಂದ],<br /> ಮುರಿಯದೊಂದೂ ಮೂಳೆ ಎಲುಬು-<br /> ಎಂಬ ಹೇಳಿಕೆ ಅಲ್ಲಿತ್ತು ಭವಿಷ್ಯವಾಣಿ,<br /> ಅಂತೇ ಆಯಿತು.<br /><span class="text-right"><em>-ಜಾನ್ ೧೯:೩೬</em></span></td>
				</tr>
				<tr>
					<td>ಒಂದೇ ಮನೆಯಲ್ಲಿ ಅದನ್ನು ಊಟ<br />ಮಾಡಬೇಕು; ಅದರಲ್ಲಿ<br />ಸ್ವಲ್ಪವನ್ನಾದರೂ ಮನೆಯಿಂದ ಹೊರಗೆ<br />ತೆಗೆದುಕೊಂಡು ಹೋಗಕೂಡದು.<br />ಆ ಪಶುವಿನ ಒಂದು ಎಲುಬನ್ನಾದರೂ<br />ಮುರಿಯಕೂಡದು.<br /><span class="text-right"><em>-ಎಕ್ಸೋಡಸ್ ೧೨:೪೬</em></span></td>
					<td></td>
				</tr>
				<tr>
					<td>ಅದರಲ್ಲಿ ಸ್ವಲ್ಪವನ್ನಾದರೂ<br /> ಮರುದಿನದವರೆಗೆ ಮಿಗಿಸಬಾರದು;<br /> ಆ ಮಶುವಿನ ಒಂದು ಎಲುಬನ್ನಾದರೂ<br /> ಮುರಿಯಬಾರದು <em>-ನಂಬರ್ಸ್ ೯:೧೨</em></td>
					<td></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ದಾವಿದವಂಶದವರಲ್ಲಿಯೂ<br /> ಯೆರೂಸಲೇಮಿನವರಲ್ಲಿಯೂ ದೇವರ<br /> ದಯೆಯನ್ನು ಹಂಬಲಿಸಿ ಬೇಡುವ<br />  ಭಾವವನ್ನು ಸುರಿಸುವೆನು;<br /> ತಾವು ಇರಿದವನನ್ನು ದಿಟ್ಟಿಸಿ<br />  ನೋಡುವರು; ಇದ್ದೊಬ್ಬ ಮಗನನ್ನು<br /> ಕಳೆದುಕೊಂಡಂತೆ ಅವನಿಗಾಗಿ<br /> ಗೋಳಾಡುವರು; ಚೊಚ್ಚಲ ಮಗನ<br /> ವಿಯೋಗಕ್ಕೋಸ್ಕರ ದುಃಖಪಟ್ಟಂತೆ<br />  ಅವನಿಗಾಗಿ ದುಃಖಿಸುವರು.<br /><span class="text-right"><em>-ಜೆ಼ಕಾರಿಯಾ ೧೨:೧೦</em></span></td>
					<td>ಧರ್ಮಶಾಸ್ತ್ರವೇ ಇನ್ನೊಂದೆಡೆ<br />ಹೇಳಿಬಿಟ್ಟಿದೆಯಲ್ಲ-<br />''ಚುಚ್ಚಿ ನೋಯಿಸುವವನ್ನು ಜನ ಸುಮ್ಮನೇ<br />ನೋಡುತ್ತ ನಿಲ್ಲುವರು!''<br /><span class="text-right">[ಅವರು ತಾವು ಇರಿದವನನ್ನು ದಿಟ್ಟಿಸಿ</span><br /><span class="text-right"> ನೋಡುವರು ಎಂದು ಶಾಸ್ತ್ರದಲ್ಲಿ</span><br /><span class="text-right"> ಮತ್ತೊಂದು ಮಾತೂ ಇದೆ.]</span><br /><span class="text-right"> <em>- ಜಾನ್ ೧೯:೩೭</em></span></td>
				</tr>
				<tr>
					<td colspan="2"><span class="text-center">* * * *</span></td>
				</tr>
				<tr>
					<td>ಇದನ್ನೂ ನೋಡಿ: .. .. ಯಾಕೆಂದರೆ,<br /> ನೀನು ನನ್ನ ಜೀವಾತ್ಮವನ್ನು<br /> ಪಾತಾಳದಲ್ಲಿ ಬಿಡುವುದಿಲ್ಲ; ನಿನ್ನ<br />  ಪ್ರಿಯನಿಗೆ ಅಧೋಲೋಕವನ್ನು<br /> ನೋಡಗೊಡಿಸುವುದಿಲ್ಲ!<br /> <span class="text-right"><em>-ಸಾಮ್ಸ್ ೧೬:೧೦</em></span></td>
					<td>ಏಕೆ ಗೊತ್ತೇನು:<br /> ಸತ್ತವನು ಮತ್ತೆ ಎದ್ದು ಬರುವನೆಂದು<br /> ತಮ್ಮ ಶಾಸ್ತ್ರಗಳಲ್ಲಿ ಬರೆದಿರುವುದೇ ಅವರಿಗೆ<br />  ಇನ್ನೂ ತಿಳಿದಿರಲಿಲ್ಲವಲ್ಲ!<br /> <span class="text-right"><em>-ಜಾನ್ ೨೦:೯</em></span></td>
				</tr>
			</table>
		</section>
	</section>
</body>
</html>

