<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-035">
		<h1 class="level1-title" epub:type="title"><span class="num">೩೫ ::</span> ಬೆಟ್ಟದ ಮೇಲಿನ ಉಪದೇಶ</h1>
		<p>ಹಾಗೆಯೇ, ಜಾನ್ ಸುವಾರ್ತೆಯಲ್ಲಿ ಇಲ್ಲದ, 'ಸರ್ಮನ್ ಆನ್ ದ ಮೌಂಟ್'<sup><a epub:type="noteref" href="999-aside.xhtml#id-35.1">೧</a></sup>  ಎಂಬ ಜಗತ್‍ಪ್ರಸಿದ್ದ ಉಪದೇಶ, ಕ್ರೈಸ್ತ ಮತಾವಲಂಬಿಗಳ ಮತ್ತು ಸಮಾನ ಮನಸ್ಕರ ಹೃದಯವನ್ನು ಸೂರೆಗೊಂಡ, ಸೂರೆಗೊಳ್ಳುತ್ತಿರುವ ಸುಧಾಸೇಚನ.</p>
		<p class="verse">ದೀನರೇ ಧನ್ಯರಲಾ, ಅವರದೇ ಸ್ವರ್ಗದ ರಾಜ್ಯ;<br />ನೊಂದವರೇ ಕುಂದದಿರಿ, ಸಂತೈಸಲವನೇ ಬರುವ;<br />ಸುಮನಸರೇ, ಮುಗ್ಧರೇ, ಪುಣ್ಯವಂತರು ನೀವೇ,<br />ಅವನಿತ್ತ ವರವನೆಲ್ಲವ ನೀವು ಅನುಭವಿಸಲಿಹಿರಿ;<br />ಅವನ ಆಣತಿಯಂತೆ ನಡೆವ ಜನರೇ, ಧನ್ಯ;<br />ಪ್ರಭು ನಿಮ್ಮ ಮನದಾಸೆಗಳ ಪೂರೈಸಿ ಬಿಡುವ.<br />ನೆರೆಹೊರೆಗೆ ದಯೆ ತೋರಿ ನಲಿವ, ಓ ನನ್ನವರೇ,<br />ಕರುಣೆಯನು ಮಳೆಗರೆವನವ ಚಿರಕಾಲ ನಿಮಗೆ.<br />ಕೊಳೆ ತಾಗದೆದೆಯ ಜನ, ಕೇಡನರಿಯದ ಮನ-<br />ನೀವು ಕಾಣುವಿರಯ್ಯ, ನಿಜಕು ಅವನ!<br />ಶಾಂತಿ ನೆಮ್ಮದಿ ಬಿತ್ತಿ ಸೌಖ್ಯ ಬೆಳೆವ ಒಡನಾಡಿಗಳೇ<br />ಮಕ್ಕಳೆಂದಕ್ಕರೆಯಲವ ನಿಮ್ಮ ಅಪ್ಪಿಕೊಳುವ.<br />ಶೋಷಿತರೆ, ಎದೆಗುಂದದಿರಿ, ಭಾಗ್ಯವಂತರು ನೀವು-<br />ಅಲ್ಲಿ ಸಲ್ಲುವರು ನೀವೇ, ನಿಮದೇ ಭವ್ಯ ಸಾಮ್ರಾಜ್ಯ!</p>
		<p>ಕ್ರೈಸ್ತ ಬೋಧನೆಯ ಸಾರ, ಹೃದಯ, ಉಸಿರು, ಪ್ರಾಣ ಎಂದೆಲ್ಲ ಜನ ಕೊಂಡಾಡುವ ಈ ಉಪದೇಶ ಹಲವು ಕಾರಣಗಳಿಗಾಗಿ ವಿಶಿಷ್ಟವಾದದ್ದು. ವೇದಾಂತ ಸಂದೇಶಕ್ಕೂ ಇದಕ್ಕೂ ಬಲು ಹತ್ತಿರದ ನಂಟು. ಪ್ರತಿಯೊಬ್ಬ ಮನುಷ್ಯನ ನಿಜವಾದ ಸ್ವಭಾವ ದೈವಿಕವಾದದು; ಜೀವನದ ಮುಖ್ಯ (ಏಕೆ, ಒಂದೇ ಒಂದು) ಉದ್ದೇಶವೆಂದರೆ, ಆ ದೈವತ್ವವನ್ನು ಮನಗಾಣುವುದು ಹೀಗಾಗಿ, ಭಗವದ್ ಸಾಕ್ಷಾತ್ಕಾರವೇ ವೇದಾಂತದ (ಅಂದರೆ ಉಪನಿಷತ್ತಿನ) ಗುರಿ. ಇಲ್ಲಿ ಈ ಉಪದೇಶವೂ ಆ ಪರಿಪೂರ್ಣತೆಯತ್ತ ಒಯ್ಯುವ ಕೈಮರವೇ.</p>
		<p>ಗೆಲಿಲಿಯಲ್ಲಿ ಎಲ್ಲೆಡೆ ಸುತ್ತಾಡುತ್ತ ಬೋಧಿಸುತ್ತಿದ್ದ ಯೇಸುವಿನ ಕೀರ್ತಿ ಸಿರಿಯಾ ರಾಜ್ಯದಲ್ಲೆಲ್ಲ ಹಬ್ಬಿ ಹರಡಿತು ಎನ್ನುತ್ತಾನೆ ಮ್ಯಾಥ್ಯೂ. ಗೆಲಿಲಿಯಿಂದ, ಡೆಕಾಪೋಲಿಸ್, ಜೆರೂಸೆಲಂ, ಜುಡಿಯಾ ಹಾಗೂ ದೂರದ ಜೋರ್ಡನ್ ಪ್ರದೇಶಗಳಿಂದಲೂ ಜನ ಅವನ ಪ್ರವಚನ ಕೇಳಲು ಉತ್ಸುಕರಾಗಿ ತಂಡೋಪ ತಂಡವಾಗಿ ಬರತೊಡಗಿದರು. ಅವವರ ತಿಳುವಳಿಕೆಯ ಸಾಮಥ್ರ್ಯಕ್ಕನು ಗುಣವಾಗಿ ಪ್ರವಚನ ಮಾಡುತ್ತಿದ್ದ ಜೀಸಸ್, ಈ <em>ಬೆಟ್ಟದ ಮೇಲಣ ಉಪದೇಶ</em>ವನ್ನು ತನ್ನ ಆಯ್ದ ಆಪ್ತ ಶಿಷ್ಯಮಂಡಳಿಗೆ ಮಾತ್ರ ಮೀಸಲಾಗಿಟ್ಟು ಕೊಂಡು ಹೇಳಿದ ಎಂಬುದೂ ಅರ್ಥಗರ್ಭಿತವಾದದ್ದು. ಯಾರೂ ಬಂದು ಅನಾವಶ್ಯಕ ಪ್ರಶ್ನೆಗಳನ್ನು ಕೇಳಿ ಗೊಂದಲವೆಬ್ಬಿಸದ, ಗುಡ್ದದ ಮೇಲಣ ಪ್ರದೇಶವೊಂದಕ್ಕೆ ಕೊಂಡೊಯ್ದ ಅವರಿಗೆ ಉಪದೇಶಿಸಿದನಂತೆ. ಈ ಶಿಷ್ಯೋತ್ತಮರು ಗುರುವಿನ ಮಾತುಗಳ ಸೂಚ್ಯಾರ್ಥವನ್ನು ಗುರುತಿಸಬಲ್ಲ, ಧ್ವನಿಯನ್ನು ಗ್ರಹಿಸಬಲ್ಲ ಆಧ್ಯಾತ್ಮಿಕ ಮಟ್ಟವನ್ನು ಮುಟ್ಟಿದವರಾಗಿದ್ದರು. ರಹಸ್ಯ ಎಂದರೂ,<sup><a epub:type="noteref" href="999-aside.xhtml#id-35.2">೨</a></sup> ಸಾಮಾನ್ಯ ಅರ್ಥದಲ್ಲಿ ಇದು ಒಂದು ಗುಟ್ಟು ಎಂದಲ್ಲ. ಸರಿಯಾಗಿ ಅರ್ಥಮಾಡಿಕೊಳ್ಳದಿದ್ದರೆ, ಅಪಾರ್ಥದಿಂದ ಅನಾಹುತ ಆದೀತು ಎಂಬ ಶಂಕೆಯಿಂದ. ಅಬ್ರಹಾಮನಿಗಿಂತ ಮುನ್ನವೇ ನಾನಿದ್ದೆ ಎಂದಾಗ ಅರ್ಥವಾಗದ ಜನ ಕಲ್ಲೆಸದು ದೊಂಬಿ ಮಾಡಲಿಲ್ಲವೇ?<sup><a epub:type="noteref" href="999-aside.xhtml#id-35.3">೩</a></sup></p>
		<p>ಶಿಷ್ಯರು ಅವನ ಬಂದು ಕುಳಿತರು. ಹತ್ತಿರ ಬಂದರು. ಆಗ ಗುರು ಮುಖದಿಂದ ಶ್ರೀವಾಣಿ ಮೊಳಗ ತೊಡಗಿತು ಎನ್ನುತ್ತಾನೆ, ಮ್ಯಾಥ್ಯೂ. ಉಪದೇಶ ಎಂದರೆ ಇದು. ಒಂದೊಂದು ಮಾತೂ ಆಣಿಮುತ್ತು, ಮಾಣಿಕ್ಯದ ದೀಪ್ತಿ, ಸ್ಫಟಿಕದ ಶಲಾಕೆ.<sup><a epub:type="noteref" href="999-aside.xhtml#id-35.4">೪</a></sup></p>
		<p>ಜೀವನದ ಪ್ರಮುಖ ಮೌಲ್ಯಗಳನ್ನು ಗೌರವಿಸುವ ಒಬ್ಬ ವ್ಯಕ್ತಿಯನ್ನಾಗಿ ಯೇಸುವನ್ನು ನಾಲ್ಕನೆಯ ಸುವಾರ್ತೆಕಾರ ಚಿತ್ರಿಸುತ್ತ, ಈ ಅಸಾಧಾರಣ ಅಮಾನುಷ ಶಕ್ತಿರೂಪಿಯು ತನ್ನ ನಡೆ ನುಡಿ ಚಿಂತನೆಗಳಿಂದ ನಿಸ್ಸಂಶಯವಾಗಿ ಭಗವಂತನ ಅವತಾರವೇ ಆಗಿದ್ದ ಎಂಬುದನ್ನು ಸಾಧಾರವಾಗಿ ಸಮರ್ಥಿಸುತ್ತಾನೆ.</p>
		<p>ಸತ್ಯ, ಅಹಿಂಸೆ, ದಯೆ, ನೊಂದವರಿಗೆ ನೆರವಾಗುವುದು, ಸಚ್ಚಾರಿತ್ರ್ಯ ಇವೇ ದೇಶ ಕಾಲಗಳನ್ನು ಮೀರಿದ, ಯಾವ ಜನಾಂಗಕ್ಕಾಗಲೀ ಅನ್ವಯಿಸಿ ಕೊಳ್ಳಬಹುದಾದ <em>'ಧರ್ಮ'</em> ಎಂದು ಕರೆಸಿಕೊಳ್ಳುವ ಒಂದು ನೀತಿಸಂಹಿತೆಯ ಸ್ಥೂಲ ರೂಪರೇಷೆಗಳು. ಆ ಧರ್ಮಕ್ಕೆ ಏನಾದರೂ ಊನವಾಯಿತೋ ಲೋಕ ತತ್ತರಿಸುತ್ತದೆ. ಭಗವಂತ ಆಗ ಅವತರಿಸುತ್ತಾನೆ ಎಂಬುದೇ ಸಾಮಾನ್ಯವಾಗಿ ಎಲ್ಲ ಪ್ರವಾದಿಗಳ ಭವಿಷ್ಯವಾಣಿ.<sup><a epub:type="noteref" href="999-aside.xhtml#id-35.5">೫</a></sup></p>
		<p>ಇದನ್ನೇ ಯೇಸುವೂ ಬೇರೊಂದು ರೀತಿಯಲ್ಲಿ ಹೇಳುತ್ತಾನೆ:</p>
		<p class="verse">ನೀವು ದೇವರ ನಂಬಿ, ತಂದೆಯೊಲು ನನ್ನ ಕಾಣುವಿರೇನು?<br />ಹಾಗಿರಲು, ನನ್ನನೂ ಅವನಂತೆ ಪ್ರೀತಿಸಲೇ ಬೇಕು ನೀವು.<br />ಭಗವಂತನಂಶಜನಾಗಿ ಅವನಿಂದ ಬಂದಿಹೆ ನಾನು,<br />ಬರಲೆಂದು ಬಂದೆನೇ? ನಾನಾಗಿ ಬಂದೆನೆ? ಇಲ್ಲ-<br />ಅವನು ಕಳುಹಲು ನಿಮ್ಮ ಬಳಿ ಇದೋ ಬಂದೆ, ನಿಂದೆ!<sup><a epub:type="noteref" href="999-aside.xhtml#id-35.6">೬</a></sup></p>
		<p>ಇಲ್ಲಿ ಮತ್ತು ಬೈಬಲ್‍ನಲ್ಲಿ ಹಲವೆಡೆ ಬರುವ <em>'ಪ್ರೀತಿ</em>(ಲವ್)' ಪದಕ್ಕೆ ಬೇರೆ ಬೇರೆ ಅರ್ಥವ್ಯಾಪ್ತಿಗಳಿವೆ, ಛಾಯೆಗಳಿವೆ. ದೇವರ ಬಗ್ಗೆ ನಂಬಿದವರ ಪ್ರೀತಿ ಅಂದಾಗ ಅದಕ್ಕೆ <em>ಭಕ್ತಿ</em> ಅಂತ<sup><a epub:type="noteref" href="999-aside.xhtml#id-35.7">೭</a></sup> ಅಂದುಕೊಂಡರೆ, ಹೇಳಿದರೆ ಭಾರತೀಯ ಸಂಸ್ಕೃತಿಯ ಹಿನ್ನೆಲೆಯವರಿಗೆ ಮೂಲ ಸುವಾರ್ತೆಕಾರನ ಆಶಯ ಸ್ವಲ್ಪಮಟ್ಟಿಗೆ ಅರ್ಥವಾಗುತ್ತದೆ.</p>
		<p class="vertical-delimiter" />
		<p>ಅಜ್ಞಾನದ ಮುಸುಕಿನಲ್ಲಿ ಹುದುಗಿ ಜ್ಞಾನ ಮಸಕು ಮಸಕಾಗಿರುತ್ತದೆ. ಆದ್ದರಿಂದ ಜನಗಳು ಮುಸುಕಿದ ಮಬ್ಬಿನಿಂದ ತಮ್ಮ ಕೈಹಿಡಿದು ನಡೆಸುವ ಕೈಗಳಿಗಾಗಿ ಹಂಬಲಿಸುತ್ತಿರುತ್ತಾರೆ. ಅದು ಬಂದಿತೆಂದರೆ ಸತ್ಯದ ಸೂರ್ಯ ಬಾನ ಬೆಳಗಿದಂತೆ.<sup><a epub:type="noteref" href="999-aside.xhtml#id-35.8">೮</a></sup> ತಾನು ಹೋಗಿ ಬರುವ ದಿನಗಳು ಸಮೀಪಿಸ ತೊಡಗಿದಾಗ, ಯೇಸು ಎಲ್ಲಾ ಹೇಳಿ ಬಿಡಲೋ, ಬೇಡವೋ; ಇದನ್ನೆಲ್ಲಾ ಗ್ರಹಿಸಲು ತನ್ನ ಶಿಷ್ಯರು ಆ ಮಟ್ಟಕ್ಕೇರಿದ್ದಾರೋ ಇಲ್ಲವೋ ಎಂಬುದನ್ನು ಯೋಚಿಸ ತೊಡಗುತ್ತಾನೆ:<sup><a epub:type="noteref" href="999-aside.xhtml#id-35.9">೯</a></sup></p>
		<p class="verse">ಇನ್ನೂ ಹೇಳುವುದುಂಟು, ಹೇಳಲೇನೋ ಅಳುಕು;<br />ಅದ ಕೇಳಿ ತಾಳಿಕೊಳಲಿದೆಯೆ ಗಟ್ಟಿ ಎದೆ ನಿಮಗೆ?<br />ಇರಲಿ ಬಿಡಿ, ಮುಂದೊಂದು ದಿನ ಸತ್ಯಾತ್ಮನೇ ಬರುವ,<br />ಸತ್ಯದೆಡೆ ನಿಮ್ಮೆಲ್ಲರನು ತಾ ಕೊಡೊಯ್ಯಲಿಹನು;<br />ನಿಮಗವನು ಹೇಳುವನು, ತಾನೇ ತಾನಾಗಲ್ಲ;<br />ತಾನು ಕೇಳಿದ ಸೊಲ್ಲ, ಮುಂದೊದಗುವುದನೆಲ್ಲ!</p>
		<p>ಅನನ್ಯವಾಗಿ ಅವನನ್ನೇ ಚಿಂತಿಸುವ ನಂಬಿದ ಭಕ್ತರ ಹೊಣೆ ಭಗವಂತನದು. ಅವನ ಕೃಪೆಯಿಂದ ಅವರಿಗೆ ಮರುಹುಟ್ಟು ಇಲ್ಲ. ಅವರ ಅಪರಾಧಗಳೆಲ್ಲ ಇಲ್ಲಿಯೇ ಮನ್ನಿಸಲ್ಪಡುತ್ತವೆ. ಅವರ ಇಲ್ಲಿನ ಬಾಳು ಹಸನು. ಅನನ್ಯ ಭಕ್ತಿ ಇದ್ದರೆ ಮಾತ್ರ ಸಾಕು, ಸಾಮೀಪ್ಯ, ಸಾನ್ನಿಧ್ಯ, ಸಾಲೋಕ್ಯ ಮತ್ತು ಸಾಯುಜ್ಯ ಎಲ್ಲವನ್ನೂ ಸಾಧಿಸಬಹುದು.<sup><a epub:type="noteref" href="999-aside.xhtml#id-35.10">೧೦</a></sup></p>
		<p class="verse">ಏನು ಕೇಳಿದರೇನು? ಏನು ಬರೆದೋದಿದರೇನು?<br />ಏನು ಧ್ಯಾನಿಸಿ ನೆನೆ ನೆನೆದು ಕಣ್ಮುಚ್ಚಿ ಕುಳಿತರೇನು?<br />'ನೀನಿಲ್ಲದೆ ಬೇರಿಲ್ಲ'- ತಿಳಿದ ನಂಬಿಕೆಯೊಂದೇ ತಾನು<br />ಬಳಿಗೊಯ್ದು, ಇರಿಸಿ, ಕಾಣಿಸಿ, ಅವನಲೇ ಸೇರಿಸುವುದು.</p>
		<p>ಈ ಮಾತುಗಳನ್ನ ಸ್ಪಷ್ಟವಾಗಿ ಯೇಸು ತನ್ನ ಅನುಯಾಯಿಗಳಿಗೆ ಹೇಳುತ್ತಾನೆ.</p>
		<p class="verse">ನನ್ನಿಯನು ನುಡಿಯುವೆನು, ನನ್ನ ಮಾತನು ಕೇಳಿ- ಇತ್ತ<br />ನನ್ನ ಕಳುಹಿದವನ ನಂಬಿದವರೆಲ್ಲ ಆಗುವರು ಅಮರ;<br />ಇಲ್ಲ ಅವರಿಗೆ ಮರಣಾಂತಿಕ ಶೋಧ, ಏಕೆ ಗೊತ್ತೆ, ನಿಮಗೆ?<br />ಸಾವನಾಗಲೆ ಗೆದ್ದು ಸಾಗಿಹರವರು ತುಂಬು ಬಾಳಿನತ್ತ.<sup><a epub:type="noteref" href="999-aside.xhtml#id-35.11">೧೧</a></sup></p>
	</section>
</body>
</html>

