<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ - ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-007">
		<h1 class="level1-title" epub:type="title"><span class="num">೭ ::</span> ಪರಸ್ಪರ ಪ್ರೀತಿಸುತ್ತಿರಿ</h1>
		<p>ಮಾನವೀಯತೆಯ ಮೌಲ್ಯಗಳಲ್ಲಿ ಅತಿ ಮುಖ್ಯವಾದದ್ದು 'ಪ್ರೀತಿ'. ಮಿಕ್ಕೆಲ್ಲ ಮೌಲ್ಯಗಳಾದ ದಯೆ, ಕರುಣೆ, ಕ್ಷಮೆ, ಸತ್ಯ, ಶ್ರದ್ಧೆ, ವಿಶ್ವಾಸ ಇತ್ಯಾದಿಗಳೆಲ್ಲವಕ್ಕೂ ಒಂದಲ್ಲಾ ಒಂದು ರೀತಿ ಪ್ರೀತಿಯೇ ಮೂಲ.</p>
		<p>ಪ್ರೀತಿ ಹಲವಾರು ಬಣ್ಣಗಳ ಒಂದು ಕಾಮನಬಿಲ್ಲು. ವ್ಯಕ್ತಿವ್ಯಕ್ತಿಗಳ ಸಂಬಂಧ, ಮನೋಭಾವ, ದೇಶ-ಕಾಲ, ಸನ್ನಿವೇಶ, ಸಂದರ್ಭಗಳನ್ನು ಅನುಸರಿಸಿ ಹಲವಾರು ರೂಪಗಳನ್ನು ತಾಳುತ್ತದೆ. ಸುವಾರ್ತೆಗಳ ಅಧ್ಯಯನಕ್ಕೆ ಸಂಬಂಧಪಟ್ಟಂತೆ ಈ ಪ್ರೀತಿ ಹೇಗೆ ಹೇಗೆ ಅಭಿವ್ಯಕ್ತಿಸಲ್ಪಟ್ಟಿದೆ ಎಂಬುದನ್ನು ವಿಶ್ಲೇಷಿಸೋಣ:</p>
		<section class="level2 numbered" id="id-007.01">
			<h2 class="level2-title" epub:type="title">'ಪ್ರೀತಿ' ಪದ ಬೈಬಲ್‍ನಲ್ಲಿ ಯಾವ ಯಾವ ಅರ್ಥದಲ್ಲಿ ಬಳಕೆಯಾಗಿದೆ?</h2>
			<p>ನೀತಿಬೋಧಕ ಆಚಾರಸೂತ್ರಗಳನ್ನು ಜನರಿಗೆ ಆಗಾಗ್ಗೆ ತಿಳಿಹೇಳಿರುವಂತೆ ಯೇಸು ಬೇರೆ ಸುವಾರ್ತೆಗಳಲ್ಲಿ ಚಿತ್ರಿತನಾದರೆ, ಜಾನ್‍ನಲ್ಲಿ ''ನೀವು ಪರಸ್ಪರ ಪ್ರೀತಿಸಿ, ಸೌಹಾರ್ದತೆಯಿಂದ ಇರಿ'' ಎಂಬುದೊಂದೇ ಯೇಸುವಿನ ನೀತಿಸೂಕ್ತಿಗಳಲ್ಲಿ ಪ್ರಮುಖವಾಗಿದೆ. ''ದೇವರನ್ನು ಪ್ರೀತಿಸಿದಂತೆ ನನ್ನನ್ನೂ ಪ್ರೀತಿಸಿ!'' ಎಂಬ ಮಾತೂ ಇಲ್ಲಿ ಬರುತ್ತದೆ. ಬೈಬಲ್‍ನಲ್ಲಿ ಪ್ರಯೋಗಿಸಿರುವ 'ಪ್ರೀತಿ' ಎಂದಾಗಲೆಲ್ಲ, ಭಾರತೀಯ ಸಂಸ್ಕೃತಿಯ ಹಿನ್ನೆಲೆಯ ಓದುಗರು ಅದನ್ನು ಅರ್ಥೈಸುವ ರೀತಿ ಹೀಗಿದೆ:</p>
			<p>ಮಕ್ಕಳ ಮೇಲೆ ಇಡುವ <em>ವಾತ್ಸಲ್ಯ,</em> ತಂದೆತಾಯಿಗಳ ಬಗ್ಗೆ ಇರುವ <em>ಆದರ,</em> ಪ್ರೇಯಸಿ/ಪ್ರಿಯನ ಮೇಲೆ ಬೀರುವ <em>ಪ್ರೇಮ,</em> ಗುರು ಹಿರಿಯರ ಮೇಲೆ ತೋರುವ <em>ಗೌರವ,</em> ಅತಿಥಿಗಳ ಬಗ್ಗೆ ಕಾಣಿಸುವ <em>ಸೌಜನ್ಯ,</em> ದೇವರಲ್ಲಿ ಆರಾಧಕನ <em>ಭಕ್ತಿ,</em> ಭಕ್ತನ ಮೇಲೆ ದೇವರ <em>ಕೃಪಾಕಟಾಕ್ಷ ಅನುಗ್ರಹ</em> ಎಂಬ, ಹೆಚ್ಚೂ ಕಡಿಮೆ 'ಪ್ರೀತಿ'ಗೆ ಸಮಾನಾರ್ಥಕ ಪದಗಳನ್ನು ಗಮನದಲ್ಲಿ ಇಟ್ಟುಕೊಳ್ಳಬೇಕಾಗುತ್ತದೆ.<sup><a epub:type="noteref" href="999-aside.xhtml#id-007-01">೧</a></sup></p>
			<p>ವ್ಯಕ್ತಿಯೊಬ್ಬನ ಜೀವನದಲ್ಲಿ ಏನಾದರೊಂದು ಮಹತ್ಕಾರ್ಯದಲ್ಲಿ ತೊಡಗು ವುದಕ್ಕೆ ಸಿಗುವ ಪ್ರಭಾವಶಾಲೀ ಉತ್ತೇಜನವೆಂದರೆ ಯಾರಾದರೊಬ್ಬರ  ಪ್ರೀತಿಗೆ ಪಾತ್ರನಾಗುವುದು. ಆತ್ಮೀಯರ ಮೇಲೆ ನಾವು ಪ್ರೀತಿ ತೋರುವುದರ ಪ್ರಮಾಣವೂ ಸಹ ನಮಗವರಿಂದ ದೊರೆತ ಪ್ರೀತಿಗನುಗುಣವಾಗಿ ಹೊಂದಿಕೊಂಡು ಇರುತ್ತದೆ. ಇಲ್ಲಿ ಪ್ರಸ್ತುತವಾದ ಭಗವಂತನ ಬಗ್ಗೆ ನಮಗಿರಬೇಕಾದ 'ಪ್ರೀತಿ'ಯ ವಿಚಾರವಾಗಿ ಹೇಳುವ ಹಲವಾರು ಮಾತುಗಳನ್ನು ಸಮರ್ಥರೀತಿಯಲ್ಲಿ ಅಭಿವ್ಯಕ್ತಿಸಿದವನು ಒಬ್ಬನಿದ್ದಾನೆ.</p>
			<p>ಅದವನಿಗೆ ಸಾಧ್ಯವಾದದ್ದು ಒಂದು ಮುಖ್ಯ ಕಾರಣಕ್ಕಾಗಿ ದೇವರಬಗ್ಗೆ ತಾನೇ ಅನುಭವಿಸಿದ ಪ್ರೀತಿ ಏನಿದೆ, ಅದು ದೇವರು ಅವನಿಗೆ ತೋರಿದ 'ಪ್ರೀತಿ'ಯ ಫಲ, ಪ್ರತಿಫ಼ಲನ ಎಂದರೂ ತಪ್ಪಿಲ್ಲ. ತಾನು 'ಗುರು ಮೆಚ್ಚಿದ ಶಿಷ್ಯ' ಎಂಬ ಹೆಗ್ಗಳಿಕೆಯನ್ನು ಹೇಳಿಕೊಳ್ಳುವ ಜಾನ್‍ನು, ದೇವಪುತ್ರ ಯೇಸುವಿನ ಪ್ರೀತಿಯನ್ನು ಆ ರೀತಿಯಲ್ಲಿ ಗಳಿಸಿಕೊಂಡ ಅವನ ಏಕೈಕ ಅನುಯಾಯಿ.</p>
			<p>ಎಲ್ಲ ಸುವಾರ್ತೆಗಳಲ್ಲಿ, 'ಪ್ರೀತಿ'ಯೇ ಪ್ರಮುಖ ಪರಿಕರವಾಗಿ ಯೇಸುವಿನ ಮಾತು-ಪ್ರವಚನ-ಸಂವಾದಗಳಲ್ಲಿ ನಲಿದಾಡುವುದು ನಿಜ; ಆದರೆ, ಅಲ್ಲಿ ಅದು ಇನ್ನಿತರ ಜೀವನ ಮೌಲ್ಯಗಳೊಂದಿಗೆ. ಆದರೆ, ಜಾನ್‍ನ ಈ ನಾಲ್ಕನೆಯ ಸುವಾರ್ತೆಯಲ್ಲಿ ಮಾತ್ರ ಪ್ರೀತಿಯೇ ಕೇಂದ್ರ ವಸ್ತು. ಬಲವಾದ ವೈಯಕ್ತಿಕ ಪ್ರೀತಿಯ ನೆಲಗಟ್ಟಿನ ಮೇಲೆಯೇ ಈ ಗುರು-ಶಿಷ್ಯ ಸಂಬಂಧ ಉಳಿದು ಬೆಳೆದು ಬೆಸೆದುಕೊಂಡದ್ದರಿಂದ, ನಾಲ್ಕನೆಯ ಸುವಾರ್ತೆಯುದ್ದಕ್ಕೂ ತಂದೆಯ-ಮಗನ, ದೇವರ-ಭಕ್ತನ, ಮನೆಯವರ-ನೆರೆಯವರ ಪ್ರೀತಿ ವಿಶ್ವಾಸ ನಂಬುಗೆಯ ಪ್ರಸ್ತಾಪಗಳೇ ಹೆಣೆದಿವೆ.<sup><a epub:type="noteref" href="999-aside.xhtml#id-007-02">೨</a></sup></p>
			<p>ಈಗ ಒಂದೊಂದು ಅಂಶವನ್ನೂ ಸವಿವರ ನೋಡೋಣ:</p>
		</section>
		<section class="level2 numbered" id="id-007.02">
			<h2 class="level2-title" epub:type="title">ದೇವರು ನಮ್ಮನ್ನು 'ಪ್ರೀತಿ'ಸುತ್ತಾನೆ:</h2>
			<p>ಇದು ಭಕ್ತನ ಮೇಲೆ ದೇವರ <em>ಕೃಪೆ ಅನುಗ್ರಹ</em>  <em>ಪ್ರಸಾದ ವರ</em>-ಗಳ ವಿಚಾರ<sup><a epub:type="noteref" href="999-aside.xhtml#id-007-03">೩</a></sup> ದೇವರು ನಮ್ಮನ್ನು ಪ್ರೀತಿಸುತ್ತಾನೆ.<sup><a epub:type="noteref" href="999-aside.xhtml#id-007-04">೪</a></sup> ನಮ್ಮನ್ನು ದೇವರು ಪ್ರೀತಿಸುತ್ತಾನೆ; ಆದ್ದರಿಂದಲೇ ಅವನು ನಮ್ಮ ಯೋಗಕ್ಷೇಮ ನೋಡಿಕೊಳ್ಳುತ್ತಾನೆ.<sup><a epub:type="noteref" href="999-aside.xhtml#id-007-05">೫</a></sup></p>
			<p>ತನ್ನಿಂದ ದೂರ ಹೋದವರನ್ನೂ, ತನ್ನನ್ನು ನಿರಾಕರಿಸಿದವರನ್ನೂ ಸಹ, ತನ್ನನ್ನು ತಿಳಿಯಲು ಅಸಮರ್ಥರಾದ ಮುಗ್ಧರನ್ನೂ ಕೂಡ ದೇವರು ಪ್ರೀತಿಸದೆ ಬಿಡುವುದಿಲ್ಲ.<sup><a epub:type="noteref" href="999-aside.xhtml#id-007-06">೬</a></sup></p>
			<p>ದೇವರ ಪ್ರೀತಿ ಒಬ್ಬಿಬ್ಬರಮೇಲೆ, ತನ್ನನ್ನು ಪ್ರೀತಿಸಿದವರ ಮೇಲಷ್ಟೇ ಅಲ್ಲ; ಲೋಕದ ಎಲ್ಲ ಜನರಮೇಲೆ ಈ ಪ್ರೀತಿಯ ಮಳೆಗರೆಯುತ್ತಾನೆ.<sup><a epub:type="noteref" href="999-aside.xhtml#id-007-07">೭</a></sup></p>
			<p>ತನ್ನ ಮಕ್ಕಳಾದ ಜನರನ್ನೆಲ್ಲ ದೇವರು ಅಕ್ಕರೆಯಿಂದ ನೋಡಿಕೊಳ್ಳುತ್ತಾನೆ- ಎಂಬುದು ಎಲ್ಲರಿಗೂ ಗೊತ್ತಾಗಬೇಕು.</p>
			<p>ಬೇರೆ ಧರ್ಮಗಳಲ್ಲೂ ದೇವರು ತನ್ನ ಮಕ್ಕಳಾದ ನಮ್ಮೆಲ್ಲರನ್ನೂ 'ಪ್ರೀತಿ'ಸುವ ಸೂಕ್ತಿಗಳು ಇವೆ:<sup><a epub:type="noteref" href="999-aside.xhtml#id-007-08">೮</a></sup></p>
		</section>
		<section class="level2 numbered" id="id-007.03">
			<h2 class="level2-title" epub:type="title">ನಾವು ದೇವರನ್ನು 'ಪ್ರೀತಿ'ಸುತ್ತೇವೆ; 'ಪ್ರೀತಿ'ಸ ಬೇಕು.</h2>
			<p>ಇದು ದೇವರಲ್ಲಿ ನಂಬಿದ ಜನರ <em>ಭಕ್ತಿ</em>ಯ ವಿಚಾರ<sup><a epub:type="noteref" href="999-aside.xhtml#id-007-09">೯</a></sup></p>
			<p>ನಾವು ದೇವರನ್ನು ಪ್ರೀತಿಸ ಬೇಕು.<sup><a epub:type="noteref" href="999-aside.xhtml#id-007-10">೧೦</a></sup></p>
			<p>ನಮ್ಮ ಒಳ್ಳೆಯ ಮತ್ತು ಕಷ್ಟಕಾಲಗಳೆರಡರಲ್ಲೂ ದೇವರನ್ನು ಪ್ರೀತಿಸಬೇಕು.<sup><a epub:type="noteref" href="999-aside.xhtml#id-007-11">೧೧</a></sup></p>
			<p>ನೀವು ದೇವರ ಆದೇಶಗಳನ್ನು ಪಾಲಿಸುತ್ತ, ಅವನಿಗೆ ವಿಧೇಯರಾಗಿದ್ದರೆ, ನೀವು ಅವನನ್ನು ಪ್ರೀತಿಸಿದಂತೆ- ಯೇಸು.<sup><a epub:type="noteref" href="999-aside.xhtml#id-007-12">೧೨</a></sup></p>
			<p>ಮೊದಲು ದೇವರಲ್ಲಿ ಪ್ರೀತಿ (ಆಮೇಲೆ ಉಳಿದವರ ಮೇಲೆ!)<sup><a epub:type="noteref" href="999-aside.xhtml#id-007-13">೧೩</a></sup></p>
			<p>ಜನರನ್ನು ಹೊಗಳುವುದಕ್ಕಿಂತ, ತನ್ನನ್ನು ಹೊಗಳಿಕೊಳ್ಳುವುದಕ್ಕಿಂತ, ಪ್ರಾಪಂಚಿಕ ಐಹಿಕ ವಸ್ತುಗಳನ್ನ ಬಯಸುವುದಕ್ಕಿಂತ ಹೆಚ್ಚಾಗಿ ನಾವು ದೇವರನ್ನು ಪ್ರೀತಿಸಬೇಕು.</p>
			<p>ದೇವರಲ್ಲಿ ಅಷ್ಟೊಂದು ಪ್ರೀತಿ ಇಟ್ಟುಕೊಂಡವರಿಗೆ ಅವರೇ ನಂಬಲಾಗದಷ್ಟು ಸಿದ್ಧಿಗಳು ಲಭಿಸುವುದನ್ನು ನಾವು ಕಂಡಿದ್ದೇವೆ; ಕೇಳಿದ್ದೇವೆ.</p>
			<p class="verse">ತಮ್ಮ ಚಿತ್ತ ಹೃದಯಗಳನೆನ್ನತ್ತ ಇತ್ತು<br />ಅಲ್ಲಿ ನನ್ನನ್ನೇ ತುಂಬಿ ಇಟ್ಟು ಕೊಂಡವರು<br />ಏನು ಕೇಳಿದರೂನೂ ಏನು ಹೇಳಿದರೂನು<br />ನಡೆವ ಸಿದ್ಧಿಗಳವರ ಮಾತಿನಲ್ಲಿಹುದು.<sup><a epub:type="noteref" href="999-aside.xhtml#id-007-14">೧೪</a></sup></p>
			<p>ಇದನ್ನೇ ಸುವಾರ್ತೆಕಾರ ಸಹ ಪ್ರತಿಧ್ವನಿಸುತ್ತಿದ್ದಾನೆ:</p>
			<p class="verse">ನನ್ನ ಹೆಸರಲಿ ನೀವೇನ ಕೇಳಿದರೂ ಹೇಳಿದರೂ<br />ಸಿದ್ಧಿಸುವದದೆಲ್ಲವೂ ಒಡನೆ, ಇದ ನೀವು ನಂಬಿ!<sup><a epub:type="noteref" href="999-aside.xhtml#id-007-15">೧೫</a></sup></p>
			<p class="vertical-delimiter" />
		</section>
		<section class="level2 numbered" id="id-007.04">
			<h2 class="level2-title" epub:type="title">ದೇವರು ಯೇಸುವನ್ನು 'ಪ್ರೀತಿ'ಸುತ್ತಾನೆ.</h2>
			<p>ಯೇಸು ದೇವರ ಪ್ರೀತಿಯ ಮಗನಾದ್ದರಿಂದ, ದೇವರು ತನ್ನ ಅಕ್ಕರೆಯನ್ನೆಲ್ಲ ವಾತ್ಸಲ್ಯವನ್ನೆಲ್ಲ ತನ್ನ ಪ್ರತಿನಿಧಿಯಾಗಿ ಲೋಕೋದ್ಧಾರಕ ಕೆಲಸಕ್ಕಾಗಿ ಭೂಮಿಗೆ ಕಳುಹಿಸಿರುವನಾದ್ದರಿಂದ ಈ ಏಕಮಾತ್ರ ಕರಕಮಲ-ಸಂಜಾತ ಮಾನಸಪುತ್ರನ ಮೇಲೆ ಧಾರೆಯೆರೆದಿದ್ದಾನೆ ಎಂಬ ವಿಚಾರ.<sup><a epub:type="noteref" href="999-aside.xhtml#id-007-16">೧೬</a></sup></p>
			<p>ತನ್ನ ಮಗನಾದ ಯೇಸುವನ್ನು ದೇವರು ಪ್ರೀತಿಸುತ್ತಾನೆ.<sup><a epub:type="noteref" href="999-aside.xhtml#id-007-17">೧೭</a></sup></p>
			<p>ಯೇಸು ಹೇಳುತ್ತಾನೆ: "ದೇವರು ನನ್ನನ್ನು ಪ್ರೀತಿಸುವುದೇಕೆಂದರೆ, ಅವನಿಗಾಗಿ ನಾನು ಏನು ತ್ಯಾಗ ಮಾಡಲೂ ತಯಾರಿದ್ದೇನೆ, ನನ್ನ ಪ್ರಾಣಕೊಡಲೂ ಸಿದ್ಧನಾಗಿದ್ದೇನೆ, ಅದಕ್ಕೆ.''<sup><a epub:type="noteref" href="999-aside.xhtml#id-007-18">೧೮</a></sup></p>
			<p>ದೇವರು ಮತ್ತು ಯೇಸುವಿನ ನಡುವಣ ಪ್ರೀತಿಯೇ ನಾವು ಬೇರೆಯವರನ್ನ ಹೇಗೆ ಪ್ರೀತಿಸ ಬೇಕೆಂಬುದಕ್ಕೆ ಒಂದು ಒಳ್ಳೆಯ ಪರಿಪೂರ್ಣ ನಿದರ್ಶನ.</p>
			<p class="vertical-delimiter" />
		</section>
		<section class="level2 numbered" id="id-007.05">
			<h2 class="level2-title" epub:type="title">ಯೇಸು ದೇವರನ್ನು 'ಪ್ರೀತಿ'ಸುತ್ತಾನೆ.</h2>
			<p>ತನ್ನ ಅಕ್ಕರೆಯ ತಂದೆಯ ಮೇಲೆ ಯೇಸುವಿಗೆ ಅಪಾರ ಗೌರವ, ಅವನ ಇಂಗಿತವನ್ನು ಅರಿತು ಅವನ ಕೆಲವನ್ನೆಲ್ಲ ತಾನು ಮಾಡುತ್ತಿರುವುದರಿಂದ ತಾನು ಅವನ ಪ್ರತಿರೂಪ; ತನ್ನ ಮೇಲೆ ತನಗೆ ಪ್ರೀತಿ ವಿಶ್ವಾಸವಿರುವುದರಿಂದ ತಂದೆಯನ್ನ ತಾನು ಹಾಗೆ ವಿಶ್ವಾಸಪೂರ್ವಕವಾಗಿ ವಿಧೇಯನಾಗಿ ಕಾಣುತ್ತಿದ್ದೇನೆಂಬ ಭಾವ.<sup><a epub:type="noteref" href="999-aside.xhtml#id-007-19">೧೯</a></sup></p>
			<p class="vertical-delimiter" />
		</section>
		<section class="level2 numbered" id="id-007.06">
			<h2 class="level2-title" epub:type="title">ಯೇಸು ನಮ್ಮನ್ನು 'ಪ್ರೀತಿ'ಸುತ್ತಾನೆ.</h2>
			<p>ಯೇಸು ದೇವರ ಸ್ವರೂಪ. ಅವನೇ ನಮಗೆಲ್ಲ ತಾಯಿ ಮತ್ತು ತಂದೆ. ನಾವೆಲ್ಲ ದೇವರ ಮಕ್ಕಳು. ಮಕ್ಕಳನ್ನು ತಂದೆ (ಮತ್ತು ತಾಯಿ) ವಾತ್ಸಲ್ಯದಿಂದ ನೋಡಿ ಕೊಳ್ಳುವುದು ಸಹಜ, ಸ್ವಾಭಾವಿಕ, ನೈಸರ್ಗಿಕ ನಿಯಮ.<sup><a epub:type="noteref" href="999-aside.xhtml#id-007-20">೨೦</a></sup> ''ಕೆಟ್ಟ ಮಗ ಹುಟ್ಟಿ ದಾರಿ ತಪ್ಪಿ ನಡೆಯಬಹುದು, ಆದರೆ ಎಂದೂ ಕೆಟ್ಟ ತಾಯಿ'' ಹುಟ್ಟಿಲ್ಲ! ಎಷ್ಟೇ ತಪ್ಪು ಮಾಡಿದ್ದರೂ, ತಾಯಿಗೇ ನೋವನ್ನುಂಟು ಮಾಡುವ ಕೆಟ್ಟ ಕೆಲಸಗಳನ್ನು ತನ್ನ ಮಕ್ಕಳು ಮಾಡಿದ್ದರೂ ತಾಯಿ ಅವುಗಳನ್ನು ಕ್ಷಮಿಸಿ, ಮಕ್ಕಳನ್ನು ಪ್ರೀತಿಸುತ್ತಾಳೆ ಎಂಬುದು ಕವಿಯ ಮನೋಭಾವ.<sup><a epub:type="noteref" href="999-aside.xhtml#id-007-21">೨೧</a></sup></p>
			<p>ದೇವರು ಯೇಸುವನ್ನು ಪ್ರೀತಿಸಿದಂತೆಯೇ ಯೇಸು ನಮ್ಮನ್ನು ಪ್ರೀತಿಸುತ್ತಾನೆ.<sup><a epub:type="noteref" href="999-aside.xhtml#id-007-22">೨೨</a></sup></p>
			<p>ನಾವು ಅವನೊಡನೆ ಶಾಶ್ವತವಾಗಿ ಇರಲೆಂದೇ, ನಮ್ಮಮೇಲೆ ಅವನ ಪ್ರೀತಿಯು ಎಷ್ಟೊಂದಿದೆ ಎಂಬುದನ್ನು ತೋರುತ್ತ, ಯೇಸು ಶಿಲುಬೆಯ ಮೇಲೆ ಅಸು ನೀಗಿದನು.<sup><a epub:type="noteref" href="999-aside.xhtml#id-007-23">೨೩</a></sup></p>
			<p>ಪ್ರತಿಯೊಬ್ಬ ವ್ಯಕ್ತಿಯನ್ನೂ ಯೇಸು ಪ್ರೀತಿಸುತ್ತಾನೆ.<sup><a epub:type="noteref" href="999-aside.xhtml#id-007-24">೨೪</a></sup></p>
			<p>''ನನ್ನನ್ನು ದೇವರು ಪ್ರೀತಿಸಿದಂತೆ ನಾನೂ ನಿಮ್ಮನ್ನು ಪ್ರೀತಿಸಿದೆ''- ಯೇಸು.</p>
		</section>
		<section class="level2 numbered" id="id-007.07">
			<h2 class="level2-title" epub:type="title">ನಾವು ಯೇಸುವನ್ನು 'ಪ್ರೀತಿ'ಸುತ್ತೇವೆ; 'ಪ್ರೀತಿ'ಸ ಬೇಕು.<sup><a epub:type="noteref" href="999-aside.xhtml#id-007-25">೨೫</a></sup></h2>
			<p>ತನ್ನ ಮೇಲೆ ನಾವಿರಿಸಿಕೊಳ್ಳುವ ಪ್ರೀತಿ ನಿಜವಾದ ಪ್ರೀತಿಯಾಗಿರ ಬೇಕೆಂದು ಯೇಸು ಬಯಸುತ್ತಾನೆ<sup><a epub:type="noteref" href="999-aside.xhtml#id-007-26">೨೬</a></sup>ಎಂಬ ವಿಚಾರ.</p>
			<p>ಯೇಸುವನ್ನು ನಿರಾಕರಿಸಿದವರಿಗೆ ದೇವರ ಪ್ರೀತಿ ದೊರಕುವುದಿಲ್ಲ. ಆದ್ದರಿಂದ, ದೇವರ ಪ್ರೀತಿಯ ಅಗತ್ಯ ನಿಮಗಿದ್ದರೆ ಯೇಸುವನ್ನು ಪ್ರೀತಿಸುವುದು ಅವಶ್ಯಕ.</p>
			<p class="vertical-delimiter" />
		</section>
		<section class="level2 numbered" id="id-007.08">
			<h2 class="level2-title" epub:type="title">ನಾವು ಇತರರನ್ನು 'ಪ್ರೀತಿ'ಸುತ್ತೇವೆ; 'ಪ್ರೀತಿ'ಸಬೇಕು.</h2>
			<p>ಮಕ್ಕಳ ಮೇಲೆ ಇಡುವ <em>ವಾತ್ಸಲ್ಯ,</em> ತಂದೆತಾಯಿಗಳ ಬಗ್ಗೆ ಇರುವ <em>ಆದರ,</em> ಪ್ರೇಯಸಿ/ಪ್ರಿಯನ ಮೇಲೆ ಬೀರುವ <em>ಪ್ರೇಮ,</em> ಗುರು ಹಿರಿಯರ ಮೇಲೆ ತೋರುವ <em>ಗೌರವ,</em> ಅತಿಥಿಗಳ ಬಗ್ಗೆ ಕಾಣಿಸುವ <em>ಸೌಜನ್ಯ-</em> ಇವುಗಳ ವಿಚಾರ ಇಲ್ಲಿದೆ.<sup><a epub:type="noteref" href="999-aside.xhtml#id-007-27">೨೭</a></sup></p>
			<p>ನಾವು ಇತರರೂ ಪರಸ್ಪರ ಪ್ರೀತಿಸಬೇಕು; ಹಾಗೆ ಅದನ್ನು ತೋರಿಸಲೂ ಬೇಕು.<sup><a epub:type="noteref" href="999-aside.xhtml#id-007-28">೨೮</a></sup></p>
			<p>ತನ್ನನ್ನು ನಿರಾಕರಿಸಿದವರನ್ನೂ ದೇವರು ಪ್ರೀತಿಸುತ್ತಾನಲ್ಲವೇ? ಹಾಗೆಯೇ, ನಾವೂ ಇತರರ ಬಗ್ಗೆ ಮಾಡಬೇಕು.<sup><a epub:type="noteref" href="999-aside.xhtml#id-007-29">೨೯</a></sup></p>
			<p>ಮೊದಲು ದೇವರಲ್ಲಿ ಪ್ರೀತಿಯಿಡೋಣ; ಆಮೇಲೆ ಉಳಿದವರ ಮೇಲೆ ಪ್ರೀತಿಯನ್ನು ತೋರಿಸೋಣ.</p>
			<p>ನಾವು ನಮ್ಮ ಜೊತೆ ಇರುವವರನ್ನು 'ಪ್ರೀತಿ'ಸಬೇಕೆಂಬ ಸೂಕ್ತಿಗಳು ಬೇರೆ ಧರ್ಮಗಳಲ್ಲೂ ಇವೆ:<sup><a epub:type="noteref" href="999-aside.xhtml#id-007-30">೩೦</a></sup></p>
			<p>ಎಲ್ಲಾ ಒಳ್ಳೆಯದಾಗುತ್ತೆ! ಎನ್ನುತ್ತಾನೆ; ''ನಿಮ್ಮಲ್ಲೂ ದೈವಾಂಶವಿದೆ'' ಎನ್ನುತ್ತ, ಜನರಲ್ಲಿ ಇರುವ ಸಾತ್ವಿಕತೆಯನ್ನ ಪ್ರಶಂಸಿಸಲು, ಉದ್ದೀಪಿಸಲು ಜಾನ್‍ನ ಯೇಸು ಮರೆಯುವುದಿಲ್ಲ. ''ನಿಮ್ಮ ಧರ್ಮಗ್ರಂಥಗಳಲ್ಲೇ ಬರೆದಿರುವುದನ್ನ ನೀವು ಮರೆತಿರೇನು? ದೇವರೇ ಹೇಳಿಲ್ಲವೇ: ಕೇಳಿ, ಜಗತ್ತಿನ ನೀವು ಎಲ್ಲರೂ ಅವನ ಅಂಶಜಾತರು.<sup><a epub:type="noteref" href="999-aside.xhtml#id-007-31">೩೧</a></sup> ಆ ಮಾತು ಎಂದಿಗೂ ಸುಳ್ಳಾಗದು!'' ಎಂದು ಜೀಸಸ್ ಹೇಳುತ್ತಾನೆಂದು ನಿರೂಪಿಸುತ್ತಾನೆ, ಜಾನ್.<sup><a epub:type="noteref" href="999-aside.xhtml#id-007-32">೩೨</a></sup></p>
			<p>ಆ ದೇವರು ನಿಮ್ಮನ್ನು ಹೇಗೆ ಪ್ರೀತಿಯಿಂದ ನೋಡಿಕೊಳ್ಳುತ್ತಾನೋ ಹಾಗೆಯೇ, ಅವನ ತಕ್ಕ ಮಕ್ಕಳಾದ ನೀವೂ ನಿಮ್ಮ ನೆರೆಹೊರೆಯವರನ್ನು ಪ್ರೀತಿಭಾವದಿಂದ ನೋಡಿ. ಕಲ್ಲನ್ನೂ ಕರಗಿಸಬಲ್ಲ, ಸಕಲ ಹೃತ್‍ಜೇತ್ರಿಯಾದ ಮೈತ್ರಿಯನ್ನು ಔಪಾಸನೆ ಮಾಡಿ. ದಯೆಯೇ ಧರ್ಮದ ಮೂಲ. ಸ್ನೇಹ ಶಾಂತಿಗೆ ಆಧಾರ ಇವನ್ನು ಧ್ವನಿಸುವ ಮಾತುಗಳನ್ನು ಸುವಾರ್ತೆಯುದ್ದಕ್ಕೂ ಕಾಣುತ್ತೇವೆ.</p>
			<p>ಇದೇ ಭಾವ ತುಂಬಿರುವ ಒಂದು ಪದ್ಯವನ್ನು ಹೋಲಿಕೆಗಾಗಿ ಈಗ ಗಮನಿಸಿ:</p>
		</section>
		<section class="level2 numbered" id="id-007.09">
			<h2 class="level2-title" epub:type="title">ಬೆಳೆಸಿರಿ ಸ್ನೇಹವ!</h2>
			<p class="verse">ಹಚ್ಚಿರಿ ಸ್ನೇಹದ ದೀಪವನು;<br />ಗೆಲ್ಲಿರಿ ಎಲ್ಲರ ಹೃದಯಗಳ!</p>
			<p class="verse">ಕಾಣಿರಿ ಪರರನು ನಿಮ್ಮಂತೆ;<br />ತೊಡೆಯಿರಿ ಸಮರದ ಛಲ ಚಿಂತೆ;<br />ಇಡದಿರಿ ತಪ್ಪಡಿ; ಬಿಡಿ ಬಿಡಿ, ನಡೆಯದೆ<br />ಕಳೆಯಿರಿ ಸ್ಪರ್ಧೆಯ ಹುಚ್ಚಾಟ;<br />ಅವರದು ಇವರದು ಈ ನೆರೆ ಆ ಹೊರೆ<br />ನೆಲ ಜಲ ಕಬಳಿಸಿ ಕಾದಾಟ!</p>
			<p class="verse">ಕಾಡಲು ತೊಡಗುವ ಹೋರಾಟ<br />ಬೇಡಿದ ಜನರಿಗೆ ಕೇಳಿದುದೆಲ್ಲವ<br />ನೀಡುವ ಈ ನೆಲ ನಮ್ಮಮ್ಮ;<br />ಮೇಲಿಹ ತಂದೆಯೋ ಎಲ್ಲರ ಕಾಯುವ,<br />ಕರುಣೆಯು ತುಂಬಿದ ಜಗದೊಡೆಯ!</p>
			<p class="verse">ಸಂಯಮ ಶಕ್ತಿ ವಿಶಿಷ್ಟ ಗುಣ;<br />ನೆರವೀಯುವುದೇ ಒಳ್ಳೆತನ;<br />ದಯೆಯೇ ಧರ್ಮದ ಮೂಲ ಕಣಾ!</p>
			<p class="verse">ಬಾಳಲಿ ಎಲ್ಲರೂ ಎಲ್ಲೆಡೆ ನೆಮ್ಮದಿಯಿಂದಲಿ,<br />ಸುಖದೊಡನಾಟದ ಸವಿಯನು ಮೆಲ್ಲಲಿ!</p>
			<p class="verse">ಒಳ್ಳೆಯದಾಗಲಿ ಎಲ್ಲರಿಗೆ!<br />ಒಳ್ಳೆಯದಾಗಲಿ ಎಲ್ಲರಿಗೆ!<br />ಆಗಲಿ ಒಳ್ಳೆಯದೆಲ್ಲರಿಗೆ!<sup><a epub:type="noteref" href="999-aside.xhtml#id-007-33">೩೩</a></sup></p>
			<p>ಜಾನ್‍ನ ಸುವಾರ್ತೆಯಲ್ಲಿ ಯೇಸು ಘೋಷಿಸುತ್ತಾನೆ: ''ದೇವರು ಎಷ್ಟು ಕರುಣಾಮಯಿ, ನೋಡಿ. ಜಗತ್ತನ್ನು ತುಂಬಾ ಪ್ರೀತಿಸುವ ಆ ಭಗವಂತ ತನ್ನ ಒಬ್ಬನೇ ಮಗನನ್ನು ಕೊಟ್ಟು (ಇತ್ತ ಕಳುಹಿಸಿ) ಬಿಟ್ಟಿದ್ದಾನೆ;<sup><a epub:type="noteref" href="999-aside.xhtml#id-007-34">೩೪</a></sup> ಯಾರೆಲ್ಲ ಅವನನ್ನೇ ನಂಬಿದ್ದಾರೋ ಅವರಾರಿಗೂ ನಾಶವೆಂಬುದೇ ಇಲ್ಲ; ಚಿರಜೀವನವನ್ನು ಅವರು ಪಡೆದೇ ಪಡೆಯುತ್ತಾರೆ''<sup><a epub:type="noteref" href="999-aside.xhtml#id-007-35">೩೫</a></sup></p>
		</section>
	</section>
</body>
</html>

