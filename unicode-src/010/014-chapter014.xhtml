<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ &#2014; ಒಂದು ಅಧ್ಯಯನ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-014">
		<h1 class="level1-title" epub:type="title"><span class="num">೧೪ ::</span>  ಸುವಾರ್ತೆಗಳಲ್ಲಿ ಯಹೂದೀ ಜನರ ಪಂಗಡಗಳು</h1>
		<p>ಸುವಾರ್ತೆಗಳನ್ನು ಅರ್ಥಮಾಡಿಕೊಳ್ಳುವ ಸನ್ನಾಹದಲ್ಲಿ ನಾವು ಯೇಸುವಿನ ಕಾಲದ ಯಹೂದೀಯರ ಕೆಲವು ಧಾರ್ಮಿಕ ಆಧ್ಯಾತ್ಮಿಕ ಹಾಗೂ ರಾಜಕೀಯ ಪಂಗಡಗಳ ಮುಖಾಮುಖಿ ಮಾಡಬೇಕಾಗುತ್ತದೆ. ಎಲ್ಲರೂ ಎಲ್ಲ ಸುವಾರ್ತೆಗಳಲ್ಲಿ ಬರುವುದಿಲ್ಲ.<sup><a epub:type="noteref" href="999-aside.xhtml#id-014-01">೧</a></sup> ಅವರಲ್ಲಿ ಕೆಲವರ ಸಂಕ್ಷಿಪ್ತ ಮಾಹಿತಿಯನ್ನು ಮೊದಲು ಕೊಟ್ಟು, ನಂತರ ಅವರುಗಳ ವಿವರ, ಯೇಸುವಿನ ಸಿದ್ಧಾಂತಕ್ಕೂ ಅವರುಗಳ ಧ್ಯೇಯೋದ್ದೇಶ ಗಳಿಗೂ ಸಾಮ್ಯ-ವೈಷಮ್ಯಗಳನ್ನು ಗುರುತಿಸೋಣ;</p>
		<section class="level2 numbered" id="id-014.1">
			<h2 class="level2-title" epub:type="title">ಎಪಿಕ್ಯೂರಿಯನ್ನರು:</h2>
			<p>ದಾರ್ಶನಿಕ ಎಪಿಕ್ಯೂರಸ್ (ಮರಣ: ಕ್ರಿ ಪೂ ೨೭೦) ಎಂಬುವನ ಅನುಯಾಯಿಗಳು; ಜೀವನದ ಪರಮ ಗುರಿಯೆಂದರೆ ಸಂತೋಷವೇ ಎಂದು ನಂಬಿದವರು.<sup><a epub:type="noteref" href="999-aside.xhtml#id-014-02">೨</a></sup></p>
		</section>
		<section class="level2 numbered" id="id-014.2">
			<h2 class="level2-title" epub:type="title">ಎಸ್ಸೆನ್ನರು:</h2>
			<p>ಯಹೂದಿಗಳ ಒಂದು ಸಂನ್ಯಾಸೀ ಪಂಥ. ವೈಯಕ್ತಿಕ ಸಾಧನೆ, ವ್ರತ ಉಪಾಸನೆ ಇತ್ಯಾದಿ ಆಚರಣೆ, ಧ್ಯಾನ, ಚಿಂತನೆ, ಮುಕ್ತಿಗೆ ಇವರು ಪ್ರಾಮುಖ್ಯತೆ ಕೊಡುತ್ತಿದ್ದವರು. ನೀತಿ, ನ್ಯಾಯ, ಪ್ರಾಮಾಣಿಕತೆಗಳನ್ನು ಇವರಂತೆ ಯೇಸುವೂ ಬೋಧಿಸುತ್ತಿದ್ದುದನ್ನು ಅವರು ಮೆಚ್ಚಿದ್ದರು; ಆದರೆ, ವ್ರತೋಪಾಸನೆಗಳು ವೈಯಕ್ತಿಕ ಸಂಸ್ಕಾರಕ್ಕೆ ಮುಖ್ಯ ಎಂಬ ಇವರ ಅಭಿಪ್ರಾಯಕ್ಕೆ ಯೇಸು ಮನ್ನಣೆ ಕೊಡುತ್ತಿರಲಿಲ್ಲ.</p>
		</section>
		<section class="level2 numbered" id="id-014.3">
			<h2 class="level2-title" epub:type="title">ಗೆಲಾಟಿಯನ್ನರು:</h2>
			<p>ಗೆಲಾಟಿಯಾ ಎಂಬುದು ಈಗಿನ ಟರ್ಕಿಯ ಭಾಗವಾಗಿರುವ, ಏಷಿಯಾ ಮೈನರ್ ಎಂದು ಆಮೇಲೆ ಜನರು ಕರೆದ ರೋಮನ್ ಆಡಳಿತದ ಪೂರ್ವ ದಿಕ್ಕಿನ ಪ್ರದೇಶ. ಆ್ಯಂಟಿಯೋಕ್, ಲೈಫೀರಿಯಾ, ಡರ್ಬಿ, ಐಕೋನಿಯಮ್ ನಗರಗಳು ಈ ರಾಜ್ಯದಲ್ಲಿದ್ದವು.</p>
		</section>
		<section class="level2 numbered" id="id-014.4">
			<h2 class="level2-title" epub:type="title">ಜೆನ್‍ಟೈಲ್ಲರು:</h2>
			<p>ಯಾರು ಯಹೂದಿಗಳಲ್ಲವೋ, ಅವರು ಜೆನ್‍ಟೈಲ್ಲರು. ಬಹುಶಃ ಜೆನ್‍ಟೈಲ್ಲರ ಮಕ್ಕಳು ಯಹೂದಿಗಳಾಗಲು ಸಾಧ್ಯವಿರಲಿಲ್ಲ.<sup><a epub:type="noteref" href="999-aside.xhtml#id-014-03">೩</a></sup> ಜೆನ್‍ಟೈಲ್ಲರು ಎಷ್ಟೇ ಒಳ್ಳೆಯವರಾಗಿದ್ದರೂ ಅವರು ಯಹೂದಿಗಳಿಗೆ 'ಇತರರು; ಅವರೊಂದಿಗೆ ಸಂಪರ್ಕ ಬೆಳೆಸುವುದೂ ನಿಷಿದ್ಧ, ಸಂಬಂಧವಂತೂ ಮಹಾಪಾಪ ಎಂದು ಪರಿಗಣಿಸಿದ್ದರು.</p>
			<p>ಯಾರೀ ಜೆನ್ಟೈಲ್‍ರು<sup><a epub:type="noteref" href="999-aside.xhtml#id-014-04">೪</a></sup>, ಯೇಸುವನ್ನು ಕಾಣಲು ದೂರದೂರದಿಂದ ಈ ಜೆನ್ಟೈಲರು ಬಂದದ್ದು<sup><a epub:type="noteref" href="999-aside.xhtml#id-014-05">೫</a></sup>, ಅವರನ್ನೂ ಉದ್ಧರಿಸಲು 'ಮೆಸಾಯ'ನಾಗಿ ಯೇಸು ಬಂದ<sup><a epub:type="noteref" href="999-aside.xhtml#id-014-06">೬</a></sup>, ಯೇಸುವಿನ ದೃಢತೆಯೊಂದಿಗೆ ಜೆನ್ಟೈಲರ ವಿಶ್ವಾಸದ ಹೋಲಿಕೆ<sup><a epub:type="noteref" href="999-aside.xhtml#id-014-07">೭</a></sup> ಮತ್ತು ಯೇಸು ಅವರಿಗೂ ಬೋಧನೆ ಪ್ರಾರಂಭಿಸಿದ್ದು<sup><a epub:type="noteref" href="999-aside.xhtml#id-014-08">೮</a></sup>, ಅವರ ಮೇಲೆ ಯೇಸುವಿನ ಬೋಧನೆಗಳ ಪರಿಣಾಮ<sup><a epub:type="noteref" href="999-aside.xhtml#id-014-09">೯</a></sup>- ಇವುಗಳನ್ನು ಸುವಾರ್ತೆಕಾರರು ಪ್ರಸ್ತಾಪಿಸಿದ್ದಾರೆ.</p>
			<p>ಸುವಾರ್ತೆಗಳ ನಂತರ ಹೊಸ ಒಡಂಬಡಿಕೆಯಲ್ಲಿ ಶಿಷ್ಯರ ಮತಪ್ರಚಾರದ ವಿವರಗಳಿವೆ. ಆ್ಯಕ್ಟ್ಸ್ ವಿಭಾಗದಲ್ಲಿ ಒಂದೆಡೆ<sup><a epub:type="noteref" href="999-aside.xhtml#id-014-10">೧೦</a></sup> ಈ ಜೆನ್ಟೈಲರಿಗೆ ಸಂಬಂಧಿಸಿದ ಕತೆಯಿದೆ.</p>
		</section>
		<section class="level2 numbered" id="id-014.5">
			<h2 class="level2-title" epub:type="title">ನಜ಼ರೀನ್ನರು:</h2>
			<p>ನಜ಼ರೇತ್ ನಗರದ ಜನರಿಗೆ ಈ ಹೆಸರು. ಯೇಸು ಈ ನಗರದಿಂದ ಬಂದಿದ್ದರಿಂದ, ಅವನೂ ಸಹ ಒಬ್ಬ ನಜ಼ರೀನ್ನನೇ.</p>
		</section>
		<section class="level2 numbered" id="id-014.6">
			<h2 class="level2-title" epub:type="title">ನಿಕೊಲೇಷಿಯನ್ನರು:</h2>
			<p>ಇವರು ವಿಗ್ರಹಾರಾಧಕರು. ಮತ್ತು ವಾಮಾಚಾರ ನಿರತರು. ರೆವೆಲೇಷನ್<sup><a epub:type="noteref" href="999-aside.xhtml#id-014-11">೧೧</a></sup>ಇವರನ್ನು ಯಹೂದಿಗಳು ದೂಷಿಸುತ್ತಿದ್ದರು.</p>
		</section>
		<section class="level2 numbered" id="id-014.7">
			<h2 class="level2-title" epub:type="title">ಫಾ಼ರಿಸೀಯರು(ಫ಼ರಿಸಾಯರು):</h2>
			<p>ಫಾ಼ರಿಸೀಯರು ಅಥವಾ ಫ಼ರಿಸಾಯರು ಯಹೂದಿಗಳ ಒಂದು ಧಾರ್ಮಿಕ ಪಕ್ಷದವರು. ಮೋಸಸ್‍ನ ನ್ಯಾಯ-ನೀತಿ ಪಾಠಗಳನ್ನು ಕಟ್ಟುನಿಟ್ಟಾಗಿ ಪಾಲಿಸುತ್ತಿದ್ದವರು. ಅವುಗಳೊಂದಿಗೆ, ತಲೆತಲಾಂತರವಾಗಿ ಬಂದ ಪದ್ಧತಿಗಳನ್ನು ತಪ್ಪದೆ ಅನುಸರಿಸಬೇಕೆನ್ನುತ್ತಿದ್ದವರು.</p>
		</section>
		<section class="level2 numbered" id="id-014.8">
			<h2 class="level2-title" epub:type="title">ಬಹಿಷ್ಕೃತರು:</h2>
			<p>ಯಹೂದಿಗಳ ಧಾರ್ಮಿಕ ನಿಯಮಗಳನ್ನು ಪರಿಪಾಲಿಸದೆ ಇದ್ದುದರಿಂದ ಇವರನ್ನು ಬಹಿಷ್ಕೃತರನ್ನಾಗಿ ಪರಿಗಣಿಸಿದ್ದರು.<sup><a epub:type="noteref" href="999-aside.xhtml#id-014-12">೧೨</a></sup> ಇವರು ಒಂದು ತರಹ 'ವ್ರಾತ್ಯ'ರು. ಊಟೋಪಚಾರಗಳಲ್ಲಿ ಬಹಳ ಕಟ್ಟುನಿಟ್ಟಾದ ನಿಯಮಗಳನ್ನು ಪದ್ಧತಿಗಳನ್ನು ಅನುಸರಿಸುತ್ತಿದ್ದ ಫ಼ರಿಸಾಯರಿಗೆ ಯಹೂದಿಗಳಿಂದ ಬಹಿಷ್ಕೃತರಾದ ಇಂಥವರೊಂದಿಗೆ ಯಾರಾದರೂ ಸಂಪರ್ಕ ಬೆಳೆಸಿದರೆ ಸಹನೆಯಿರುತ್ತಿರಲಿಲ್ಲ. ಯೇಸು ಬಹಿಷ್ಕೃತರೊಂದಿಗೂ ಸಂಪರ್ಕ ಬೆಳೆಸಿಕೊಂಡದ್ದು ಕೂಡದೆಂದೆಂದು ಫ಼ರಿಸಾಯರು ಆಕ್ಷೇಪಿಸಿದ್ದು ಅದಕ್ಕೇನೇ.<sup><a epub:type="noteref" href="999-aside.xhtml#id-014-13">೧೩</a></sup></p>
		</section>
		<section class="level2 numbered" id="id-014.9">
			<h2 class="level2-title" epub:type="title">ಬೇಬಿಲೋನಿಯನ್ನರು:</h2>
			<p>ಬೇಬಿಲೋನಿಯ ಎಂಬ ಪ್ರಾಚೀನ ರಾಜ್ಯ ಪ್ಯಾಲಿಸ್ಟೈನ್‍ನ ಪೂರ್ವ ಭಾಗ ದಲ್ಲಿತ್ತು. ಈ ಹೆಸರನ್ನು ರೋಮ್ ನಗರಕ್ಕೆ ಪರ್ಯಾಯವಾಗಿ ಬಳಸುತ್ತಲೂ ಇದ್ದರು.<sup><a epub:type="noteref" href="999-aside.xhtml#id-014-14">೧೪</a></sup> ಆ ಪ್ರದೇಶದ ಜನರೇ ಬೇಬಿಲೋನಿಯನ್ನರು.</p>
		</section>
		<section class="level2 numbered" id="id-014.10">
			<h2 class="level2-title" epub:type="title">ಲೆವಿಯನ್ನರು:</h2>
			<p>'ಲೆವಿ' ಎಂಬ ಬುಡಕಟ್ಟಿನ ಜನಪದ ಗುಂಪೊಂದಿತ್ತು. ಹಳೆಯ ಒಡಂಬಡಿಕೆಯ ಜೋಷುವಾ<sup><a epub:type="noteref" href="999-aside.xhtml#id-014-15">೧೫</a></sup> ದಲ್ಲಿ ಇವರಿಗೆ ಏಕೆ ಇವರದೇ ಆದ ಯಾವ ರಾಜ್ಯವೂ ಸಿಲ್ಲಿರಲಿಲ್ಲ ಎಂಬ ವಿಚಾರವಿದೆ. ಸುವಾರ್ತೆಗಳ ಕಾಲದಲ್ಲಿ ಇವರು ಪುರೋಹಿತರ ಸಹಾಯಕರು, 'ಮರಿ ಪುರೋಹಿತ ಗಿಂಡೀ ಮಾಣಿ'ಗಳು. ಪ್ರಧಾನ ದೇವಾಲಯದ ಪರಿಚಾರಕರಾಗಿಯೂ ಕೆಲಸ ಮಾಡುತ್ತಿದ್ದರು.<sup><a epub:type="noteref" href="999-aside.xhtml#id-014-16">೧೬</a></sup></p>
		</section>
		<section class="level2 numbered" id="id-014.11">
			<h2 class="level2-title" epub:type="title">ಸಮೇರಿಯನ್ನರು:</h2>
			<p>ಸಮೇರಿಯಾ ಎಂಬುದು ಜೂಡಿಯಾ ಮತ್ತು ಗೆಲಿಲಾ ನಡುವಣ ಪ್ರದೇಶ. ಇದರ ನಿವಾಸಿಗಳು ಸಮೇರಿಯನ್ನರು. ಇವರಿಗೂ ಯಹೂದಿಗಳಿಗೂ ರಾಜಕೀಯ, ಧಾರ್ಮಿಕ ಮತ್ತು ಜನಾಂಗೀಯ ವಿಚಾರಗಳಲ್ಲಿ ಎಣ್ಣೆ-ಸೀಗೇಕಾಯಿ ಸಂಬಂಧವಿತ್ತು; ಒಪ್ಪಿಗೆ ಇರಲಿಲ್ಲ. ಒಬ್ಬರು ಮುಟ್ಟಿದ್ದನ್ನು ಇನ್ನೊಬ್ಬರು ಸ್ವೀಕರಿಸುತ್ತಿರಲಿಲ್ಲ. ಪರಸ್ಪರ ಅಸ್ಪೃಶ್ಯರು.</p>
		</section>
		<section class="level2 numbered" id="id-014.12">
			<h2 class="level2-title" epub:type="title">ಸೆಡ್ಯೂಸಿಯನ್ನರು:</h2>
			<p>ಯಹೂದಿಗಳ ಒಂದು ಚಿಕ್ಕ ಧಾರ್ಮಿಕ ಪಂಗಡ. ಪುರೋಹಿತರೇ ಸಾಮಾನ್ಯವಾಗಿ ತುಂಬಿದ್ದ ಗುಂಪು. ಹಳೆಯ ಒಡಂಬಂಡಿಕೆಯ ಮೊದಲ ಐದು ಗ್ರಂಥಗಳನ್ನು ಮಾತ್ರ ಮಾನ್ಯ ಮಾಡುತ್ತಿದ್ದರಿಂದ ಇವರು ಹಲವು ವಿಚಾರಗಳಲ್ಲಿ ಫ಼ರಿಸಾಯರೊಂದಿಗೆ ತಾತ್ತ್ವಿಕ ಭಿನ್ನಾಭಿಪ್ರಾಯವಿಟ್ಟು ಕೊಂಡಿದ್ದರು.</p>
		</section>
		<section class="level2 numbered" id="id-014.13">
			<h2 class="level2-title" epub:type="title">ಸ್ಟೋಯ್‍ಕ್‍ರು:</h2>
			<p>ಜೋನೊ ಎಂಬ ದಾರ್ಶನಿಕನ ತತ್ತ್ವಗಳನ್ನು ಅನುಸರಿಸುತ್ತಿದ್ದ ಜನ. ಸುಖ ಮತ್ತು ನೋವುಗಳಿಂದ ಬಿಡುಗಡೆ ಹೊಂದುವುದೇ ಸಂತೋಷ ಎನ್ನುವುದು ಜೋನೋ ಬೋಧಿಸಿದ ಸಿದ್ಧಾಂತ. ಯಾರಿವರು ಎಂಬುದು ಅ್ಯಕ್ಟ್ಸ್ ವಿಭಾಗದಲ್ಲಿ ಚರ್ಚಿತವಾಗಿದೆ.<sup><a epub:type="noteref" href="999-aside.xhtml#id-014-17">೧೭</a></sup> ಪ್ರಕೃತಿಯೊಂದಿಗೆ ಸಾಮರಸ್ಯ, ಇಂದ್ರಿಯನಿಗ್ರಹ, ಶಿಸ್ತು ಬದ್ಧತೆ ಈ ಪಂಥದವರ ಹೆಗ್ಗಳಿಕೆ.</p>
		</section>
		<section class="level2 numbered" id="id-014.14">
			<h2 class="level2-title" epub:type="title">ಹತ್ತು-ನಗರವಾಸಿಗಳು:</h2>
			<p>ಗೆಲಿಲೀ ಸರೋವರದ ಪೂರ್ವಭಾಗದಲ್ಲಿದ್ದ ಹತ್ತು ನಗರಗಳಲ್ಲಿಯೇ ಸಾಮಾನ್ಯವಾಗಿ ಹೆಚ್ಚುಹೆಚ್ಚಾಗಿ ಜೆನ್‍ಟೈಲ್ ಬಹಿಷ್ಕೃತ ಜನರು ವಾಸಿಸುತ್ತಿದ್ದರು. ಆ ಕಾರಣಕ್ಕಾಗಿ ಈ ಊರುಗಳು ಯಹೂದಿಗಳಿಗೆ ಒಂದು ತರಹೆ ಹೊಲಗೇರಿ ನಗರಗಳು. ಇಲ್ಲಿನ ಜನರನ್ನು ಅವರು ಹೆಸರಿಟ್ಟು ಕರೆಯಲೂ ತಾಳ್ಮೆಯಿರಲಿಲ್ಲ; ಕನ್ನಡದಲ್ಲಿ 'ಕೆಲಸಿಗ'ನಾದವನು ತಮಿಳಿನಲ್ಲಿ 'ಅಂಬಟ್ಟನ್(ವೈದ್ಯ)' ಪದವಿಗೇರಿದರೂ, 'ಪೇ(ಯ)ರ್ ಶೊಲ್ಲಾದವನ್' ಎಂದು ಕೆಲವು ಸವರ್ಣೀಯ ಹೆಂಗಸರ ಬಾಯಲ್ಲಿ ಕರೆಸಿಕೊಳ್ಳುವ ದಲಿತ ನಾಪಿತನ ಕತೆಯಂತೆ<sup><a epub:type="noteref" href="999-aside.xhtml#id-014-18">೧೮</a></sup> ಇತ್ತು ಯಹೂದಿಯರ ಈ ಪ್ರವೃತ್ತಿ.</p>
		</section>
		<section class="level2 numbered" id="id-014.15">
			<h2 class="level2-title" epub:type="title">ಹಿರಿಯರು:</h2>
			<p>ಮೂರು ಬಗೆಯ ಹಿರಿಯರು ಬೈಬಲ್‍ನಲ್ಲಿ ಉಲ್ಲೇಖಿತರಾಗಿದ್ದಾರೆ. ಯಹೂದೀ ಧಾರ್ಮಿಕ ಮುಖಂಡರಾದ ಗಣ್ಯರು ಒಂದು ಬಗೆಯವರು, ಇವರಲ್ಲಿ ಕೆಲವರು ಪರಮೋಚ್ಚ ಧರ್ಮ ಪರಿಷತ್ತಿನ ಸದಸ್ಯರೂ ಆಗಿದ್ದರು. ಇನ್ನುಳಿದ ಬಗೆಯ ಹಿರಿಯರು ಬೈಬಲ್‍ನಲ್ಲಿ ಬೇರೆಡೆಗಳಲ್ಲಿ ಗುರುತಿಸಲ್ಪಟ್ಟರೂ, ಸುವಾರ್ತೆಗಳಲ್ಲಿ ಬರುವುದಿಲ್ಲ.</p>
		</section>
		<section class="level2 numbered" id="id-014.16">
			<h2 class="level2-title" epub:type="title">ಹೆರೋದ್‍ನ ಅಭಿಮಾನಿಗಳು:</h2>
			<p>ಹೆರೋದ್ ಮಹಾಶಯ ರೋಮ್‍ನ್ನು ಆಳುತ್ತಿದ್ದ ಚಕ್ರವರ್ತಿಯ ಒಬ್ಬ ಸಾಮಂತ. (ಇವನ ಬಗ್ಗೆ ವಿವರ ಬೇರೆ ಕಡೆ ಇದೆ.) ಹೆರೋದ್‍ನ ಅಭಿಮಾನಿಗಳ ಒಂದು ರಾಜಕೀಯ ಪಕ್ಷವೊಂದಿತ್ತು. ಹೆರೋದ್ ಮಹಾಶಯನ ಸಂತತಿಯ ಮುಂದಾಳುವೊಬ್ಬರು ತಮ್ಮ ಒಡೆಯನಾಗಿರಲು ಇವರಿಗೆ ಸಮ್ಮತಿಯಿತ್ತು; ರೋಮನ್ನರು ಬೇಡ ಎಂಬುದು ಇವರ ಧ್ಯೇಯ.</p>
		</section>
		<section class="level2 numbered" id="id-014.17">
			<h2 class="level2-title" epub:type="title">ಧಾರ್ಮಿಕ ಪಂಗಡಗಳಿಗೆ ಸಂಬಂಧಿಸಿದ ವ್ಯಕ್ತಿಗಳು:</h2>
			<section class="level3 numbered" id="id-014.17.1">
				<h3 class="level3-title" epub:type="title">ಪರಮೋಚ್ಚ ಧಾರ್ಮಿಕ ಪರಿಷತ್ತು:</h3>
				<p>ಇದು ಪಂಗಡವಲ್ಲ, ಧಾರ್ಮಿಕ ಸಭೆ. ಯಹೂದಿಯರ ಪರಮೋಚ್ಚ ಧಾರ್ಮಿಕ ನ್ಯಾಯಮಂಡಳಿಯೂ ಇದಾಗಿತ್ತು. ಎಪ್ಪತ್ತು ಮಂದಿ ಯಹೂದೀ ನೇತಾರರು, ಗಣ್ಯವ್ಯಕ್ತಿಗಳೂ ಇರುವ ಈ ಪರಿಷತ್ತಿಗೆ ಪ್ರಧಾನ ಪುರೋಹಿತನು ಅಧ್ಯಕ್ಷತೆ ವಹಿಸಿ ಕಾರ್ಯ ನಿರ್ವಹಿಸುತ್ತಿದ್ದನು.</p>
			</section>
			<section class="level3 numbered" id="id-014.17.2">
				<h3 class="level3-title" epub:type="title">ಪಿತಾಮಹರು:</h3>
				<p>ಯಹೂದಿ ಜನಾಂಗದ ಭೀಷ್ಮರಂತಿದ್ದ ಅಬ್ರಹಾಮ್, ಐಸಾಕ್, ಜಾಕೋರಾ ಮುಂತಾದ ಪಿತಾಮಹರುಗಳ ಬಗ್ಗೆ ಜನರೆಲ್ಲರಿಗೂ ಅಮಿತ ಗೌರವ. "ದೇವರು ಇವರೆಲ್ಲರೊಂದಿಗೆ ಒಂದು ಪವಿತ್ರಬಂಧವನ್ನು, ಒಪ್ಪಂದ (ಕವನೆಂಟ್)ವನ್ನು ಮಾಡಿಕೊಂಡಿದ್ದ; ಅದನ್ನು ಎಲ್ಲರೂ ಅನುಸರಿಸಬೇಕು'' ಎನ್ನುತ್ತಿದ್ದರು.<sup><a epub:type="noteref" href="999-aside.xhtml#id-014-19">೧೯</a></sup></p>
			</section>
			<section class="level3 numbered" id="id-014.17.3">
				<h3 class="level3-title" epub:type="title">ಮುಖ್ಯ ಪುರೋಹಿತ:</h3>
				<p>ಯಹೂದಿಗಳ ಪುರೋಹಿತಶಾಹಿ ಪದ್ಧತಿಯಲ್ಲಿ ಅತ್ಯುನ್ನತ ಪಟ್ಟದಲ್ಲಿದ್ದವ, ಪರಮೋಚ್ಚ ಧಾರ್ಮಿಕ ಪರಿಷತ್ತಿನ ಅಧ್ಯಕ್ಷನೂ ಇವನೇ. ಪ್ರತಿ ವರ್ಷ ಪ್ರಾಯಶ್ಚಿತ್ತ ದಿನಾಚರಣೆಯಂದು (ಡೇ ಆಫ್ ಅಟೋನ್‍ಮೆಂಟ್) ಇವನು ಯಹೂದಿಗಳ ದೇವಾಲಯದ ಪವಿತ್ರತಮ ಗರ್ಭಗೃಹವನ್ನು ಪ್ರವೇಶಿಸಿ, ತನ್ನ ಪರವಾಗಿ ಹಾಗೂ ಇಸ್ರೇಲ್ ಜನರ ಪರವಾಗಿ, ಎಲ್ಲರ ಪಾಪ ನಿವಾರಣೆಯ 'ಶಾಂತಿಕರ್ಮ'ದ ರೂಪದಲ್ಲಿ ವಿಧಿ ಪೂರ್ವಕ ಬಲಿ ಸಮರ್ಪಿಸುತ್ತಿದ್ದನು.</p>
			</section>
		</section>
	</section>
</body>
</html>

