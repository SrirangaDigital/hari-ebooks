<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ಸತ್ಯನಾರಾಯಣ ಪೂಜೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-002">
		<h1 class="level1-title" epub:type="title">(ಆ) ನವಗ್ರಹ ಪೂಜೆ</h1>
		<section class="level2 numbered" id="id-002.14">
			<h2 class="level2-title" epub:type="title">೧೪. ನವಗ್ರಹಗಳ ಆರಾಧನೆ</h2>
			<p class="text-center"><strong><em>(ಭಗವಂತನ ಶಕ್ತಿಯ ಸಂಕೇತಗಳಾದ ಒಂಬತ್ತು ಗ್ರಹಗಳನ್ನು ಉದ್ದೇಶಿಸಿ, ಒಂಬತ್ತು ಬಗೆಯ ಧಾನ್ಯಗಳಲ್ಲಿ ಆಯಾಯ ಗ್ರಹಗಳನ್ನ ಒಂದು ವಿಶೇಷ ಕ್ರಮದಲ್ಲಿ ಪೂಜಿಸುತ್ತೇವೆ.</em></strong></p>
			<p class="text-center"><strong>ನವಗ್ರಹಕ್ಕಾಗಿ ಇಡಬೇಕಾದ ಧಾನ್ಯಗಳು: ಗೋಧಿ <em>(ಸೂರ್ಯನಿಗೆ),</em> ಅಕ್ಕಿ <em>(ಚಂದ್ರ),</em> ತೊಗರಿ <em>(ಅಂಗಾರಕ)</em>, ಹೆಸರು <em>(ಬುಧ),</em> ಕಡಲೆ <em>(ಗುರು),</em> ಅವರೆ <em>(ಶುಕ್ರ),</em> ಎಳ್ಳು<em>(ಶನಿ),</em> ಉದ್ದು <em>(ರಾಹು),</em> ಹುರುಳಿ <em>(ಕೇತು)</em> ಸೂರ್ಯನನ್ನು ಈ ಗ್ರಹಮಮಂಡಲದ ಮಧ್ಯದಲ್ಲಿ ಇರಿಸಿ, ಬೇರೆ ಬೇರೆ ಗ್ರಹಗಳನ್ನ ಯಾವ ಯಾವ <em>ಭಾಗ</em>ದಲ್ಲಿ ಇರಿಸಬೇಕು?</strong></p>
			<p class="text-center"><strong>ಸೂರ್ಯನಿಗೆ ಆಗ್ನೇಯ ಭಾಗದಲ್ಲಿ ಚಂದ್ರ, ದಕ್ಷಿಣ ಭಾಗದಲ್ಲಿ ಮಂಗಳ, ಈಶಾನ್ಯ ಭಾಗದಲ್ಲಿ ಬುಧ, ಉತ್ತರ ಭಾಗದಲ್ಲಿ ಗುರು, ಪೂರ್ವ ಭಾಗದಲ್ಲಿ ಶುಕ್ರ, ಪಶ್ಚಿಮ ಭಾಗದಲ್ಲಿ ಶನಿ, ನೈರ್ಋತ್ಯ ಭಾಗದಲ್ಲಿ ರಾಹು, ವಾಯವ್ಯ ಭಾಗದಲ್ಲಿ ಕೇತುವನ್ನು ಪ್ರತಿಷ್ಠಾಪಿಸಬೇಕು.</strong></p>
			<p class="text-center"><strong>ಪೂಜಾ ಕಾಲದಲ್ಲಿ ಶುಭಸ್ಥಾನದಲ್ಲಿ ಇರುವ ಗ್ರಹಗಳು ಪೂಜಾ ಕರ್ತೃವಿನ ಕುಟುಂಬಕ್ಕೆ ಅತ್ಯಂತ ಶುಭಫಲ ಕೊಡಲೆಂದು, ಅಶುಭಸ್ಥಾನದಲ್ಲಿ ಇರಬಹುದಾದ ಗ್ರಹಗಳು ಶುಭಫಲವನ್ನೇ ಕರುಣಿಸಲಿ ಎಂಬ ಉದ್ದೇಶದಿಂದ ಈ ಪೂಜೆಯನ್ನು ಮಾಡುತ್ತಿದ್ದೇನೆ.</strong></p>
			<p class="verse">(೧) ಸೂರ್ಯನ ಆರಾಧನೆ</p>
			<p class="verse">
				ಕೆಂಬಣ್ಣ ಉರಿಗೆಂಪು, ರಕ್ತದಾಸವಾಳದ ಹೂವು;<br />
				ಕಶ್ಯಪನ ಎದೆಯೊಲವೆ, ಬೆಳಕ ಹೆಬ್ಬಂಡೆಯ ಠಾವೆ;<br />
				ಕತ್ತಲಿನ ಕಡು ವೈರಿ, ಕಿತ್ತೊಗೆಯೊ ಎಸಗಿದ ಪಾಪ-<br />
				ಬೆಂಗದಿರ, ನಿನಗೀಗ ಪೊಡಮಡುತಲಿರುವೆ <span class="verse-num">॥೪೩॥</span>
			</p>
			<p class="verse">
				ಮುನ್ನ ದಟ್ಟ ಕತ್ತಲಾವರಿಸಿದ್ದ ಆಗಸದಿ ಸಂಚರಿಸುತಿಹೆ,<br />
				ಮತ್ರ್ಯ ಅಮತ್ರ್ಯಗಳನೆಬ್ಬಿಸುತ ಉತ್ತೇಜಿಸಿರುವೆ;<br />
				ಸುತ್ತುತ್ತ, ಎನಿಸುತಿದೆ, ನೋಡುತ್ತ ಭುವನಗಳನತ್ತಿತ್ತ,<br />
				ಕುಳಿತು ಚಿನ್ನದ ರಥದಲಿ ಗೈವೆ, ರವಿ, ನಿತ್ಯಯಾತ್ರೆ <span class="verse-num">॥೪೪॥</span>
			</p>
			<p class="text-center"><strong><em>ಅಧಿದೇವತೆಯಾದ ಅಗ್ನಿ ಮತ್ತು ಪ್ರತ್ಯಧಿದೇವತೆಯಾದ ರುದ್ರ- ಇವರ ಜೊತೆಗೆ, ಸೂರ್ಯನನ್ನು ಗೋಧಿಯ ಧಾನ್ಯದಲ್ಲಿ ಈಗ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</em></strong></p>
			<p class="verse">(೨) ಚಂದ್ರನ ಆರಾಧನೆ</p>
			<p class="verse">
				ಬಿಳಿಶಂಖ ಕೆನೆಮೊಸರು ಹೊಳಪು ಮಂಜಿನ ಮೆರುಗು,<br />
				ಆಗಸದಿ ಹಾಲ್ಗಡಲ ಒಡಲಿನಲಿ ಜನಿಸಿ,<br />
				ಏರಿ ರಾರಾಜಿಸುವೆ ಶಿವನ ಜಟೆಮುಕುಟದಲಿ,<br />
				ಶಶಿ, ಸೋಮ, ತಂಗದಿರ ನೆನೆವೆ, ನಮಿಸಿ <span class="verse-num">॥೪೫॥</span>
			</p>
			<p class="verse">
				ಎಂದೆಂದೂ ಬೆಳೆಯುತಿರು, ಅಂದ ಚಂದದ ಸೋಮ,<br />
				ಎಲ್ಲೆಡೆಯ, ಎಲ್ಲೆ ಮೀರಿದ ಶಕ್ತಿಗೆ ಆದೆ ನೆಲೆವೀಡು;<br />
				ಬಯಸಿದುದ ಒದಗಿಸುವೆ ಕೇಳಿದೆಲ್ಲ ಅನ್ನಾಹಾರ-<br />
				ನೀ ಬೇಕು-ಬೇಡ-ಬಹುದನು ತಿಳಿದು ಅದನೆ ನೀಡು! <span class="verse-num">॥೪೬॥</span>
			</p>
			<p class="text-center"><strong><em>ಅಧಿದೇವತೆ ಆಪ(ನೀರಿನ ಅಧಿಷ್ಠಾತ್ರಿ ದೇವತೆ) ಮತ್ತು ಪ್ರತ್ಯಧಿದೇವತೆ ಗೌರಿ- ಇವರೊಂದಿಗೆ ಚಂದ್ರನನ್ನು ಅಕ್ಕಿಯಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</em></strong></p>
			<p class="verse">(೩) ಕುಜನ ಆರಾಧನೆ</p>
			<p class="verse">
				ಒಡಮೂಡಿ ಬುವಿಯಿಂದ ಬಂದೆ ಸಿಡಿದಲ್ಲಿಂದ<br />
				ಹೊಳೆವ ಮಿಂಚಿನ ಕುಡಿಯೆ, ಸೆಳೆದೆಳೆವ ಪ್ರಭೆಯೆ;<br />
				ಶಕ್ತಿಯಾಯುಧ ಹಿಡಿದ ನಿನ್ನ ಕೈಬಲ ಹಿರಿದು,<br />
				ಮಂಗಳನೆ ಮೈಯಿಕ್ಕಿ ನಾ ನಿನಗೆ ಮಣಿವೆ <span class="verse-num">॥೪೭॥</span>
			</p>
			<p class="verse">
				ದೇವತೆಗಳಗ್ರಣಿ, ಅಗ್ನಿ, ಉತ್ತುಂಗ ಸ್ವರ್ಗದ ಶೃಂಗ.<br />
				ಬಗೆ ಬಗೆಯ ಚಲನೆಗೆ ಜೀವ, ಧರೆಗಿಳಿದ ಸೂರ್ಯ;<br />
				ಹುದುಗಿ ನೀರೊಳು ಮೂಲ ಬೀಜಾಂಶ ಉಲ್ಲಸಿಸೆ-<br />
				ನಿನ್ನ ಶಕ್ತಿ ಅಗಾಧ, ಈ ಬುವಿಗೆ ಇನ್ನಾರು ಒಡೆಯ? <span class="verse-num">॥೪೮॥</span>
			</p>
			<p class="text-center"><strong><em>ಅಧಿದೇವತೆ ಭೂಮಿದೇವತೆ ಮತ್ತು ಪ್ರತ್ಯಧಿದೇವತೆಯಾದ ಕುಮಾರ- ಇವರೊಂದಿಗೆ ಅಂಗಾರಕನನ್ನು ತೊಗರಿ ಧಾನ್ಯದಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</em></strong></p>
			<p class="verse">(೪) ಬುಧನ ಆರಾಧನೆ</p>
			<p class="verse">
				ನವಣೆ ಮೊಗ್ಗಿನ ಕಪ್ಪು, ರೂಪದಲಿ ಅಪ್ರತಿಮ,<br />
				ಸೌಮ್ಯರಲಿ ಅತಿ ಸೌಮ್ಯ, ಜಾಣರಲಿ ಜಾಣ;<br />
				ಅಚ್ಚು ಎಲ್ಲರ ಮೆಚ್ಚು, ಹೊಂದಿ ನಡೆವೆಡೆ ನಿಪುಣ-<br />
				ಬುದ್ಧಿಭೂತನೆ ಬುಧನೆ, ನಿನಗೆ ನಮನ <span class="verse-num">॥೪೯॥</span>
			</p>
			<p class="verse">
				ಏಳಿ, ಎಚ್ಚರಗೊಳ್ಳಿ ಗೆಳೆಯರೇ, ಒಮ್ಮತದಿಂದಲಿರಿ;<br />
				ಒಂದೇ ಸೂರಿನಡಿ ನಾವು ಹಲವರಿಹೆವೀಗ;<br />
				ಬನ್ನಿ, ಅಗ್ನಿಯ ತನ್ನಿ, ನೆಲಸಿರಲಿಲ್ಲಿ; ಇಂದ್ರಸಖ<br />
				ದಧಿಕ್ರ ಉಷೆ ಅಗ್ನಿಯರ ಕೊಂಡಾಡಿ, ಹಾಡ ಬನ್ನಿ <span class="verse-num">॥೫೦॥</span>
			</p>
			<p class="text-center"><strong><em>ಅಧಿದೇವತೆ ವಿಷ್ಣು ಮತ್ತು ಪ್ರತ್ಯಧಿದೇವತೆಯಾದ ಪುರುಷದೇವತೆ- ಇವರ ಜೊತೆಗೆ ಬುಧನನ್ನು ಹೆಸರಿನ ಕಾಳಿನಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</em></strong></p>
			<p class="verse">(೫) ಗುರುವಿನ ಆರಾಧನೆ</p>
			<p class="verse">
				ಸಜ್ಜನರ ಸುಮನಸರ ಸಂತ ಮುನಿಗಳ ಗುರುವೆ,<br />
				ಘನ ಗಾತ್ರ ಆಗಸದಿ, ಹೊಳೆವ ತಿಳಿ ಬಂಗಾರ;<br />
				ಜ್ಞಾನದಾಗರ ಗೆದ್ದೆ ನೀ; ಮೂಲೋಕವ ಗೆಲುವ<br />
				ಆ ಅರಿವ ನೀಡೆನಗೆ, ಬೃಹಸ್ಪತಿಯೆ, ಬಾರ <span class="verse-num">॥೫೧॥</span>
			</p>
			<p class="verse">
				ಎದ್ದು ಕಾಣುವ, ಹೊಳೆವ, ಅತಿಶಯದ ಸಂಪತ್ತ,<br />
				ದಿಟವೇ ಮೈವೆತ್ತಾತ, ಬೃಹಸ್ಪತಿಯೇ, ನೀಡು;<br />
				ಉಳ್ಳವಗೆ ಕಸು ತುಂಬಿ ಕೆಚ್ಚನುತ್ತೇಜಿಸುತ<br />
				ವಿಧಿ ಬಿಡದ ಪೂಜೆಯ ಸಾಧನವದನು ಮಾಡು<span class="verse-num">॥೫೨॥</span>
			</p>
			<p class="text-center"><strong><em>ಅಧಿದೇವತೆ ಇಂದ್ರ ಮತ್ತು ಪ್ರತ್ಯಧಿದೇವತೆಯಾದ ಬ್ರಹ್ಮ- ಇವರೊಂದಿಗೆ ಬೃಹಸ್ಪತಿಯನ್ನು ಕಡಲೆ ಕಾಳಿನಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</em></strong></p>
			<p class="verse">(೬) ಶುಕ್ರನ ಆರಾಧನೆ</p>
			<p class="verse">
				ಹಿಮವ ಹೋಲುವ ಹೂವ ದಂಟಿನ ಬಣ್ಣ, ಬೆಳ್ಳಿ ಬಿಳಿ,<br />
				ಎಲ್ಲ ಶಾಸ್ತ್ರವ ಬಲ್ಲ, ತಿಳಿಹೇಳುವ ಮಲ್ಲ, ಮಾತಾಳಿ,<br />
				ದೈತ್ಯಪ್ರತಿಭೆಯ ಉತ್ತೇಜಿಸುವ ಓಜ, ಪರಮೋಚ್ಚ ಗುರು,<br />
				ಭಾರ್ಗವನೆ, ಶುಕ್ರನೆ ವಂದಿಸುವೆ ನಿನಗೆ ಬಾಗಿ ಮೌಳಿ <span class="verse-num">॥೫೩॥</span>
			</p>
			<p class="verse">
				ನೀ ತಳೆವ ರೂಪವದೆಷ್ಟು ಭವ್ಯವೋ, ಪೂಷ,<br />
				ಅಷ್ಟಷ್ಟೇ ಪೂಜಾರ್ಹ ನಿನ್ನ ದಿವ್ಯ ರೂಪರೇಷ!<br />
				ಹಗಲೆಲ್ಲ ಬಗೆ ಬಗೆಯ ರೂಪಗೊಳ್ಳುವ ನೀನು<br />
				ದಿನಕರನ ಸರಿ ಸಮಾನನೆ ಆದೆ, ನೀ ಅನ್ನದಾತ;<br />
				ಜನರ ಬುದ್ಧಿ ಶ್ರದ್ಧೆಗಳನ್ನ ಕಾಯುತಿಹ, ಓ ಅರಸು,<br />
				ಮನದಾಳ ಅಗಲದ ಒಳಿತಿನಿತ ಪ್ರಕಟಗೊಳಿಸು <span class="verse-num">॥೫೪॥</span>
			</p>
			<p class="text-center"><strong><em>ಅಧಿದೇವತೆಯಾದ ಶಚಿ ಇಂದ್ರಾಣಿ ಮತ್ತು ಪ್ರತ್ಯಧಿದೇವತೆಯಾದ ಇಂದ್ರ- ಇವರ ಜೊತೆಗೆ ಶುಕ್ರನನ್ನು ಅವರೆ ಕಾಳಿನಲ್ಲಿ ಆವಾಹಿಸಿ, ಪೂಜಿಸುತ್ತೇನೆ.</em></strong></p>
			<p class="verse">(೭) ಶನಿಯ ಆರಾಧನೆ</p>
			<p class="verse">
				ಎತ್ತಿದಾರತಿಯಂತೆ ಅದೇನು ಕಡು ಕಾಂತಿ, ನೀನೀವ,<br />
				ಯಮನ ಸೋದರ, ಎದೆ ನಡುಕ ನೋವ ನೆನೆದರೇನೆ,<br />
				ಸೂರ್ಯ-ಛಾಯೆಯರ ಮುದ್ದಿನ ಅಣುಗ, ಶನಿ ರಾಯ,<br />
				ನಮಿಪೆ ಒಲಿದವರನುಜ್ಜೀಸುವ, ಓ ಮಂದಚರನೆ! <span class="verse-num">॥೫೫॥</span>
			</p>
			<p class="verse">
				ಅಗ್ನಿ, ನಿನ್ನ ಬಗೆ ಬಗೆ ಜ್ವಾಲೆ ಸಂತಸವ ನೀಡುತಲಿರಲಿ,<br />
				ಬಿದ್ದ ರವಿಕಿರಣದ ಹೊಂಬಿಸಿಲು ಅದನಿಮ್ಮಡಿಸಿ ಬೆಳೆಸಿ;<br />
				ನೋಯಿಸದೆ ಬೀಸುವ ಗಾಳಿ ಮುದವ ಹೆಚ್ಚಿಸುತಲಿರಲಿ-<br />
				ಹಗೆಯ ನೋವುಗಳಿನಿತೂ ತಗಲದೆ ಹಾಗೆ ದೂರವಿರಿಸಿ! <span class="verse-num">॥೫೬॥</span>
			</p>
			<p class="verse">
				ಅನುವಾಗಿ ಬರಲಿತ್ತ ಪೂಜೆ ಸೇವನೆಗಳಿಗೆ<br />
				ಸುಪವಿತ್ರ ಜಲರಾಶಿ ಉಪಯುಕ್ತವಿರಲಿ;<br />
				ರಕ್ಷಣೆಯ ಹೊಣೆಹೊತ್ತು, ನಮಗೆ ಆರೋಗ್ಯವನಿತ್ತು,<br />
				ಸುತ್ತಮುತ್ತಲೇ ನೀರು ಹರಿಯುತ್ತಲಿರಲಿ! <span class="verse-num">॥೫೭॥</span>
			</p>
			<p class="text-center"><strong><em>ಅಧಿದೇವತೆಯಾದ ಪ್ರಜಾಪತಿ ಮತ್ತು ಪ್ರತ್ಯಧಿದೇವತೆಯಾದ ಯಮ- ಇವರ ಜೊತೆಗೆ ಶನಿಯನ್ನು ಎಳ್ಳಿನಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</em></strong></p>
			<p class="verse">(೮) ರಾಹುವಿನ ಆರಾಧನೆ</p>
			<p class="verse">
				ದೇಹ ತುಂಡರಿಸಿ ಹೋಗಿದ್ದರೇನಂತೆ ತಲೆಯೊಂದೆ ಸಾಲದೆ, ಧೀರ,<br />
				ಸೂರ್ಯಚಂದ್ರರನೆ ಕ್ಷಣಕಾಲ ಮರೆಯಾಗಿಸುವ ನೀ ಶೂರ,<br />
				ನೆರಳ ಗ್ರಹವೆನಿಸಿದ ಬೆರಳೆಣಿಕೆಯ ಶೂರ, ಸಿಂಹಿಕೆಯ ಕುವರ,<br />
				ರಾಹುವೆ ಶರಣು, ಮೆಚ್ಚಿದೆ ಸೋತರೂ ಗೆದ್ದ ನಿನ್ನ ಸಮರ!<span class="verse-num">॥೫೮॥</span>
			</p>
			<p class="verse">
				ಬತ್ತಿ ಇಂಗದ ಕಾರಂಜಿಯಂತಿರುವೆ, ಬೆರಗಿನ ಗಣಿಯೆ,<br />
				ಸೋಜಿಗದ ಕಣಜವೆ, ನಮ್ಮೊಡನೆಯೇ ಇರುವೆ;<br />
				ಓ ಗೆಳೆಯ, ನಿನ್ನ ಈ ಎಲ್ಲ ಬಗೆ ಹೆಗ್ಗಳಿಕೆಗೆ ಸಲುವ<br />
				ಪೂಜೆ ವಿಧಿ ವಿಧಾನವದೊಂದ ಎಲ್ಲಿಂದ ತರುವೆ? <span class="verse-num">॥೫೯॥</span>
			</p>
			<p class="text-center"><strong><em>ಅಧಿದೇವತೆಯಾದ ಸರ್ಪ ಮತ್ತು ಪ್ರತ್ಯಧಿದೇವತೆಯಾದ ಮೃತ್ಯು- ಇವರ ಜೊತೆಗೆ ರಾಹುವನ್ನು ಉದ್ದಿನ ಧಾನ್ಯದಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ.</em></strong></p>
			<p class="verse">(೯) ಕೇತುವಿನ ಆರಾಧನೆ</p>
			<p class="verse">
				ಮುತ್ತುಗದ ಹೂವಂತೆ ಬಣ್ಣ ಚೆಲ್ಲಾಡಿದ ಹಾಳೆ,<br />
				ಹಣೆಯಗಲ ಹಿಡಿದಿಟ್ಟ ಚುಕ್ಕೆಗಳ ದಟ್ಟ ಮೆಳೆ;<br />
				ಏನು ಭಯಂಕರ ಘೋರ, ಎದೆನಡುಕದತಿ ರೌದ್ರ,<br />
				ನೆನೆವೆ, ಕೇತುವೆ, ಇರುಳ ಕಪ್ಪು ಕರುಳೆ <span class="verse-num">॥೬೦॥</span>
			</p>
			<p class="verse">
				ಇಲ್ಲದೆಡೆ ರೂಪವನಿಟ್ಟು, ಇರೆ ಬೇರೆ ರೂಪವ ಕೊಟ್ಟು,<br />
				ಕಳೆದ ಪ್ರಜ್ಞೆಯೇ ಮರುಕಳಿಸೆ ಹೊಸತ ತಂದಿರಿಸಿ,<br />
				ಸೃಜಿಸೆ ಮುಂಜಾವಿನ ಕಿರಣ ಅನುದಿನವೂ ಮರುಹುಟ್ಟು-<br />
				ಆ ಸೂರ್ಯದೇವಗೆ ನೆನಕೆಗಳನೀಗ ನೀವು ಸಲಿಸಿ! <span class="verse-num">॥೬೧॥</span>
			</p>
			<p class="text-center"><strong><em>ಅಧಿದೇವತೆ ಬ್ರಹ್ಮ ಮತ್ತು ಪ್ರತ್ಯಧಿದೇವತೆಯಾದ ಚಿತ್ರಗುಪ್ತ- ಇವರ ಜೊತೆಗೆ ಕೇತುವನ್ನು ಹುರುಳಿಯಲ್ಲಿ ಆವಾಹಿಸುತ್ತೇನೆ, ಪೂಜಿಸುತ್ತೇನೆ..</em></strong></p>
			<p class="verse">೧೪. ನವಗ್ರಹಗಳಿಗೆ ಸಂಕ್ಷಿಪ್ತ ಷೋಡಶೋಪಚಾರ ಪೂಜೆ</p>
			<p class="verse">
				ಬೆಂಗದಿರ, ತಂಗದಿರ, ಭೂಮಿಯಣುಗನೆ, ಬುಧನೆ<br />
				ಗುರುವೆ, ಬೆಳ್ಳಿಯ ಮಿನುಗೆ, ಮಂದಚರನೇ,<br />
				ರಾಹು ಕೇತುಗಳೆಂಬ ದಟ್ಟ ಇರುಳಿನ ನೆರಳೇ-<br />
				ಒಂದೆಡೆಯೆ ನಿಲ್ಲದ ಸಂಚರಣ ಗುಣವೆಮಗೆ ನೀಡಿ <span class="verse-num">॥೬೨॥</span><sup><a epub:type="noteref" href="999-aside.xhtml#id-002-03">೩</a></sup>
			</p>
			<p class="text-center"><strong><em>ನವಗ್ರಹಸ್ವರೂಪನಾದ ದೇವರಿಗೆ ಧೂಪ, ದೀಪ, ನೈವೇದ್ಯ, ಆರತಿ, ಪ್ರಾರ್ಥನಾ, ನಮಸ್ಕಾರ ಮಾಡುತ್ತೇನೆ.</em></strong></p>
			<p>ಮೃತ್ಯುಂಜಯ ಪೂಜೆ</p>
			<p class="text-center"><strong>(ಕೆಲವರ ಪದ್ಧತಿಯ ಪ್ರಕಾರ ನವಗ್ರಹ ಪೂಜೆಯ ನಂತರ ಮೃತ್ಯುಂಜಯ ಪೂಜೆಯನ್ನ ಮಾಡಬೇಕು. ಬೆಲ್ಲ ಮತ್ತು ಉಪ್ಪುನ್ನು ನವಗ್ರಹಗಳ ಪಕ್ಕದಲ್ಲಿ ಇರಿಸಿ, ಮೃತ್ಯುಂಜಯನನ್ನು ಆಹ್ವಾನಿಸಿ, ಸ್ಥಾಪಿಸಿ, ಮೃತ್ಯುಂಜಯ ಜಪವನ್ನು ಮಾಡುತ್ತಾ ಈಗ ಪೂಜೆ ಮಾಡುವುದು.)</strong></p>
			<p class="verse">
				ತ್ರ್ಯಂಬಕನೆ ಭಜಿಸುವೆನು ಸುಗಂಧಿ ಪುಷ್ಟಿವರ್ಧನನನ್ನು<br />
				ಮೃತ್ಯು ಕೊಂಡೊಯ್ಯದ ರೀತಿ ನನ್ನ ನೀ ಉಳಿಸೋ|<br />
				ಅಮೃತದ ಸೆಲೆಯಿಂದ ಬೇರ್ಪಡದೆ ಇರುವಂತೆ<br />
				ತೊಟ್ಟು ಕಳಚಿದ ಹಣ್ಣಿನಂದದಿ ನನ್ನ ಇರಿಸೋ<span class="verse-num">॥೬೩॥</span>
			</p>
			<p class="verse">
				ಬೇಟೆಯಾಡಲು ನೀನು ಕಾಡುಪ್ರಾಣಿಗಳನ್ನು<br />
				ಬೇರೆಲ್ಲೋ ಅರಸುತ್ತ ಅಲೆಯುವುದು ಬೇಕಿಲ್ಲ!<br />
				ಈ ನನ್ನ ತಲೆಯೊಳಗೆ ಬೀಡುಬಿಟ್ಟಿರುವೆಲ್ಲ<br />
				ದುಷ್ಟಜಂತುಗಳನ್ನೆ ನೀ ಕೊಲ್ಲಬಹುದಲ್ಲ!<br />
				ಸತ್ತು ಹುಟ್ಟುವ ಕೆಟ್ಟದೆಲ್ಲವ ಥಟ್ಟನೆ ಕೊಲ್ಲು<br />
				ಈ ಅಡವಿಯಲಿ ಸಲ್ಲದೆಲ್ಲದರದ್ದ ಸೊಲ್ಲಡಗಿಸು;<br />
				ಬಾ ಇಲ್ಲಿ, ಮನೆ ಮಾಡು, ಹುಲ್ಲೆ ನವಿಲನೆ ಕುಣಿಸು<br />
				ಶಿವನೆ, ನೀ ಸಾಕೆನುವೆ ನನಗೆ ಈ ದಟ್ಟ ಕಾಡು! <span class="verse-num">॥೬೪॥</span>
			</p>
			<p class="text-center"><strong>ಮೃತ್ಯುಂಜಯನಿಗೆ ನಮಸ್ಕಾರಗಳು</strong></p>
		</section>
	</section>
</body>
</html>
