<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ಸತ್ಯನಾರಾಯಣ ಪೂಜೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title">(ಅ) ಪ್ರಾರಂಭಿಕ ಸಿದ್ಧತೆಯ ಪೂಜೆಗಳು:</h1>
		<p class="text-center"><strong><em>(ಪೂಜೆ ಮಾಡುವವರು ಪೂಜಾ ಮಂಟಪದ ಹತ್ತಿರಕ್ಕೆ ತಮ್ಮ ತಾಯಿ, ತಂದೆ ಮತ್ತು ಮನೆಯ ಹಿರಿಯರುಗಳನ್ನು ಬರಮಾಡಿಕೊಳ್ಳಬೇಕು; ತಮ್ಮ ಕೈಯಲ್ಲಿ ಮಂತ್ರಾಕ್ಷತೆಯನ್ನು, ಹೂವನ್ನು ಇಟ್ಟುಕೊಂಡು, ಅವರಿಗೂ, ಪೂಜೆಯಲ್ಲಿ ಪಾಲ್ಗೊಳ್ಳಲು ಬಂದಿರುವ ಇತರರಿಗೂ ನಮಸ್ಕರಿಸುತ್ತಾ, ಪೂಜೆಯನ್ನು ಪ್ರಾರಂಭಿಸಲು ಅವರ ಅನುಮತಿಯನ್ನ ಕೇಳಿಕೊಳ್ಳಬೇಕು. ಅವರ ತಲೆಯ ಮೇಲೆ ಹೂ ಮತ್ತು ಮಂತ್ರಾಕ್ಷತೆಯನ್ನು ಹಾಕಿ, ಸಾಷ್ಟಾಂಗ ನಮಸ್ಕಾರ ಮಾಡುವುದು ಒಳ್ಳೆಯದು.)</em></strong></p>
		<section class="level2 numbered" id="id-001.01">
			<h2 class="level2-title" epub:type="title">೧. ಮಾತಾಪಿತೃ/ಗುರು/ಅತಿಥಿ ವಂದನೆ</h2>
			<p class="verse">
				ಹಿರಿಯರಿಗೆ, ಕಿರಿಯರಿಗೆ, ಯುವಕರಿಗೆ, ಮಕ್ಕಳಿಗೆ,<br />
				ದೇವಸಮ ಜನ ನಿಮಗೆಲ್ಲರಿಗೂ ತಲೆಯ ಬಾಗಿ,<br />
				ಆದುದೆಲ್ಲವ ಮಾಡಿ, ಗೌರವಾದರ ತೂಗಿ,<br />
				ಬಿಡೆನು ಹಿರಿಯರಾರನು ನಿಮಗೆ ಶರಣು ಶರಣು <span class="verse-num">॥೧॥</span>
			</p>
		</section>
		<section class="level2 numbered" id="id-001.02">
			<h2 class="level2-title" epub:type="title">೨. ದೀಪ ಪ್ರಜ್ವಲನೆ</h2>
			<p class="text-center"><strong><em>(ಕಾರ್ಯಕ್ರಮ ಪ್ರಾರಂಭದಲ್ಲಿ, ಪೂಜಾ ಮಂಟಪದಲ್ಲಿ ದೀಪವನ್ನು ಹಚ್ಚುವಾಗ ಆ ದೀಪಗಳಿಗೆ ನಮಸ್ಕರಿಸುತ್ತಾ ಹೀಗೆ ಹೇಳಿಕೊಳ್ಳಬೇಕು.)</em></strong></p>
			<p class="verse">
				ಬೆಳಕ ಬೀರುವ ದೀಪ, ನೀನು ದೇವಿ ಸ್ವರೂಪ,<br />
				ಬಾರೆ, ಬಾ, ನಾ ಮಾಡುವುದೆಲ್ಲವನು ಕಣ್ಣಾರೆ ನೋಡು!<br />
				ತುಂಬು ಕರುಣೆಯ ತೋರು, ಸ್ಥಿರವಾಗಿ ನೀ ನೆಲಸು,<br />
				<em>ಅಡೆತಡೆಗಳಿಲ್ಲದೆ ಪೂಜೆ ಕೊನೆಗೊಳ್ಳಲೆ</em>-ಂದು ಹರಸು <span class="verse-num">॥೨॥</span>
			</p>
			<p class="verse">
				ತಲೆಯ ದಟ್ಟ ಕತ್ತಲೆಯ ಕತ್ತರಿಸಿ ಕೊಚ್ಚಿ ಬಿಡು,<br />
				ಕಳೆ ಕೊಳೆಯ ತೊಳೆದು ಬಿಡು ಏನುಳಿಯದನಕ;<br />
				ಒಳಗಣ್ಣ ತೆರಸು ಬಾ, ತುಂಬು ಕರುಣೆಯ ಕಡಲೇ,<br />
				ಕಾಣ ತವಕಿಸುತಿಹೆ ನಾ, ತೋರು ನಿಜದ ಬೆಳಕ! <span class="verse-num">॥೩॥</span>
			</p>
			<p class="verse">
				ಹುಟ್ಟು ಉಳಿವು ಅಳಿವಿನ ರೂಪ, ದೀಪವೇ, ಮುನ್ನ,<br />
				ಅರಿಯದೆಯೇ ನಾ ಎಸಗಿರಬಹುದು ತಪ್ಪು ಕೆಲವನ್ನ;<br />
				ತಿಳಿದೊ ತಿಳಿಯದೆಯೋ ಆದ ಆಗುವ ಎಲ್ಲ ನನ್ನ<br />
				ತಪ್ಪುನೆಪ್ಪುಗಳನೊಪ್ಪಿ ಮನ್ನಿಸಿ ತೋರು ಬೆಳಕನ್ನ! <span class="verse-num">॥೪॥</span>
			</p>
		</section>
		<section class="level2 numbered" id="id-001.03">
			<h2 class="level2-title" epub:type="title">೩. ಘಂಟಾನಾದ;</h2>
			<p class="text-center">ಸುಮುಹೂರ್ತ ಘೋಷಣೆ:</p>
			<p class="text-center"><strong><em>(ನೆನೆದಾಗಲೆಲ್ಲ ದೇವರು ಬರುತ್ತಾನೆಂಬ ನಂಬಿಕೆ ಭಕ್ತನದು. ದೇವರ ಪೂಜೆಗೆ ಇಂಥ ದಿನವೇ ಶುಭದಿನ, ಇಂಥ ಕಾಲವೇ ಪ್ರಶಸ್ತ ಕಾಲ ಎಂಬುದು ಏನಿಲ್ಲ. ಸದಾ ಕಾಲ ನಮ್ಮ ಹೃದಯದಲ್ಲೇ ನೆಲೆಸಿರುವ ದೇವರಿಗೆ ಸಮಯಾಸಮಯಗಳಂತೂ ಇಲ್ಲ.</em></strong></p>
			<p class="text-center"><strong><em>ಆದರೂ, ನಾವು ಪೂಜೆಗೆ ಆರಿಸಿಕೊಂಡ ಈ ಸಮಯವೇ ಸರಿಯಾದ ಕಾಲ ಮತ್ತು ಪ್ರಶಸ್ತವಾದ ಮುಹೂರ್ತ ಎಂದು ಭಾವಿಸಿಕೊಂಡು ಪೂಜೆಯನ್ನು ಪ್ರಾರಂಭಿಸಬೇಕು.</em></strong></p>
			<p class="text-center"><strong><em>ಪೂಜೆಯ ಕಡೆಯೇ ಗಮನವನ್ನು ಸೆಳೆಯಲು, ಒಂದು ಅನುಕೂಲಕರ ವಾತಾವರಣವನ್ನು ಕಲ್ಪಿಸಿಕೊಳ್ಳಲು ಘಂಟೆಯನ್ನು ಬಾರಿಸಬೇಕು.)</em></strong></p>
			<p class="verse">
				ಶಿಷ್ಟಶಕ್ತಿಗಳಿತ್ತ ನಮ್ಮತ್ತ ಬರಲೆಂದು, ಇರಲೆಂದು,<br />
				ದುಷ್ಟಶಕ್ತಿಗಳತ್ತ ಅತ್ತ ದೂರ ಹೊಗಲೆಂದು ದೂಡಿ,<br />
				ಘಂಟೆಯನು ಬಾರಿಸುವೆ, ಬರಮಾಡಿಕೊಳಲಿರುವೆ<br />
				ಸ್ವಾಗತದ ಸೂಚನೆಯ ನಿಮಗೆ, ದೇವ, ಹೀಗೆ ನೀಡಿ! <span class="verse-num">॥೫॥</span>
			</p>
			<p class="verse">
				ಈ ದಿನವೇ ಶುಭದಿನವು, ಈ ಸಮಯ ಶುಭಲಗ್ನ;<br />
				ಬಂದು ಒದಗಿಹುದೀಗ ನಕ್ಷತ್ರ ಚಂದ್ರ ಯೋಗ ತಾವೇ;<br />
				ಅರಿವಿನೊಂದಿಗೆ ಕೂಡಿ ಜೊತೆಗಿಹುದು ದೈವಬಲ-<br />
				ನಿನ್ನ ತಾವರೆಯಡಿಗಳ ನೆನೆಯಲವು ಮೇಳೈಸದಿಹವೇ? <span class="verse-num">॥೬॥</span>
			</p>
			<p class="verse">
				ಲಾಭವೂ ಅವರದೇ ಎಲ್ಲ, ಗೆಲುವೂ ಕಟ್ಟಿದ ಬುತ್ತಿ;<br />
				ಇಂತಿರಲು ಅವರ ನಡೆನುಡಿಗಳಲಿ ಎಲ್ಲಿ ಸೋಲು?<br />
				ಎದೆಯಲೇ ಮನೆ ಮಾಡಿ ಘನಶ್ಯಾಮ ಕುಳಿತಿರಲು,<br />
				ಚಿಂತೆಯುರಿ ಆಗಿಹುದೆಲ್ಲ ನೇರ ನೀರಪಾಲು <span class="verse-num">॥೭॥</span>
			</p>
		</section>
		<section class="level2 numbered" id="id-001.04">
			<h2 class="level2-title" epub:type="title">೪. ಸಂಕ್ಷಿಪ್ತ ದೇವತಾ ಪ್ರಾರ್ಥನೆ</h2>
			<p class="text-center"><strong><em>(ಯಾವುದೇ ವಿಶೇಷ ಪೂಜೆಯ ಮೊದಲು ಗಣೇಶ, ಸರಸ್ವತಿ, ಲಕ್ಷ್ಮಿ, ಗೌರಿ, ಕುಲದೇವತೆ ಮತ್ತು ಇಷ್ಟದೇವತೆಗಳನ್ನ ಪ್ರಾರ್ಥಿಸುವುದು ಸಂಪ್ರದಾಯ. ಜೊತೆಗೆ ನಮ್ಮ ತಿಳಿವಳಿಕೆ ಹೆಚ್ಚಿಸಿದ ಎಲ್ಲ ಗುರುಗಳನ್ನು ನೆನೆವುದೂ ಮುಖ್ಯ.)</em></strong></p>
			<p class="verse">(೧) ಗಣೇಶ ಪ್ರಾರ್ಥನೆ</p>
			<p class="verse">
				ಬಿಳಿಯ ಬಟ್ಟೆಯ ಧರಿಸಿ ಮೆರೆವನೆ,<br />
				ಚಂದ್ರನಂದದಿ ಸುಂದರಾಂಗನೆ,<br />
				ಪಾಶ ಅಂಕುಶಗಳನು ಹಿಡಿದಿಹ ನಾಲ್ಕು ಕೈಗಳುಳ್ಳವನೆ|<br />
				ನಗುಮೊಗನೆ ಗಣದೊಡೆಯ ಬೆನಕನೆ<br />
				ನಡೆವ ದಾರಿಯ ನಡುವೆ ಇರುತಿಹ<br />
				ಅಡೆ ತಡೆಗಳೆಲ್ಲವನು ತೊಡೆಯುತ ನೀನೇ ಕಾಪಾಡು <span class="verse-num">॥೮॥</span>
			</p>
			<p class="verse">(೨) ಸರಸ್ವತೀ ಪ್ರಾರ್ಥನೆ</p>
			<p class="verse">
				ಹಿಮ ಮಾಲೆಯಂದದ ಬಿಳಿದಾವರೆಯ ಸೊಬಗಿನ ಖಣಿಯೆ,<br />
				ಬಿಳಿಯಕಮಲದಿ ಕುಳಿತೆ, ಅಜ ಹರಿ ಹರ ಸುರಾದಿ ವಿನುತೆ,<br />
				ವೀಣೆ ಕೈಗೆತ್ತಿಕೊಂಡವಳೆ, ಬಿಳಿಯುಡುಗೆ ತೊಟ್ಟವಳೆ,<br />
				ಕಾಪಾಡು ಬಾ, ವಾಣಿ, ತೊಡೆದು ನನ್ನೆಲ್ಲ ಮನದ ಜಡತೆ <span class="verse-num">॥೯॥</span>
			</p>
			<p class="verse">(೩) ಲಕ್ಷ್ಮೀ ಪ್ರಾರ್ಥನೆ</p>
			<p class="verse">
				ಕಮಲದಲಿ ಮನೆಮಾಡಿ, ತಾವರೆಯ ಕೈಯಲಿ ಹಿಡಿದು,<br />
				ಬೆಳ್ಳಿ ಬಿಳಿ ಅಂಶುಕ ಗಂಧಮಾಲೆಯ ಧರಿಸಿ ಮೆರೆವೆ;<br />
				ಮೂಲೋಕದೊಡತಿಯೆ ಸಿರಿಯೆ, ಮಂಗಳದ ಮಳೆಗರೆವೆ,<br />
				ಹರಿಯ ವರಿಸಿಹ, ಲಕ್ಷ್ಮಿ, ನೀ ನಲಿದೊಲಿಯೆ, ಶುಭದೆ! <span class="verse-num">॥೧೦॥</span>
			</p>
			<p class="verse">(೪) ಗೌರೀ ಪ್ರಾರ್ಥನೆ</p>
			<p class="verse">
				ಓಂಕಾರ ಪಂಜರದಲ್ಲಿ ಸೆರೆಯಾಳೆ ಆಗಿಹ ಗಿಳಿ ಬಾಲೆ,<br />
				ಆಗಿ ಕೋಗಿಲೆ ಉಪನಿಷತ್ತುದ್ಯಾನದಲಿ ವಿಹರಿಸುತಲಿರುವೆ;<br />
				ವೇದ ಆಗಮ ವನದಿ ಕುಣಿದು ನಲಿದಾಡುತಿಹ ನವಿಲೆ,<br />
				ತಾಯೆ, ಗೌರಿಯೇ, ಮನಸಲೆ ನಿನ್ನ ನಾ ನೆನೆಯುತಿರುವೆ <span class="verse-num">॥೧೧॥</span>
			</p>
			<p class="verse">(೫) ಗುರು ಪ್ರಾರ್ಥನೆ</p>
			<p class="verse">
				ನೀ ಬ್ರಹ್ಮ, ನೀ ವಿಷ್ಣು, ನೀನೇ ದೇವರ ದೇವ<br />
				ಮಹತ್ತಿಗೂ ಮಹತ್ತಾದ ಅರಿವಿನಾಚೆಯ ದಿವ್ಯ ಬೆರಗೆ;<br />
				ಎದುರು ಮೈದೋರಿದ ಗುರುವೆ, ನೀನೆ ಪರಮಾತ್ಮ-<br />
				ತಲೆ ಬಾಗಿ ಪೊಡಮಡುವೆ ಬೆಳಕೆಡೆಗೆ ಒಯ್ದ ನಿನಗೆ! <span class="verse-num">॥೧೨॥</span><sup><a epub:type="noteref" href="999-aside.xhtml#id-001-01">೧</a></sup>
			</p>
			<p class="verse">(೬) ದೇವೀ ಪ್ರಾರ್ಥನೆ</p>
			<p class="verse">
				ದೇವತೆಗಳೆಮಗಾಗಿ ಇತ್ತ ವರ-ವಾಗ್ದೇವಿ; ಬಗೆಬಗೆಯ<br />
				ವ್ಯಕ್ತಾವ್ಯಕ್ತ ರೂಪದ ಸಕಲ ಅಭಿವ್ಯಕ್ತಿ ಅವಳಿಂದಲೇ;<br />
				ಕೇಳಿದ್ದ ಕೊಡುತಿರಲಿ, ಅಮೃತದ ಹಾಲೂಡಿಸಲಿ ಹಸು,<br />
				ಸ್ತುತಿಗಳಾಲಿಸೆ ನಮ್ಮತ್ತ ನುಡಿದೇವಿ ದಯಮಾಡಿ ಬರಲಿ! <span class="verse-num">॥೧೩॥</span>
			</p>
			<p class="verse">(೭) ಕುಲದೇವತಾ/ ಇಷ್ಟದೇವತಾ ಪ್ರಾರ್ಥನೆ</p>
			<p class="text-center"><strong><em>(ಪ್ರತಿ ಮನೆತನಕ್ಕೂ ಹಿರಿಯರಿದ್ದಂತೆ, ಅವರವರ ವಂಶಪಾರಂಪರ್ಯದ ಮನೆ ದೇವರು. ಎಲ್ಲಾ ಶುಭಕಾರ್ಯಗಳ ಮೊದಲಲ್ಲಿ ತಮ್ಮ ಕುಲ ದೇವತೆಯನ್ನು ನೆನೆಯುವುದು ವಾಡಿಕೆ. ಹಾಗೆಯೇ ಅವರವರ ಇಷ್ಟ ದೇವತೆ ಕೂಡ. ಈಗ ನಿಮ್ಮ ಕುಲದೇವತೆಯ/ಇಷ್ಟದೇವತೆಯ ಪ್ರಾರ್ಥನೆಯನ್ನು ಮಾಡಿರಿ)</em></strong></p>
			<p class="verse">
				ನೀರಿನಲಿ ಇನಿ ತಂಪು, ಬೆಂಕಿಯಲಿ ಉರಿ ಕೆಂಪು,<br />
				ಹೂವಿನಲಿ ಘಮಘಮಿಪ ಮನಸೆಳೆವ ಕಂಪು,<br />
				ಸುಡು ತಾಪ ರವಿಯಲ್ಲು, ಚಂದ್ರನಲಿ ತಂಬೆಳಕು,<br />
				ಹಾಲಿನೊಳಗಡೆ ತುಪ್ಪವಿರುವಂತೆ ಹುದುಗಿ-<br />
				ಸೇರಿ ನನ್ನೊಳಗೇ ಇರು ನೀನು, ಬೇರಾಗದೆ!<br />
				ಬೇಡಿ ಹಾಡುವೆ, ಶಿವನೆ, ನಾ ಮನದಣಿಯದೆ <span class="verse-num">॥೧೪॥</span>
			</p>
		</section>
		<section class="level2 numbered" id="id-001.05">
			<h2 class="level2-title" epub:type="title">೫. ಸಂಕಲ್ಪ:</h2>
			<p class="verse">(ಅ) ಆಚಮನ ಮತ್ತು ಪ್ರಾಣಾಯಾಮ</p>
			<p class="text-center"><strong><em>(ಆಚಮನದಲ್ಲಿ ಕೇಶವಾದಿ ಚತುರ್ವಿಂಶತಿ (ಇಪ್ಪತ್ತನಾಲ್ಕು) ನಾಮಗಳನ್ನು ಉಚ್ಚರಿಸಿ, ದೇಹವನ್ನು ಶುದ್ಧಿಗೊಳಿಸಿಕೊಳ್ಳುವುದು; ಮತ್ತು, ಪ್ರಾಣಾಯಾಮದಲ್ಲಿ ಗಾಯತ್ರಿ ಮಂತ್ರವನ್ನು ಧ್ಯಾನಮಾಡುತ್ತ ಮೂಗಿನಲ್ಲಿ ಉಸಿರಾಟವನ್ನು ಪೂರಕ, ಕುಂಭಕ ಮತ್ತು ರೇಚಕ-ವಿಧಾನದಿಂದ ಮಾಡುತ್ತ ಪೂಜಾರ್ಥಿಯು ತನ್ನ ಶರೀರವನ್ನು ಪವಿತ್ರಿಸಿಕೊಳ್ಳುವುದು. ಇದಕ್ಕೆ ಅನುಬಂಧ-೨ನ್ನು ನೋಡಿ.)</em></strong></p>
			<p class="verse">
				ಆ ದೇವನತಿ ಭವ್ಯ, ದಿವ್ಯ ತೇಜೋಮಯ<br />
				ಸೂರ್ಯಸ್ವರೂಪಿ ನಮಗೊಲಿಯಲಿ;<br />
				ನಮ್ಮ ಬುದ್ಧಿಗಳನವ ಅನವರತ ಪ್ರಚೋದಿಸುತ್ತಲಿರಲಿ <span class="verse-num">॥೧೫॥</span>
			</p>
			<p class="verse">(ಆ) ಸಂಕಲ್ಪ ಘೋಷಣೆ</p>
			<p class="text-center"><strong><em>(ಇದು ಪೂಜೆ ಮಾಡುವ ದೇಶ-ಕಾಲ-ಉದ್ದೇಶ ಸಂಕೀರ್ತನ. ಅಂದರೆ ಪೂಜೆಯನ್ನು ಎಲ್ಲಿ, ಯಾವಾಗ, ಹೇಗೆ ಮಾಡಲು ನಿಶ್ಚಯಿಸಿದ್ದೇವೆ ಎಂಬುದನ್ನು ಹೇಳುತ್ತಾ, ಪೂಜಾ ವಿಧಿವಿಧಾನಗಳಿಗೆ ಬದ್ಧನಾಗಿ ಶ್ರದ್ಧಾಭಕ್ತಿಯೊಂದಿಗೆ ಪೂಜೆಯನ್ನು ಮಾಡಿಮುಗಿಸುತ್ತೇನೆ -ಎಂದು ತನಗೆ ತಾನೇ ಹೇಳಿಕೊಂಡು ಅದನ್ನು ನಡೆಸುವುದು.)</em></strong></p>
			<p>ಈ ಶುಭ ಶೋಭನ ಮುಹೂರ್ತದಲ್ಲಿ, ಈ ದಿನ ಅಂದರೆ, ಬ್ರಹ್ಮದೇವರ ದ್ವಿತೀಯ ಪರಾರ್ಧ, ಶ್ವೇತ ವರಾಹ ಕಲ್ಪ, ವೈವಸ್ವತ ಮನ್ವಂತರ, ಕಲಿಯುಗ, ಪ್ರಥಮ ಪಾದದಲ್ಲಿ॥</p>
			<p>ಜಂಬೂ ದ್ವೀಪದಲ್ಲಿರುವ, ಭರತ ವರ್ಷದಲ್ಲಿ, ಭರತ ಖಂಡದಲ್ಲಿ, ದಂಡಕಾರಣ್ಯದ, ಗೋದಾವರೀ ನದಿಯ ದಕ್ಷಿಣೇ ತೀರದಲ್ಲಿ, ಶಾಲಿವಾಹನಶಕದ, ಬೌದ್ಧಾವತಾರದ, ರಾಮಕ್ಷೇತ್ರದಲ್ಲಿ॥</p>
			<p>ಪ್ರಸ್ತುತ ವ್ಯವಹಾರಿಕವಾಗಿ ನಡೆಯುತ್ತಿರುವಂತೆ, ಚಾಂದ್ರಮಾನ ರೀತಿಯಲ್ಲಿ, ಪ್ರಭವ ಮೊದಲಾದ ಅರವತ್ತು ಸಂವತ್ಸರಗಳ ಮಧ್ಯದಲ್ಲಿ ಶ್ರೀ.. .. .. ಸಂವತ್ಸರದಲ್ಲಿ, .. .. .. ಅಯನದಲ್ಲಿ, .. .. .. ಋತುವಿನಲ್ಲಿ, .. .. .. ಮಾಸದಲ್ಲಿ, .. .. .. ಪಕ್ಷದಲ್ಲಿ, .. .. .. ಶುಭತಿಥಿಯಲ್ಲಿ, .. .. .. ವಾರ, ಶುಭ .. .. .. ನಕ್ಷತ್ರ .. .. .. ಯೋಗ, .. .. .. ಕರಣ, .. .. .. ಗಳು ಕೂಡಿದ -ಈ ಬಗೆಯ ಗುಣ ವಿಶೇಷಣ ವೈಶಿಷ್ಟ್ಯಗಳನ್ನುಳ್ಳ ಶುಭತಿಥಿಯಲ್ಲಿ॥</p>
			<p>ನಮ್ಮ ಕುಟುಂಬದಲ್ಲಿರುವ, ಪುತ್ರ ಪೌತ್ರ ಕಳತ್ರ ಭ್ರಾತೃ ಮಿತ್ರ ಬಂಧುವರ್ಗ-ದಲ್ಲಿರುವರೆಲ್ಲರ ಕ್ಷೇಮ ಸ್ಥೈರ್ಯ ವಿಜಯ ವೀರ್ಯ ಆಯುರ್ ಆರೋಗ್ಯ ವಿದ್ಯಾ ಜ್ಞಾನ ಐಶ್ವರ್ಯ ಅಭಿವೃದ್ಧಿಗಾಗಿ, ಧರ್ಮ ಅರ್ಥ ಕಾಮ ಮೋಕ್ಷ -ಈ ಚತುರ್ವಿಧ ಫಲ ಪುರುಷಾರ್ಥ ಸಿದ್ಧಿಗಾಗಿ, ಇಷ್ಟ-ಕಾಮ್ಯ ಎಂಬೆರಡೂ ಉದ್ದೇಶಗಳ ಪೂರೈಕೆಗಾಗಿ॥ ನಮ್ಮ ಭಾರತ ರಾಷ್ಟ್ರದ ಶಾಂತಿ, ಸೌಹಾರ್ದತೆ ಮತ್ತು ಸಂಪತ್ತಿನ ಅಭಿವೃದ್ಧಿಗಾಗಿ</p>
			<p><em>ಶ್ರೀ ಸತ್ಯನಾರಾಯಣ ದೇವತೆಯನ್ನು ಉದ್ದೇಶಿಸಿ, ಶ್ರೀ ಸತ್ಯನಾರಾಯಣ ದೇವತಾ ಪ್ರೀತ್ಯರ್ಥವಾಗಿ॥ ದೊರಕಿಸಿಕೊಂಡ ಪೂಜಾ ಸಾಮಗ್ರಿಗಳೊಂದಿಗೆ ಗಣಪತಿ, ಆದಿತ್ಯಾದಿ ನವಗ್ರಹ, ಲಕ್ಷ್ಮೀ ಪೂಜಾ ಪೂರ್ವಕ, ಶ್ರೀ ಸತ್ಯನಾರಾಯಣ ಪೂಜೆಯನ್ನು ಕಲ್ಪಗ್ರಂಥಗಳಲ್ಲಿ ಹೇಳಿದ ವಿಧಿ ವಿಧಾನಗಳನ್ನನುಸರಿಸಿ, ಯಥಾಶಕ್ತಿ, ಯಥಾಮತಿ, ಧ್ಯಾನ ಆವಾಹನ ಮುಂತಾದ ಹದಿನಾರು ಉಪಚಾರ ಪೂರ್ವಕವಾಗಿ ಶ್ರದ್ಧಾಭಕ್ತಿಯೊಡಗೂಡಿ ಮಾಡಲು ಸಂಕಲ್ಪಮಾಡುತ್ತಿದ್ದೇನೆ॥</em></p>
		</section>
		<section class="level2 numbered" id="id-001.06">
			<h2 class="level2-title" epub:type="title">೬. ಕಲಶ ಪೂಜೆ</h2>
			<p class="text-center"><strong><em>(ಎಲ್ಲ ಪೂಜೆಗಳ ಮೊದಲು ಪರಿಸರವನ್ನ ಪವಿತ್ರಗೊಳಿಸಿಕೊಳ್ಳಬೇಕು; ಪೂಜಾಸಾಮಾಗ್ರಿಗಳನ್ನು ಪವಿತ್ರಗೊಳಿಸಿಕೊಳ್ಳಬೇಕು ಮತ್ತು ತನ್ನನ್ನೂ ಶುದ್ಧಿಗೊಳಿಸಿ ಕೊಳ್ಳಬೇಕು. ಇದಕ್ಕಾಗಿ ಈ ಕಲಶ ಪೂಜೆಯನ್ನು ಮಾಡುತ್ತೇವೆ. ಒಂದು ತಟ್ಟೆಯಲ್ಲಿ ಅಕ್ಕಿಯನ್ನು ಹರಡಿ, ಕಲಶವೊಂದನ್ನು ಇರಿಸಿ, ಅದರೊಳಗೆ ನೀರನ್ನು ತುಂಬಿಸಿ, ಒಂದು ರತ್ನವನ್ನಾಗಲಿ, ನಾಣ್ಯವನ್ನಾಗಲಿ ಅದರೊಳಗೆ ಹಾಕಿ, ಕಲಶದ ಮೇಲೆ ಮಾವಿನೆಲೆ ಅಥವಾ ವಿಳ್ಳೆಯದೆಲೆಗಳ ನಡುವೆ ಒಂದು ತೆಂಗಿನ ಕಾಯನ್ನು ಜುಟ್ಟು ಮೇಲಿರುವಂತೆ ಇರಿಸಿ, ಅದನ್ನು ಅಲಂಕರಿಸಿ, ವರುಣ ದೇವತೆಯನ್ನು ಪೂಜಿಸುವುದು.)</em></strong></p>
			<p class="verse">(೧) ಕಲಶ ಸ್ಥಾಪನೆ</p>
			<p class="verse">
				ಓಡೋಡಿ ಸೇರುತಿದೆ ಕಲಶವನು ನೀರು,<br />
				ಹರಿ ಹರಿದು ಕೊಳೆ ಕಳೆದು ಶುದ್ಧಿಗೊಳುತ;<br />
				ನೀರೆ ನೀ ಪೂಜೆಗೊಳುವ ಎಡೆಯಲೆಲ್ಲ<br />
				ಹಾಡಿ ಹೊಗಳವರಮಿತ ನಿನ್ನ ನೆನೆಯುತ್ತ! <span class="verse-num">॥೧೬॥</span>
			</p>
			<p class="verse">
				ತುಂಬು, ದರ್ವಿಯ ಚಮಚ, ತುಂಬಿಕೋ ಬಯಸಿದುದನು,<br />
				ತುಂಬಿಯೇ ಹೋಗು, ಮತ್ತೆ ನಮ್ಮತ್ತ ಒಮ್ಮೆ ಹಾರಿ ಬಂದು;<br />
				ಸಾಮಥ್ರ್ಯ ಶಕ್ತಿ ಸಂಪನ್ನತೆಯ ಆಹಾರವನುಗ್ರಹಿಸು<br />
				ನೂರಾರು ಯಜ್ಞವ ಕಂಡ, ಓ ಶತಕ್ರತುವೆ, ನಮಗೆ ಇಂದು! <span class="verse-num">॥೧೭॥</span>
			</p>
			<p class="verse">
				ಶ್ರದ್ಧೆಯೊಡಗೂಡಿಯೇ ಹಾಡಿ ನುತಿಸುವೆ, ಓ ವರುಣ,<br />
				ಋತದೊಡೆಯ, ಸಂತಸವೀವ ಪೂಜಿಸುವ ಬಾಳ ನೀಡು;<br />
				ನಿನ್ನ ಕಡೆಗಣಿಸುವರಾರು? ಎಲ್ಲರೂ ಹೊಗಳುವರೇ;<br />
				ಉಳಿವಿಗೇ ಮುಳಿವಾಗದಿರು; ಕರುಣೆಯ ತೋರಿ ಕಾಪಾಡು! <span class="verse-num">॥೧೮॥</span>
			</p>
			<p class="verse">(೨) ಕಲಶದೇವತಾ ಆಹ್ವಾನ</p>
			<p class="text-center"><strong><em>(ಒಂದು ದರ್ಬೆಯ ತುದಿಯಿಂದ ಕಲಶವನ್ನು ಮುಟ್ಟಿಕೊಳ್ಳುತ್ತ, ಮಂತ್ರವನ್ನು ಪಠಿಸುತ್ತ, ಕಲಶದಲ್ಲಿ ದೇವತೆಗಳನ್ನ ಬರಮಾಡಿಕೊಳ್ಳುವುದು.)</em></strong></p>
			<p class="verse">
				ಮುಖದಲ್ಲಿ ಹರಿ ನೆಲಸಿ, ಹರ ಕಂಠದಲ್ಲಿರಲು,<br />
				ಮೂಲದಲಿ ಸ್ಥಿರವಾಗಿ ಕುಳಿತ ಬ್ರಹ್ಮನ ಮೆರುಗು;<br />
				ನಡುವೆ ಮಾತೃಕೆಯರೇಳು ಮಂದಿಯೂ ಇರುತ-<br />
				ಕಂಗೊಳಿಸುತಿದೆ ಕಲಶದೀ ದಿವ್ಯತೆಯ ಬೆರಗು! <span class="verse-num">॥೧೯॥</span>
			</p>
			<p class="verse">
				ಎಲ್ಲ ಕಡಲಿನ ನೀರು ಇಲ್ಲಿ ಕಲಶದಿ ಹನಿಸಿ,<br />
				ಏಳೇಳು ದ್ವೀಪದೊಡಲಿನ ಕಣಕಣವಿಲ್ಲಿ ನೆಲಸಿ,<br />
				ವೇದ-ವೇದಾಂಗದ ಸಾರ ಇಲ್ಲಿಹುದೇ ಎನಿಸಿ,<br />
				ಕಲಶದುದಕವ ಸತ್ತ್ವಗಳಿಂದ ಪವಿತ್ರಗೊಳಿಸಿ,<br />
				ಶಾಂತಿ ಪುಷ್ಟಿಗಳೀವ ಗಾಯತ್ರಿ ಸಾವಿತ್ರಿಯರು<br />
				ಬರಲಿ, ಬಂದಿರಲೆಮ್ಮ ದುರಿತಗಳ ಕಳೆಯೆ-<br />
				ಪೂಜೆಗೊಳುತೆಮಗೆಲ್ಲ ಒಳಿತನೀಯೆ ಅವರು <span class="verse-num">॥೨೦॥</span>
			</p>
			<p class="verse">(೩) ಗಂಗಾದಿ ನದೀ ದೇವತಾ ಆಹ್ವಾನ</p>
			<p class="verse">
				ಓ ಗಂಗೆ ಯಮುನೆಯರೆ, ಉತ್ತುಂಗ ಹಿಮಮುಕುಟದಿಂದಿಳಿದು<br />
				ಬಂದವರೆ, ಮುಂದೆ ಕೂಡುತ ಒಳಸುಳಿದ ಪಾವಕಳೆ,<br />
				ತಾಯೆ ಸರಸ್ವತಿಯೆ ಶಕ್ತಿಶಾಲಿನಿಯೆ, ಗೋದೆ, ನರ್ಮದೆ, ಸಿಂಧು,<br />
				ಕಾವೇರಿಗಳ ಹೊನಲಧಿಷ್ಠಾತ್ರಿ ದೇವಿಯರೆ, ನಿಮ್ಮ<br />
				ಒಲುಮೆಯ ಚಿಲುಮೆ ನೆಲೆಗೊಂಡು ಇಲ್ಲಿರಲಿ, ಈ ನೀರಲಿರಲಿ! <span class="verse-num">॥೨೧॥</span><sup><a epub:type="noteref" href="999-aside.xhtml#id-001-02">೨</a></sup>
			</p>
			<p class="verse">
				ಗಂಗೆ ಯಮುನೆಯೆ, ಕೇಳಿ, ನಿಮ್ಮ ಈ ಗುಣಗಾನಗಳ,<br />
				ನದಿಯೆ ಶುತುದ್ರಿಯೆ, ಸರಸ್ವತಿಯೆ, ಕೊಳ್ಳಿ ಸ್ವೀಕರಿಸಿ;<br />
				ಇರಾವತಿ, ಮರುದ್‍ವೃಧಳೆ, ಅಸಿಕ್ನಿಯೇ, ವಿತಸ್ತಳೇ,<br />
				ವಿಪಾಶ, ಸಿಂಧುಗಳೇ ಬಂದಿಲ್ಲಿ ನೆಲಸಿ, ಅನುಗ್ರಹಿಸಿ <span class="verse-num">॥೨೨॥</span>
			</p>
			<p class="verse">
				ಎಲ್ಲೆಲ್ಲೂ ನೀರೇ ನೀರು, ನೀರಿದ್ದರೇನೆ ಆ ವಿಶ್ವದಲಿ ಪ್ರಾಣ,<br />
				ಅದೆ ಅನ್ನಾಮೃತ, ವಿರಾಟ, ಸ್ವರಾಟಾದಿ ರೂಪಭೂಮ;<br />
				ಛಂದ ಜ್ಯೋತಿ ಪ್ರಣವ, ಅದೆ ಸತ್ಯ, ದೇವತೆಗಳೆಲ್ಲರ ತಾಣ-<br />
				ನಾದ ಬಿಂದು ಕಳೆ -ನೀರೆ ಮೂಲೋಕಕು ಸಾರ್ವಭೌಮ <span class="verse-num">॥೨೩॥</span>
			</p>
		</section>
		<section class="level2 numbered" id="id-001.07">
			<h2 class="level2-title" epub:type="title">೭. ಇಷ್ಟದೇವತಾ, ಕುಲ, ಗ್ರಾಮ, ನಗರ, ರಾಷ್ಟ್ರ-ಅಧಿದೇವತಾ ಪೂಜೆ</h2>
			<p class="text-center"><strong><em>(ಇಷ್ಟದೇವತೆ, ಕುಲದೇವತಾ, ಗ್ರಾಮ, ನಗರ, ರಾಷ್ಟ್ರಸಂರಕ್ಷಕ ದೇವತೆಗಳನ್ನು ಕಲಶದಲ್ಲಿ ಬಂದಿರಲು ಆಹ್ವಾನಿಸಿ, ಪೂಜಿಸಿ, ಅನುಗ್ರಹ ಬೇಡುತ್ತೇನೆ.)</em></strong></p>
		</section>
		<section class="level2 numbered" id="id-001.08">
			<h2 class="level2-title" epub:type="title">೮. ವರುಣ ಪೂಜೆ</h2>
			<p class="text-center"><strong><em>(ಪಾದ್ಯ, ಅರ್ಘ್ಯ ಆಚಮನೀಯ, ಸ್ನಾನ, ವಸ್ತ್ರ, ಗಂಧ, ಹರಿದ್ರಾಕುಂಕುಮ, ಪುಷ್ಪ, ಧೂಪ, ದೀಪ, ನೈವೇದ್ಯ, ಮಂಗಳಾರತಿ, ಪ್ರಾರ್ಥನೆ, ನಮಸ್ಕಾರ- ಈ ಬಗೆಯಲ್ಲಿ ವರುಣನಿಗೆ ಸಂಕ್ಷಿಪ್ತ ಪೂಜೆಯನ್ನು ಮಾಡುತ್ತೇನೆ)</em></strong></p>
		</section>
		<section class="level2 numbered" id="id-001.09">
			<h2 class="level2-title" epub:type="title">೯. ಆವರಣ, ಪೂಜಾದ್ರವ್ಯ, ಆತ್ಮ-ಸಂಪ್ರೋಕ್ಷಣೆ</h2>
			<p class="text-center"><strong><em>(ಈ ಮಂತ್ರ ಮತ್ತು ಮುಂದೆ ಕೊಟ್ಟಿರುವ ಶಾಂತಿಮಂತ್ರಗಳನ್ನು ಹೇಳುತ್ತಾ, ಪೂಜೆ ಮಾಡುವ ಆವರಣಕ್ಕೂ, ಪೂಜಾಮಂಟಪಕ್ಕೂ, ಪೂಜಾ-ಸಾಮಗ್ರಿಗಳಿಗೂ, ಪೂಜೆ ಮಾಡುವವರ ಮತ್ತು ತನ್ನ ಮೇಲೂ ಕಲಶೋದಕವನ್ನು ಸಿಂಪಡಿಸಿಕೊಳ್ಳುತ್ತಾ ಇವೆಲ್ಲವನ್ನೂ ಪವಿತ್ರಗೊಳಿಸಿಕೊಳ್ಳುವುದು.)</em></strong></p>
			<p class="verse">
				ಓ ನೀರೆ, ನಮಗಿಲ್ಲಿ ಸುಖದಾಯಿಯಾಗಿಯೆ ನಿಲ್ಲು!<br />
				ಒಳಗಣ್ಣ ತೆರೆಯಿಸುತ ನಿನ್ನ ರಮಣೀಯತೆಯತ್ತ,<br />
				ನೀ ಹೊತ್ತ ಜೀವ ಪೋಷಕ ರಸವ ನಮಗೀಯೆ ಬಾರ! <span class="verse-num">॥೨೪॥</span>
			</p>
			<p class="verse">
				ಒಲವ ಸೂಸುವ ತಾಯಿಯೋಪಾದಿಯಲಿ ನೀರಿರಲಿ;<br />
				ಬತ್ತದೊಲುಮೆಯ ಒರತೆ ಚಿಲುಮೆಯಾಗಿರಲಿ!<br />
				ತುಂಬ ಸುಖವನು ಕೊಡುವ ಆ ಜೀವರಸದ ಸೆಲೆ<br />
				ನಮ್ಮ ಪಾಲಿಗೆ ತುಂಬಿ ಹರಿದಿತ್ತ ಬರಲಿ <span class="verse-num">॥೨೫॥</span>
			</p>
			<p class="verse">
				ಯಾವ ಪ್ರಾಣಾಧಾರ ದ್ರವ ನಿನ್ನಲ್ಲಿರುತಿರಲಿಂತು<br />
				ಸಂತಸವೆ ಉಕ್ಕಿ ಹರಿವುದೊ ಅದನು ಹನಿಸು;<br />
				ಜೀವರಸ ಬೇಡುತ್ತ ಬಂದಿಹೆವು ನಿನ್ನತ್ತ -<br />
				ನೀರೆ, ನಮ್ಮೆಲ್ಲದನು ಸೃಜಿಸು, ಉಳಿಸು <span class="verse-num">॥೨೬॥</span>
			</p>
			<p class="verse">
				ನೀರಲ್ಲಿ, ಸೋಮ ಏನು ಹೇಳಿದ ಗೊತ್ತ?,<br />
				ಅಡಗಿ ಕುಳಿತಿದೆ ಜಗದೆಲ್ಲ ಬಗೆಯ ಮದ್ದು;<br />
				ಅಗ್ನಿಯೂ ನೀರಲ್ಲಿ ತಾನೆ ಹುದುಗಿರಲು,<br />
				ಜಗಕೆಲ್ಲ ನೀರೊಂದೆ ಔಷಧದ ಮುದ್ದು! <span class="verse-num">॥೨೭॥</span>
			</p>
		</section>
		<section class="level2 numbered" id="id-001.10">
			<h2 class="level2-title" epub:type="title">೧೦. ಶಾಂತಿಮಂತ್ರ ಪಠಣೆ</h2>
			<p class="text-center"><strong><em>(ಒಂದು ಹೂವನ್ನು ಕಲಶದ ನೀರನಲ್ಲಿ ಅದ್ದುತ್ತಾ, ತಮ್ಮ ಮೇಲೂ, ಪೂಜಾ ದ್ರವ್ಯಗಳ ಮೇಲೂ, ಪೂಜಾ ಪರಿಸರದಲ್ಲೂ ಸಿಂಪಡಿಸಬೇಕು. ಹೀಗೆ ಸಿಂಪಡಿಸುವಾಗ ಹೇಳುವ ಮಂತ್ರಗಳು)</em></strong></p>
			<p class="verse">
				ಕಿವಿಗೆ ಬೀಳಲಿ ಶುಭದ ವಾರ್ತೆಗಳೇ, ದೇವರೇ,<br />
				ಪೂಜೆಯಲಿ ತೊಡಗಿದ ನಮಗೆ ಶುಭ ಕಾಣಲಿ;<br />
				ದೃಢಕಾಯರಾಗಿರುತ ಅವನು ಮೆಚ್ಚುವ ರೀತಿ<br />
				ಬಾಳ ನಡೆಸುವ ಕನಸೆಲ್ಲ ನನಸಾಗಲಿ <span class="verse-num">॥೨೮॥</span>
			</p>
			<p class="verse">
				ಮಿತ್ರನೆ, ವರುಣನೆ, ಆರ್ಯಮನೆ, ಇಂದ್ರನೇ,<br />
				ಬೀಸುಹೆಜ್ಜೆಯ ನಡೆಯ ವಿಷ್ಣುವೇ, ಬೃಹಸ್ಪತಿಯೇ,<br />
				ನೀವೆಮಗೆ ಒಳ್ಳೆಯದದೆಲ್ಲವೂ ಆಗಿ, ಅನುಗ್ರಹಿಸಿರಿ!<br />
				<em>ಎದುರಿಗಿಹ ಈ ನೀವೇ ಬ್ರಹ್ಮವೆನ್ನುವೆ ನಾನು</em><br />
				ಇದು ಸತ್ಯ, ದಿಟದ ದಿಟದ, ಹೇಳಿಯೇ ಬಿಡುವೆ-<br />
				ನುತಿಸುವನ, ಕೇಳುಗ ಜನರ ಕಾಪಾಡಿರಿ! <span class="verse-num">॥೨೯॥</span>
			</p>
			<p class="verse">
				ನಮ್ಮ ಸ್ತುತಿಗಳನೆಲ್ಲ ಕಿವಿಗೊಟ್ಟು ಕೇಳುತಿಹ<br />
				ಇಂದ್ರ ನಮ್ಮನ್ನನವರತ ಕಾಪಾಡಲಿ;<br />
				ಎಲ್ಲ ಬಲ್ಲವ ಪೂಷ, ಸವೆತ ಕಾಣದ ಹರಿತ<br />
				ಹೊತ್ತು ಆಯುಧ ತಾಕ್ಷ್ರ್ಯ ಹತ್ತಿರವೇ ಇರಲಿ-<br />
				ಎಲ್ಲರೂ ನಮ್ಮ ರಕ್ಷಣೆಗೀಗ ಒದಗಿ ಬರಲಿ! <span class="verse-num">॥೩೦॥</span>
			</p>
			<p class="verse">
				ಬ್ರಹ್ಮನೇ ನಮಿಸುವೆನು, ಬೆಡಗೊಡಲ ಅಗ್ನಿಯೇ,<br />
				ಬುವಿಯೇ, ವನರಾಜಿಗಳೆ, ಕಂದ ಮೂಲದ ಒನಪೇ,<br />
				ಗಾಳಿಯೇ, ಮುತ್ತಿನ ಮಾತೇ, ಮಾತಿನರಸೇ-<br />
				ಜಗವೆಲ್ಲ ಆವರಿಸಿಹ ವಿಷ್ಣುವೇ ನಮಿಪೆ <span class="verse-num">॥೩೧॥</span>
			</p>
			<p class="vertical-delimiter"/>
			<p class="verse">
				ಎಲ್ಲೆಡೆ ಜೇನು, ಎಲ್ಲವೂ ಜೇನು-<br />
				ಜೇನೇ ಆಗಿರಲಿ!
			</p>
			<p class="verse">
				ಅರಳುತ ಎಲ್ಲೆಡೆ ಹೂಗಳು ಬೀರಲಿ<br />
				ಪರಿಮಳ ಗಾಳಿಯಲಿ;<br />
				ಸುತ್ತಲೂ ಮುತ್ತಿಹ ಧೂಳಿನ ಕಣ ಕಣ<br />
				ಜೇನೇ ಆಗಿರಲಿ!
			</p>
			<p class="verse">
				ಹನಿ ಹನಿ ಕೂಡುತ ತೆರೆ ತೊರೆ ನದಿಯಲಿ<br />
				ಸಕ್ಕರೆ ನೀರಿರಲಿ;<br />
				ನೆಲ ನಭ ಗಿಡ ಮರ ಗಿರಿ ಅಣು ಅಣುವಲಿ<br />
				ಜೇನೇ ನೆರೆದಿರಲಿ!
			</p>
			<p class="verse">
				ಚಂದಿರ ಸೂರ್ಯನ ಚಿಕ್ಕೆಯ ಸೊಬಗಲಿ<br />
				ಕಣ್ಣಿಗೆ ತಂಪಿರಲಿ;<br />
				ಬೆಳಗೂ ಬೈಗಲಿ ಹಗಲಲಿ ಇರುಳಲಿ<br />
				ಜೇನಿನ ಇನಿದಿರಲಿ!
			</p>
			<p class="verse">
				ಚಿಲಿಪಿಲಿ ಹಕ್ಕಿಯ ಹಾಡಲಿ ತಾಯಿಯ<br />
				ಜೋಗುಳದಿಂಪಿರಲಿ;<br />
				ಸಾಕಿದ ಹಸು ಕರು ಪ್ರಾಣಿಗಳಕ್ಕರೆ<br />
				ಜೇನಿನ ಸವಿ ತರಲಿ!
			</p>
			<p class="verse">
				ಒಳಹೊರಗೆಲ್ಲೆಡೆ, ಕನಸಲಿ ನನಸಲಿ,<br />
				ಜೇನೇ ತುಂಬಿರಲಿ !<br />
				ನಡೆ ನುಡಿಗಳಲಿ ಮನದಲಿ ನಮ್ಮಲಿ-<br />
				ಜೇನೇ ಜೇನಿರಲಿ! <span class="verse-num">॥೩೨॥</span>
			</p>
			<p class="verse">
				ಈ ಯಜ್ಞ ಈ ಪೂಜೆ ಸುಗಮವಾಗಿಯೆ ನಡೆದು,<br />
				ತೊಡಗಿದೊಡೆಯಗೆ, ಜೊತೆಗೆ ಪಾಲ್ಗೊಂಡ ನಮಗೆ<br />
				ಬಾಳು ಹಸನಾಗಿರಲಿ, ಎಚ್ಚರದಿ ಬಿಸಿ ಮನಸಿದ್ದು,<br />
				ಮದ್ದು ಏರಲಿ ಮೇಲೆ ರೋಗ ರುಜಿನವ ಗೆದ್ದು-<br />
				ಹಾಡಿ ಹರಸುತ ಒಳಿತ ಪಶು ಪ್ರಾಣಿ ಖಗಕುಲಕೆ-<br />
				ಒದಗಿರಲಿ ದೈವದಾಶಿಷ ಎನುವ ಸತತ ಬಯಕೆ! <span class="verse-num">॥೩೩॥</span>
			</p>
			<p class="verse">
				ಜೊತೆಜೊತೆಯ ನಮ್ಮಿಬ್ಬರನವನು ಪೊರೆಯುತಲಿರಲಿ;<br />
				ನಮ್ಮನಕ್ಕರೆಯಿಂದ ಭಗವಂತ ಪಾಲಿಸಲಿ ಪೋಷಿಸಲಿ;<br />
				ಕಸುವು ತುಂಬಿಯೆ ತೊಡಗಿ ಶ್ರಮಿಸೋಣ ಜೊತೆಗೂಡಿ;<br />
				ಬೆಳಕ ಮೈಗೂಡಿಸಿಕೊಳಲು ನಮ್ಮ ಓದುಬರಹಗಳಿರಲಿ;<br />
				ಯಾರ ದ್ವೇಷಿಸದ ಸ್ನೇಹದ ಬಾಳು ನಮದಾಗಲಿ! <span class="verse-num">॥೩೪॥</span>
			</p>
			<p class="verse">
				ಇಲ್ಲ ಅಲ್ಲದುದರಿಂದ ಹೌದು ಇದೇ-ಯ ಕಡೆಗೆ,<br />
				ಕತ್ತಲಾಳಗಳಿಂದ ಮೇಲೆ ಬೆಳಕಿನ ದಡಕೆ,<br />
				ಅಳಿದು ಉಳಿಯದುದರಿಂದ ಅಳಿಯದುದರೆಡೆಗೆ,<br />
				ನನ್ನನ್ನು ನಡೆಸಯ್ಯ, ಕರೆದೊಯ್ಯಿ, ಕರೆದುಕೋ ನನ್ನ! <span class="verse-num">॥೩೫॥</span>
			</p>
			<p class="verse">
				ಇದು ಪೂರ್ಣ, ಅದು ಪೂರ್ಣ, ತತ್ತ್ವ ಅನಂತತೆಯದೇ ಎಲ್ಲ;<br />
				ಪೂರ್ಣತೆಯೋ ಪೂರ್ಣಬ್ರಹ್ಮನಲದಂತೂ ಅವಿಭಾಜ್ಯ ಅಂಗ;<br />
				ಕಳೆದರೂ ಕೂಡಿದರೂ ಹೇಗೂ ಅನಂತ ಆ ಅನಂತವೇ ತಾನೆ-<br />
				ಈ ರಹಸ್ಯ ನಿಗೂಢತೆಯೊಂದು ಜಗದ ಬೆರಗ ರಂಗ! <span class="verse-num">॥೩೬॥</span>
			</p>
			<p class="text-center"><strong><em>ಪುಷ್ಟಿ ಆಗಲಿ, ತುಷ್ಟಿ, ಆರೋಗ್ಯ, ಅಭಿವೃದ್ಧಿ, ಸಕಲ ಸನ್ಮಂಗಳಗಳು ನಿಮಗೆ ಲಭಿಸಲಿ॥</em></strong></p>
		</section>
		<section class="level2 numbered" id="id-001.11">
			<h2 class="level2-title" epub:type="title">೧೧. ಕಲಶೋದಕ ಆತ್ಮಸಂಪ್ರೋಕ್ಷಣೆ</h2>
			<p class="verse">
				ದೇಹವೇ ದೇಗುಲವು, ಜೀವವೇ ದೇವರಲಾ;<br />
				ಹೊಳೆಯದಿಹ ಬುದ್ಧಿಗೇಡಿತನ ಕಿತ್ತೊಗೆಯ ಬೇಕು;<br />
				ಅವ ನನ್ನೊಳಿಹನೆಂದು, ತುಂಬಿ ಆವರಿಸಿಹನೆಂದು,<br />
				ನಾನೆ ಅವನಾಗುವೆನೆಂದೂ ಪೂಜಿಸಲು ಬೇಕು! <span class="verse-num">॥೩೭॥</span>
			</p>
			<p class="text-center"><strong><em>(ಹೀಗೆ, ಪೂಜೆಮಾಡುವವರು ಕಲಶದ ಪವಿತ್ರ ನೀರಿನ್ನು ತಮ್ಮ ಮೇಲೆ ಪ್ರೋಕ್ಷಣೆಮಾಡಿಕೊಳ್ಳುತ್ತ, ಪೂಜೆಮಾಡುವ ಅರ್ಹತೆ ತಮಗೆ ಈಗ ಬಂದಿದೆ- ಎಂದು ಭಾವಿಸಿಕೊಳ್ಳುತ್ತಾರೆ.)</em></strong></p>
		</section>
		<section class="level2 numbered" id="id-001.12">
			<h2 class="level2-title" epub:type="title">೧೨. ಆಸನ ಪವಿತ್ರೀಕರಣ</h2>
			<p class="text-center"><strong><em>(ಪೂಜೆಯ ಪರಿಸರವನ್ನ ಸುರಕ್ಷಿತವಾಗಿ ಇರಿಸಿಕೊಂಡು ಪವಿತ್ರೀಕರಿಸಿ ಕೊಳ್ಳುವುದು)</em></strong></p>
			<p class="verse">
				ಹೊರುವೆ ನೀನೀ ಲೋಕವ, ಭೂಮಿ, ನೀರಲಿರೆ<br />
				ನಿನ್ನನೇ ಎತ್ತಿ ಧರಿಸಿದ ವಿಷ್ಣು ಅವತರಿಸಿ ಮತ್ತೆ;<br />
				ನಮ್ಮ ಹೊತ್ತೇ ಇರುವೆ, ಮಗುವಂತೆ ಎದೆಗೊತ್ತಿ-<br />
				ಆಸನವನೀ ಪವಿತ್ರಗೊಳಿಸು, ಅಕ್ಕರೆಯ ತಾಯಿ! <span class="verse-num">॥೩೮॥</span>
			</p>
			<p class="verse">
				ದುಷ್ಟಶಕ್ತಿಗಳೆಲ್ಲ ದೂರಸರಿಯರಿ ಅತ್ತ, ಆಚೆ ಹೋಗಿ;<br />
				ಪೂಜೆ ನಡೆವುದು, ಸುಳಿಯದಿರಿ ಸನಿಹದಲಿ ನೀವು;<br />
				ಶರಣರಿಗೆ ಭಕ್ತರಿಗೆ ಕಿರುಕುಳವ ನೀವು ಕೊಡುವುದು ತರವೇ?<br />
				ಸಹಿಸುವನೆ ಶಿವ ತನ್ನ ಆರಾಧಕರಿಗಾದ ನೋವು <span class="verse-num">॥೩೯॥</span>
			</p>
			<p class="verse">
				ಏನಿದೇನಿದು ಏನು ದೇವರಾರಾಧನೆಗೆ ಅಡ್ಡಿ ಆತಂಕಗಳೇ?<br />
				ಛೆ, ಬೇಡ ಯಾರಿಂದಲೂ ಇನಿತೂ ಇಂಥ ಅಪಚಾರ;<br />
				ಇರುವುದಾದರೆ ಇದ್ದು ಸುಮ್ಮನಿರಿ, ಇಲ್ಲದಿದ್ದರೆ ಹೊರಡಿ,<br />
				ನಿಮಗಿಷ್ಟಬಂದ ಕಡೆ ಬೇರೆಡೆ ದಯಮಾಡಿ, ಇಳಿಸಿ ಭಾರ! <span class="verse-num">॥೪೦॥</span>
			</p>
		</section>
		<section class="level2 numbered" id="id-001.13">
			<h2 class="level2-title" epub:type="title">೧೩. ಸಂಕ್ಷಿಪ್ತ ಗಣಪತಿ ಪೂಜೆ</h2>
			<p class="text-center"><strong><em>(ಎಲ್ಲಾ ಪೂಜೆಗಳಲ್ಲಿ ಮೊದಲು ನಿರ್ವಿಘ್ನತಾ ಸಿದ್ಧಿಗೋಸ್ಕರ ಗಣಪತಿಯನ್ನು ಪೂಜಿಸುವುದು ಸಂಪ್ರದಾಯ. ಒಂದು ತಟ್ಟೆಯಲ್ಲಿ ಗಣಪತಿಯ ವಿಗ್ರಹವನ್ನು ಇರಿಸಿಕೊಂಡು, ಅರಿಶಿನ ಕುಂಕುಮ ಅಕ್ಷತೆ ಹೂವುಗಳಿಂದ ಗಣೇಶನನ್ನು ಪೂಜಿಸುವುದು)</em></strong></p>
			<p class="verse">
				ಗಣಗಳೊಡೆಯನೆ ಬಾರ, ಗಣಪತಿಯೆ, ಸ್ವಾಗತ ನಿನಗೆ,<br />
				ಹೆಸರಾಂತ ಎಲ್ಲೆಡೆಯೂ, ಕಡುಜಾಣ ಜಾಣರಲಿ,<br />
				ಹಿರಿಯರಸ, ಹಾಡು ಹೊಗಳಿಕೆ ಬಿನ್ನಪವದೆಲ್ಲವನು<br />
				ಕೇಳು ಬಾ, ಕುಳ್ಳಿರು, ನೆರವೀಯೆ ಪೂಜೆಗೊಳು ಇಲ್ಲಿ <span class="verse-num">॥೪೧॥</span>
			</p>
			<p class="verse">
				ಸುತ್ತಿಕೊಂಡಿಹ ಸೊಂಡಿಲಿನ ಮುಖ, ದೊಡ್ಡ ದೇಹದ ಬೆನಕ,<br />
				ಕೋಟಿ ಕೋಟಿ ಚಂಡಕಿರಣರ ಪ್ರಭೆಯ ದಿವ್ಯ ರೂಪ;<br />
				ನಾವೆಸಗುವೆಲ್ಲ ಕೆಲಸದ ಬೆಂಬಲಕೆ ನಿಂತು ಹರಸುತ ಸತತ,<br />
				ಅಡೆತಡೆಗಳೇನೂ ಇರದಂತೆ ನೋಡಿಕೋ, ಗಣಪ! <span class="verse-num">॥೪೨॥</span>
			</p>
			<p class="verse">
				ಗಣಪತಿಯೇ ನೀನು ಸುಂದರವಾದ ಮುಖವುಳ್ಳ- ಸುಮುಖ;<br />
				ಒಂದೇ ದಾಡೆಯ ಹಲ್ಲುಳ್ಳ- ಏಕದನ್ತ;<br />
				ಕೆಂಬಣ್ಣದ, ಕಪಿಲ; ಆನೆಕಿವಿಯ- ಗಜಕರ್ಣಕ; ಜೋಲುಬಿದ್ದ ದಪ್ಪಹೊಟ್ಟೆಯ- ಲಂಬೋದರ;<br />
				ಬೇರೆಯವರಿಗಿಂತ ಭಿನ್ನನಾಗಿ ಭಯಂಕರನಾದ- ವಿಕಟ;<br />
				ವಿಘ್ನಗಳಿಗೆ ಒಡೆಯ- ವಿಘ್ನರಾಜ;<br />
				ಗಣದೇವತೆಗಳ ಅಧಿಪತಿ- ಗಣಾಧಿಪ;<br />
				ಕಪ್ಪು ಕೆಂಪು ಬೆರೆತ ಬೂದಿ ಬಣ್ಣದ ಬಾವುಟದ- ಧೂಮ್ರಕೇತು;<br />
				ಗಣಗಳ ಚಟುವಟಿಕೆಗಳನ್ನು ನೋಡಿಕೊಳ್ಳುವ- ಗಣಾಧ್ಯಕ್ಷ;<br />
				ಹಣೆಯಲ್ಲಿ ಚಂದ್ರನನ್ನುಳ್ಳ- ಫಾಲಚಂದ್ರ;<br />
				ಆನೆಮೊಗದ- ಗಜಾನನ<br />
				-[ನಿನಗೆ ನಮಸ್ಕಾರಗಳು]
			</p>
			<p>ಹೀಗೆ ಹನ್ನೆರಡು ಹೆಸರುಗಳುಳ್ಳ ಗಣೇಶನನ್ನು ನೆನಸಿಕೊಂಡು, ಯಾರು ಆ ಹೆಸರುಗಳನ್ನು ಹೇಳುತ್ತಾರೋ, ಕೇಳುತ್ತಾರೋ- ಅವರು ಯಾವದೇ ಕಾರ್ಯದಲ್ಲಿ ತೊಡಗಿರಲಿ (ಅದು ವಿದ್ಯಾರಂಭವಾಗಿರಬಹುದು, ವಿವಾಹ, ಪ್ರವೇಶ, ನಿರ್ಗಮನ, ಯುದ್ಧ, ಸಂಕಟ, ವಾದ ವಿವಾದವಾಗಿರಬಹುದು, ಅವರೆಲ್ಲೇ ಇರಲಿ) -ಅವರಿಗೆ ವಿಘ್ನಗಳು ತಡೆಯೊಡ್ಡಲಾರವು</p>
		</section>
	</section>
</body>
</html>
