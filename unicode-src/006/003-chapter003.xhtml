<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ಸತ್ಯನಾರಾಯಣ ಪೂಜೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-003">
		<h1 class="level1-title" epub:type="title">(ಇ) ಪ್ರಧಾನ ದೇವತಾ ಪೂಜೆ:</h1>
		<section class="level2 numbered" id="id-003.15">
			<h2 class="level2-title" epub:type="title">೧೫. ಮಂಟಪ ಪೂಜೆ</h2>
			<p class="text-center"><strong><em>(ಪೂಜಾ ಮಂಟಪವನ್ನ ಯಥಾಶಕ್ತಿ ಅಲಂಕರಿಸಿ ಅದು ಅತ್ಯಂತ ಶೋಭೆ ಯಿಂದ ಕೂಡಿದೆ ಎಂದು ಕಲ್ಪಿಸಿಕೊಂಡು ಅದನ್ನು ಪೂಜಿಸುವುದು.)</em></strong></p>
			<p class="verse">
				ಕಣ್ಣ ಕೋರೈಸುವ, ಮನ ಸೆಳೆವ ಪುಟವಿಟ್ಟ ಮಿಸುನಿಯ ನೆಲೆಗಟ್ಟು,<br />
				ಸ್ವಚ್ಛ ಸ್ಫಟಿಕದ ಬಿಳಿ ಭಿತ್ತಿ, ಹೊಳೆವ ಚಿನ್ನದ ಕಂಬಗಳ ಚೌಕಟ್ಟು;<br />
				ನೀಲಿಗಪ್ಪಿನ ರತ್ನ ಮುತ್ತು ವಜ್ರ ಮಾಣಿಕ್ಯ ಮರಕತ ಪುಷ್ಯರಾಗ<br />
				ನೀಲ ಗೋಮೇಧಿಕ ಕೋದ ವೈಢೂರ್ಯ ಹವಳದ ದ್ವಾರ;
			</p>
			<p class="verse">
				ಶೋಭಿಸುವೀ ಸುತ್ತುಗಳ ನಡುವಣ ಚಿತ್ರ ಶಂಖ ನೀಲ ಧವಳ<br />
				ರಾರಾಜಿಸುವ ರಂಗಿನ ಸ್ವಸ್ತಿಕದ ಮೆರಗು; ಇಳಿಬಿದ್ದ ಸುರುಚಿರ<br />
				ಮುತ್ತಿನ ಜಾಲ ತೋರಣದ ಸರಮಾಲೆ; ವಜ್ರಗಳ ಸೋಪಾನ;<br />
				ಮೇಲೆ ಗೋಪುರದಲ್ಲಿ ಹಲ ಬಗೆಯ ರತ್ನವಿರಾಜಿತ ಕಲಶ;
			</p>
			<p class="verse">
				ಲಕ್ಷ್ಮಿಯೇ ಮೆಚ್ಚುವ ನಲಿದೊಲಿವ ಮಾಣಿಕ್ಯದುಜ್ವಲ ಪ್ರಕಾಶ<br />
				ಬೆಳಗುತಿದೆ ಹೃದಯಮಂಟಪವಿಲ್ಲಿ ನನ್ನ ಸ್ವಾಮಿಯಾರಾಧನೆಗೆ<br />
				-ಮನದೊಳಿದ ನೆನೆ ನೆನೆದು ನಾ ನಲಿಯುತಿಹೆನು! <span class="verse-num">॥೬೫॥</span>
			</p>
		</section>
		<section class="level2 numbered" id="id-003.16">
			<h2 class="level2-title" epub:type="title">೧೬. ದ್ವಾರಪಾಲಕ ಪೂಜೆ</h2>
			<p class="text-center"><strong><em>(ಪೂಜಾ ಮಂಟಪದ ಸುತ್ತಲೂ ರಕ್ಷಕರಾಗಿ,</em> ಆಯಾಯ ದಿಕ್ಕುಗಳಲ್ಲಿ ಆಯಾಯ <em>ದ್ವಾರಪಾಲಕ ದೇವತೆಗಳು ಇದ್ದಾರೆಂದು ಭಾವಿಸಿಕೊಂಡು ಅವರನ್ನು ಪೂಜಿಸುವುದು.)</em></strong></p>
			<p class="verse">
				ಪೂರ್ವದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;<br />
				ಶ್ರೀ ಜಯನಿಗೆ ನಮನ; ಶ್ರೀ ವಿಜಯನಿಗೆ ನಮನ॥<br />
				ದಕ್ಷಿಣದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;<br />
				ಶ್ರೀ ನಂದನಿಗೆ ನಮನ; ಶ್ರೀ ಸುನಂದನಿಗೆ ನಮನ॥<br />
				ಪಶ್ಚಿಮದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;<br />
				ಶ್ರೀ ಬಲನಿಗೆ ನಮನ; ಶ್ರೀ ಪ್ರಬಲನಿಗೆ ನಮನ॥<br />
				ಉತ್ತರದ್ವಾರದಲ್ಲಿ ರಕ್ಷಕರಾಗಿರುವ ಶ್ರೀ ದ್ವಾರಶ್ರೀಗೆ ನಮನ;<br />
				ಶ್ರೀ ಕುಮುದನಿಗೆ ನಮನ; ಶ್ರೀ ಕುಮುದಾಕ್ಷನಿಗೆ ನಮನ॥<br />
				ಊಧ್ರ್ವಭಾಗದಲ್ಲಿ ರಕ್ಷಕರಾಗಿರುವ ಶ್ರೀ ಬ್ರಹ್ಮನಿಗೆ ನಮನ॥<br />
				ಅಧೋಭಾಗದಲ್ಲಿ ರಕ್ಷಕರಾಗಿರುವ ಶ್ರೀ ಕಚ್ಛಪನಿಗೆ ನಮನ॥
			</p>
			<p class="text-center">-<strong><em>ಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಅನಂತನಮನ</em></strong></p>
		</section>
		<section class="level2 numbered" id="id-003.17">
			<h2 class="level2-title" epub:type="title">೧೭. ಪೀಠ ಪೂಜೆ</h2>
			<p class="text-center"><strong><em>(ಪೂಜಾ ಪೀಠವನ್ನು ದೈವಶಕ್ತಿಮಯವಾಗಿ ಮಾಡಿಕೊಳ್ಳುವ ವಿಧಾನ.)</em></strong></p>
			<p class="verse">
				ಪೀಠದ ಅಧೋಭಾಗದಲ್ಲಿರುವ ಆಧಾರಶಕ್ತಿಗೆ ನಮಸ್ಕಾರ;<br />
				ಶ್ರೀ ಕೂರ್ಮನಿಗೆ ನಮಸ್ಕಾರ॥<br />
				ಪೂರ್ವದಿಕ್ಕಿನ ಶ್ರೀ ಧರ್ಮನಿಗೆ ನಮಸ್ಕಾರ;<br />
				ಆಗ್ನೇಯ ಮೂಲೆಯಲ್ಲಿನ ಶ್ರೀ ಕೂರ್ಮನಿಗೆ ನಮಸ್ಕಾರ;<br />
				ದಕ್ಷಿಣಭಾಗದಲ್ಲಿನ ಶ್ರೀ ಕ್ಷೀರೋದಧಿಗೆ, ಶ್ರೀ ಸಿಂಹನಿಗೆ ನಮಸ್ಕಾರ;<br />
				ನೈರುತ್ಯ ಮೂಲೆಯಲ್ಲಿನ ಶ್ರೀ ಜ್ಞಾನನಿಗೆ ನಮಸ್ಕಾರ;<br />
				ಪಶ್ಚಿಮದಿಕ್ಕಿನಲ್ಲಿನ ಶ್ರೀ ವೈರಾಗ್ಯನಿಗೆ ನಮಸ್ಕಾರ;<br />
				ವಾಯವ್ಯ ಮೂಲೆಯಲ್ಲಿನ ಶ್ರೀ ಸುವೈರಾಗ್ಯನಿಗೆ ನಮಸ್ಕಾರ;<br />
				ಉತ್ತರ ದಿಕ್ಕಿನಲ್ಲಿನ ಶ್ರೀ ಅನೈಶ್ವರ್ಯನಿಗೆ ನಮಸ್ಕಾರ;<br />
				ಈಶಾನ್ಯ ಮೂಲೆಯಲ್ಲಿನ ಶ್ರೀ ಐಶ್ವರ್ಯನಿಗೆ ನಮಸ್ಕಾರ॥<br />
				ಪೀಠದ ಮೂಲದಲ್ಲಿರುವ ಶ್ರೀ ಮೂಲನಿಗೆ, ಶ್ರೀ ನಾಳನಿಗೆ,<br />
				ಶ್ರೀ ಕೇಸರನಿಗೆ ಮತ್ತು ಶ್ರೀ ಕರ್ಣಿಕನಿಗೆ ನಮಸ್ಕಾರಗಳು॥<br />
				ಮೂರು ಗುಣಗಳಿಗೆ - ಸಂ, ಸತ್ವ ಗುಣಕ್ಕೆ ನಮಸ್ಕಾರ; ರಂ, ರಜೋ<br />
				ಗುಣಕ್ಕೆ ನಮಸ್ಕಾರ; ತಂ, ತಮೋ ಗುಣಕ್ಕೆ ನಮಸ್ಕಾರ॥
			</p>
			<p class="text-center">ಪೀಠಮಂಡಲದಲ್ಲಿರುವ ಮೂವರು-</p>
			<p class="myquote">
				ಶ್ರೀ ಸೂರ್ಯಮಂಡಲಾಧಿಪತಿ, ಬ್ರಹ್ಮನಿಗೆ ನಮಸ್ಕಾರ;<br />
				ಶ್ರೀ ಸೋಮಮಂಡಲಾಧಿಪತಿ, ವಿಷ್ಣುವಿಗೆ ನಮಸ್ಕಾರ;<br />
				ಶ್ರೀ ವಹ್ನಿಮಂಡಲಾಧಿಪತಿ, ಈಶ್ವರನಿಗೆ ನಮಸ್ಕಾರ॥
			</p>
			<p class="text-center"><strong><em>-ಪೀಠಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣಸ್ವಾಮಿಗೆ ಅನಂತ ನಮಸ್ಕಾರಗಳು॥</em></strong></p>
		</section>
		<section class="level2 numbered" id="id-003.18">
			<h2 class="level2-title" epub:type="title">೧೮. ಆವರಣ ಪೂಜೆ</h2>
			<p class="text-center"><strong><em>(ಪೂಜಾ ಮಂಟಪದ ಸುತ್ತ ಆವರಣಗಳು ಇವೆ. ಒಂದೊಂದು ಆವರಣದಲ್ಲೂ ಅವುಗಳ ಅಧಿಷ್ಠಾತ್ರಿ ದೇವತೆಗಳು ಇವೆ. ಆ ದೇವತೆಗಳನ್ನ ಮೊದಲು ಪೂಜಿಸಿ ಅವುಗಳ ಅನುಗ್ರಹವನ್ನು ಪೂಜಾ ಪ್ರಾರಂಭದಲ್ಲಿ ಬೇಡಿಕೊಳ್ಳುವ ವಿಧಾನ. ಈ ಮೂಲಕ ಅವರುಗಳನ್ನೆಲ್ಲ ನೆನೆಸಿಕೊಳ್ಳುವ ಒಂದು ಕ್ರಮ.)</em></strong></p>
			<p class="myquote">೧. ಮೊದಲ ಆವರಣ ಪೂಜೆ<br /><strong><em>(ಋಗ್ವೇದಾದಿ ನಾಲ್ಕು ಜ್ಞಾನಶಕ್ತಿಗಳ ಪೂಜೆ):</em></strong></p>
			<p class="myquote">
				ಶ್ರೀ ಋಗ್ವೇದಕ್ಕೆ ವಂದನೆಗಳು;<br />
				ಶ್ರೀ ಯಜುರ್ವೇದಕ್ಕೆ ವಂದನೆಗಳು;<br />
				ಶ್ರೀ ಸಾಮವೇದಕ್ಕೆ ವಂದನೆಗಳು;<br />
				ಶ್ರೀ ಅಥರ್ವವೇದಕ್ಕೆ ವಂದನೆಗಳು
			</p>
			<p class="text-center"><strong><em>-ಹೀಗೆ ಮೊದಲ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥<sup><a epub:type="noteref" href="999-aside.xhtml#id-003-04">೪</a></sup></em></strong></p>
			<p class="myquote">೨. ಎರಡನೆಯ ಆವರಣ ಪೂಜೆ<br /><strong><em>(ಇಂದ್ರಾದಿ ಅಷ್ಟದಿಕ್ಪಾಲಕರ ಪೂಜೆ):</em></strong></p>
			<p class="myquote">
				ಶ್ರೀ ಇಂದ್ರನಿಗೆ ಅಭಿವಂದನೆಗಳು;<br />
				ಶ್ರೀ ಅಗ್ನಿಗೆ ಅಭಿವಂದನೆಗಳು;<br />
				ಶ್ರೀ ಯಮನಿಗೆ ಅಭಿವಂದನೆಗಳು;<br />
				ಶ್ರೀ ನಿರ್ಋತನಿಗೆ ಅಭಿವಂದನೆಗಳು;<br />
				ಶ್ರೀ ವರುಣನಿಗೆ ಅಭಿವಂದನೆಗಳು;<br />
				ಶ್ರೀ ವಾಯುವಿಗೆ ಅಭಿವಂದನೆಗಳು;<br />
				ಶ್ರೀ ಕುಬೇರನಿಗೆ ಅಭಿವಂದನೆಗಳು;<br />
				ಶ್ರೀ ಈಶಾನನಿಗೆ ಅಭಿವಂದನೆಗಳು
			</p>
			<p class="text-center"><strong><em>-ಹೀಗೆ ಎರಡನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em></strong><sup><a epub:type="noteref" href="999-aside.xhtml#id-003-05">೫</a></sup></p>
			<p class="myquote">೩. ಮೂರನೆಯ ಆವರಣ ಪೂಜೆ<br /><strong><em>(ಆದಿತ್ಯಾದಿ ನವಗ್ರಹಗಳ ಪೂಜೆ):</em></strong></p>
			<p class="myquote">
				ಶ್ರೀ ಬೆಂಗದಿರ ಸೂರ್ಯನಿಗೆ ಪೊಡಮಡುವೆ;<br />
				ಶ್ರೀ ತಂಗದಿರ ಚಂದಿರನಿಗೆ ಪೊಡಮಡುವೆ;<br />
				ಶ್ರೀ ಭೂಮಿಪುತ್ರ ಮಂಗಳನಿಗೆ ಪೊಡಮಡುವೆ;<br />
				ಶ್ರೀ ಬುದ್ಧಿಕಾರಕ ಬುಧನಿಗೆ ಪೊಡಮಡುವೆ;<br />
				ಶ್ರೀ ಗುರು ಬೃಹಸ್ಪತಿಗೆ ಪೊಡಮಡುವೆ;<br />
				ಶ್ರೀ ಬೆಳ್ಳಿದೇವ ಶುಕ್ರನಿಗೆ ಪೊಡಮಡುವೆ;<br />
				ಶ್ರೀ ಕಾಡಿ, ಕಾಪಾಡುವ ಶನಿದೇವನಿಗೆ ಪೊಡಮಡುವೆ;<br />
				ಶ್ರೀ ಛಾಯಾಗ್ರಹ ರಾಹುವಿಗೆ ಪೊಡಮಡುವೆ;<br />
				ಶ್ರೀ ಛಾಯಾಗ್ರಹ ಕೇತುವಿಗೆ ಪೊಡಮಡುವೆ
			</p>
			<p class="text-center"><strong><em>-ಹೀಗೆ ಮೂರನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em></strong></p>
			<p class="myquote">೪. ನಾಲ್ಕನೆಯ ಆವರಣ ಪೂಜೆ<br /><strong><em>(ಮೇಷಾದಿ ರಾಶಿಗಳ ಅಧಿಪತಿಗಳಿಗೆ ಪೂಜೆ):</em></strong></p>
			<p class="myquote">
				ಶ್ರೀ ಮೇಷ ರಾಶಿಯ ಒಡೆಯ, ಕುಜನಿಗೆ ನಮನ;<br />
				ಶ್ರೀ ವೃಷಭ ರಾಶಿಯ ಈಶ, ಶುಕ್ರನಿಗೆ ನಮನ;<br />
				ಶ್ರೀ ಮಿಥುನ ರಾಶಿಯ ಅಧೀಶ, ಬುಧನಿಗೆ ನಮನ;<br />
				ಶ್ರೀ ಕರ್ಕಾಟಕ ರಾಶಿಯ ಎರೆಯ, ಚಂದ್ರನಿಗೆ ನಮನ;<br />
				ಶ್ರೀ ಸಿಂಹ ರಾಶಿಯ ಧಣಿ, ಸೂರ್ಯನಿಗೆ ನಮನ;<br />
				ಶ್ರೀ ಕನ್ಯಾ ರಾಶಿಯ ಯಜಮಾನ ಬುಧನಿಗೆ ನಮನ;<br />
				ಶ್ರೀ ತುಲಾ ರಾಶಿಯ ಸ್ವಾಮಿ, ಭಾರ್ಗವನಿಗೆ ನಮನ;<br />
				ಶ್ರೀ ವೃಶ್ಚಿಕ ರಾಶಿಯ ದೊರೆ, ಅಂಗಾರಕನಿಗೆ ನಮನ;<br />
				ಶ್ರೀ ಧನು ರಾಶಿಯ ಪ್ರಭು, ಬೃಹಸ್ಪತಿಗೆ ನಮನ;<br />
				ಶ್ರೀ ಮಕರ ರಾಶಿಯ ಅರಸ, ಶನೈಶ್ಚರನಿಗೆ ನಮನ;<br />
				ಶ್ರೀ ಕುಂಭ ರಾಶಿಯ ರಾಜ, ಮಂದನಿಗೆ ನಮನ;<br />
				ಶ್ರೀ ಮೀನ ರಾಶಿಯ ಅಧಿಪತಿ, ಜೀವನಿಗೆ ನಮನಗಳು
			</p>
			<p class="text-center"><strong><em>-ಹೀಗೆ ನಾಲ್ಕನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em></strong></p>
			<p class="myquote">೫. ಐದನೆಯ ಆವರಣ ಪೂಜೆ<br /><strong><em>(ಏಳು ಮಾತೃಕೆಯರ ಪೂಜೆ):</em></strong></p>
			<p class="myquote">
				(ಬ್ರಹ್ಮನ ತೇಜಸ್ಸಿನಿಂದ ಆವಿರ್ಭವಿಸಿದ) ಶ್ರೀ ಬ್ರಾಹ್ಮಿಗೆ ನಮಸ್ಕಾರ;<br />
				(ಮಹೇಶನ ಶಕ್ತಿಯಿಂದ ರೂಪುಗೊಂಡ) ಶ್ರೀ ಮಾಹೇಶ್ವರಿಗೆ ನಮಸ್ಕಾರ;<br />
				(ಸ್ಕಂದನ ಬಲವನ್ನು ಮೈಗೂಡಿಸಿಕೊಂಡ) ಶ್ರೀ ಕೌಮಾರಿಗೆ ನಮಸ್ಕಾರ;<br />
				(ವಿಷ್ಣುವಿನ ಮಾಯೆಯೇ ಮೈವೆತ್ತ) ಶ್ರೀ ವೈಷ್ಣವಿಗೆ ನಮಸ್ಕಾರ;<br />
				(ವರಾಹನ ದಾಢ್ರ್ಯವನ್ನು ಮೈಯುಂಡ) ಶ್ರೀ ವಾರಾಹಿಗೆ ನಮಸ್ಕಾರ;<br />
				(ಸುರಪತಿ ಇಂದ್ರನ ಪ್ರತಿಳೂಪಳಾದ) ಶ್ರೀ ಇಂದ್ರಾಣಿಗೆ ನಮಸ್ಕಾರ;<br />
				(ಚಂಡಮುಂಡ ದೈತ್ಯರರನ್ನು ಸದೆಬಡೆವ) ಶ್ರೀ ಚಾಮುಂಡಿಗೆ ನಮಸ್ಕಾರ
			</p>
			<p class="text-center"><strong><em>-ಹೀಗೆ ಐದನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em><sup><a epub:type="noteref" href="999-aside.xhtml#id-003-06">೬</a></sup></strong></p>
			<p class="myquote">೬. ಆರನೆಯ ಆವರಣ ಪೂಜೆ<br /><strong><em>(ಮತ್ಸ್ಯ ಮೊದಲಾದ ಹತ್ತು ಅವತಾರವೆತ್ತಿದ ವಿಷ್ಣುವಿನ ಪೂಜೆ):</em></strong></p>
			<p class="myquote">
				(ವೇದಗಳನ್ನುದ್ಧರಿಸಿದ) ಶ್ರೀ ಮತ್ಸ್ಯನಿಗೆ ನಮಸ್ಕಾರ;<br />
				(ಜಗವನ್ನೇ ಹೊತ್ತ) ಶ್ರೀ ಕೂರ್ಮನಿಗೆ ನಮಸ್ಕಾರ;<br />
				(ಭೂಮಿಯನ್ನು ಮೇಲೆತ್ತಿದ) ಶ್ರೀ ವರಾಹನಿಗೆ ನಮಸ್ಕಾರ;<br />
				(ದೈತ್ಯರನ್ನು ಸಂಹರಿಸಿದ) ಶ್ರೀ ನಾರಸಿಂಹನಿಗೆ ನಮಸ್ಕಾರ;<br />
				(ಬಲಿಯನ್ನು ಕೆಳಗಟ್ಟಿದ) ಶ್ರೀ ವಾಮನನಿಗೆ ನಮಸ್ಕಾರ;<br />
				(ಉದ್ಧಟ ಕ್ಷತ್ರಿಯರ ಸದೆಬಡಿದ) ಶ್ರೀ ಪರಶುರಾಮನಿಗೆ ನಮಸ್ಕಾರ;<br />
				(ಪುರುಷೋತ್ತಮನಾಗಿ ಆದರ್ಶನಾದ) ಶ್ರೀ ರಾಮನಿಗೆ ನಮಸ್ಕಾರ;<br />
				(ದುಷ್ಟಶಿಕ್ಷಣ ಶಿಷ್ಟರಕ್ಷಣೆ ಮಾಡಿದ) ಶ್ರೀ ಕೃಷ್ಣನಿಗೆ ನಮಸ್ಕಾರ;<br />
				(ದಯೆ ಧರ್ಮದ ಮೂಲವೆಂದು ಸಾರಿದ) ಶ್ರೀ ಬುದ್ಧನಿಗೆ ನಮಸ್ಕಾರ;<br />
				(ದುರುಳರನ್ನು ದಮನ ಮಾಡುವ) ಶ್ರೀ ಕಲ್ಕಿಗೆ ನಮಸ್ಕಾರ
			</p>
			<p class="text-center"><strong><em>-ಹೀಗೆ ಆರನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em></strong></p>
			<p class="myquote">೭. ಏಳನೆಯ ಆವರಣ ಪೂಜೆ<br /><strong><em>(ಕೇಶವ ಮೊದಲಾದ ಇಪ್ಪತ್ನಾಲ್ಕು ವಿಷ್ಣುರೂಪಗಳಿಗೆ ಪೂಜೆ):</em></strong></p>
			<p class="myquote">
				(ಕೇಶಿಯೆಂಬ ರಾಕ್ಷಸನನ್ನು ಸಂಹರಿಸಿದ) ಶ್ರೀ ಕೇಶವನಿಗೆ ನಮನ;<br />
				(ಜೀವಿಗಳಿಗೆ ಅತ್ಯವಶ್ಯಕವಾದ ನೀರಿನ ಆಶ್ರಯ) ಶ್ರೀ ನಾರಾಯಣನಿಗೆ ನಮನ;<br />
				(ಲಕ್ಷ್ಮಿಯ ಪತಿಯಾದ) ಶ್ರೀ ಮಾಧವನಿಗೆ ನಮನ;<br />
				(ಬೃಂದಾವನದಲ್ಲಿ ಗೋವುಗಳನ್ನು ಕಾಯ್ದ) ಶ್ರೀ ಗೋವಿಂದನಿಗೆ ನಮನ;<br />
				(ಜಗತ್ತನ್ನೆಲ್ಲಾ ಆವರಿಸಿರುವ) ಶ್ರೀ ವಿಷ್ಣುವಿಗೆ ನಮನ;<br />
				(ಮಧು ಎಂಬ ರಾಕ್ಷಸನನ್ನು ಕೊಂದ) ಶ್ರೀ ಮಧುಸೂದನಿಗೆ ನಮನ;<br />
				(ಸ್ವರ್ಗ ಮತ್ರ್ಯ ಪಾತಾಳಗಳನ್ನು ಮೆಟ್ಟಿ ನಿಂತ) ಶ್ರೀ ತ್ರಿವಿಕ್ರಮನಿಗೆ ನಮನ;<br />
				(ಬಲಿಚಕ್ರವರ್ತಿಯನ್ನು ಪಾತಾಳಕ್ಕೆ ತುಳಿದಟ್ಟಿದ) ಶ್ರೀ ವಾಮನನಿಗೆ ನಮನ;<br />
				(ಶ್ರೀದೇವಿಯಾದ ಲಕ್ಷ್ಮಿಯನ್ನು ಸದಾ ಹೊತ್ತಿರುವ) ಶ್ರೀ ಶ್ರೀಧರನಿಗೆ ನಮನ;<br />
				(ಇಂದ್ರಿಯಗಳಿಗೆ ಒಡೆಯನಾದ) ಶ್ರೀ ಹೃಷೀಕೇಶನಿಗೆ ನಮನ;<br />
				(ಹೊಕ್ಕಳಲ್ಲಿ ತಾವರೆಹೂವುಳ್ಳ) ಶ್ರೀ ಪದ್ಮನಾಭನಿಗೆ ನಮನ;<br />
				(ತಾಯಿಯಿಂದ ಹೊಟ್ಟೆಗೆ ಹಗ್ಗ ಕಟ್ಟಿಸಿಕೊಂಡ) ಶ್ರೀ ದಾಮೋದರನಿಗೆ ನಮನ;<br />
				(ತನ್ನೆಡೆಗೆ ಚೆನ್ನಾಗಿ ಎಳೆಯುವ ಶಕ್ತಿಯುಳ್ಳ) ಶ್ರೀ ಸಂಕರ್ಷಣನಿಗೆ ನಮನ;<br />
				(ವಸುದೇವ (ಮತ್ತು ದೇವಕಿಯರ) ಮಗನಾದ) ಶ್ರೀ ವಾಸುದೇವನಿಗೆ ನಮನ;<br />
				(ಅತೀವ ಆಕರ್ಷಕ ಬಲವುಳ್ಳವನಾದ) ಶ್ರೀ ಪ್ರದ್ಯುಮ್ನನಿಗೆ ನಮನ;<br />
				(ಯಾರಿಂದಲೂ ತಡೆಯಲಾಗದವ) ಶ್ರೀ ಅನಿರುದ್ಧನಿಗೆ ನಮನ;<br />
				(ಮಾನವ ಜನಾಂಗದಲ್ಲೇ ಉತ್ತಮನಾದ) ಶ್ರೀ ಪುರುಷೋತ್ತಮನಿಗೆ ನಮನ;<br />
				(ಇಂದ್ರಿಯ ಜ್ಞಾನ ಮೆಟ್ಟಿ ಅದಕ್ಕೆ ಮೀರಿದ) ಶ್ರೀ ಅಧೋಽಕ್ಷಜನಿಗೆ ನಮನ;<br />
				(ಹಿರಣ್ಯಕಶಿಪುವನ್ನು ಸಂಹರಿಸಿದ) ಶ್ರೀ ನಾರಸಿಂಹನಿಗೆ ನಮನ;<br />
				(ಚ್ಯುತಿ ಅಂದರೆ ನಾಶವೇ ಇಲ್ಲದಿರುವ) ಶ್ರೀ ಅಚ್ಯುತನಿಗೆ ನಮನ;<br />
				(ದಾರಿ ತಪ್ಪಿದವರನ್ನು ಸರಿದಾರಿಗೆ ತರುವ) ಶ್ರೀ ಜನಾರ್ದನನಿಗೆ ನಮನ;<br />
				(ಇಂದ್ರನ ತಮ್ಮನಾಗಿದ್ದ) ಶ್ರೀ ಉಪೇಂದ್ರನಿಗೆ ನಮನ;<br />
				(ಪಾಪಗಳನ್ನು ಪರಿಹರಿಸುವ) ಶ್ರೀ ಹರಿಗೆ ನಮನ;<br />
				(ಎಲ್ಲರನ್ನೂ ಆಕರ್ಷಿಸುವ) ಶ್ರೀಕೃಷ್ಣನಿಗೆ ನಮನ
			</p>
			<p class="text-center"><strong><em>-ಹೀಗೆ ಏಳನೆಯ ಆವರಣ ಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ॥</em><sup><a epub:type="noteref" href="999-aside.xhtml#id-003-07">೭</a></sup></strong></p>
			<p class="text-center"><strong><em>ಮಧ್ಯದಲ್ಲಿರುವ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; -ಹೀಗೆ ಆವರಣ ಪೂಜೆಗಳನ್ನ ಸಮರ್ಪಿಸುತ್ತಿದ್ದೇನೆ॥</em></strong></p>
			<p class="text-center"><strong>ಷೋಡಷ ಉಪಚಾರ ಪೂಜೆ:</strong></p>
		</section>
		<section class="level2 numbered" id="id-003.19">
			<h2 class="level2-title" epub:type="title">೧೯. ಧ್ಯಾನ</h2>
			<p class="text-center"><strong><em>(ಆಗಮಗಳ ಪ್ರಕಾರ ದೇವರ ಅರ್ಚನೆಯನ್ನ ಹದಿನಾರು ಹಂತಗಳಲ್ಲಿ ಮಾಡುತ್ತೇವೆ. ಇದರಲ್ಲಿ ಧ್ಯಾನ ಮೊದಲನೆಯ ಹೆಜ್ಜೆ. ಇಷ್ಟ ದೇವತೆಯನ್ನು ನೆನೆಸಿಕೊಳ್ಳುವುದು ಇದರ ಉದ್ದೇಶ. ಕಣ್ಣುಮುಚ್ಚಿಕೊಂಡು ಮನಸ್ಸಿನಲ್ಲಿ ದೇವರನ್ನು ನೆನೆಸಿಕೊಳ್ಳುತ್ತ ಅವನ ಗುಣಾತಿಶಯಗಳನ್ನ ಬಣ್ಣಿಸುತ್ತ ಸ್ತುತಿಸುವ ಮಂತ್ರ -ಧ್ಯಾನ.)</em></strong></p>
			<p class="verse">
				ಶಾಂತತೆಯೆ ಮೈವೆತ್ತವನೆ, ಸುಮನಸರೊಡೆಯ, ಸಿರಿಯರಸ,<br />
				ಹೊಕ್ಕಳಲಿ ಹೂವಾಂತು, ಜಗವನ್ನೇ ಹೊತ್ತು ಸಲಹುವ ಕೀರ್ತಿ,<br />
				ಹಾವೇ ಹಾಸಿಗೆಯಾದ, ಅಳತೆಗಳವಡದ ಅನಂತ ನೀಲಾಕಾಶ,<br />
				ಮೋಡದೊಲು ಮೈಬಣ್ಣ, ತಾವರೆಗಣ್ಣ, ಮಂಗಳಮೂರ್ತಿ,<br />
				ಮುಳಗಿ ಧ್ಯಾನದಲಿರುವ ಯೋಗಿ ಮನದಲಿ ಮೂಡುವ ಬೆರಗೆ,<br />
				ಹುಟ್ಟಿರವು ಸಾವಿನ ಸಂಸಾರಭಯ ಇಲ್ಲವಾಗಿಸುವವನೆ, ಹರಿಯೆ,<br />
				ಪೊಡಮೊಡುವೆ ಕಾಪಾಡು, ಮೂಲೋಕದೊಡೆಯ ನೀನೇ <span class="verse-num">॥೬೬॥</span>
			</p>
			<p class="verse">
				ಸತ್ತ್ವ ರಜ ತಮಗಳ ಬೀಡೆ, ಬೆರೆತು ಹೊರತಾಗಿಹ ಬೆರಗೆ,<br />
				ಸಗ್ಗ ಬುವಿ ಪಾತಾಳ ಮೂಲೋಕವೆಲ್ಲವನು ಆಳುವವನೆ,<br />
				ರತ್ನದೊಡವೆ ಕೌಸ್ತುಭಧಾರಿ, ಹರಿಯೇ, ಒಲವಿನ ಹೊನಲೇ,<br />
				ಸತ್ಯನೇ, ನಿನ್ನನವರತ ಧ್ಯಾನಿಸುವೆ, ಚಿತ್ತೈಸು ಒಡನೆ! <span class="verse-num">॥೬೭॥</span>
			</p>
			<p class="verse">
				ಸೆಳೆವ ನೀಲಿಗಪ್ಪಿನ ಬಣ್ಣ, ತೊಡುಗೆ ನವಿರು ಹಳದಿಯ ರೇಷ್ಮೆ,<br />
				ಎದೆಯ ಮೇಲೆಸೆದ ಶ್ರೀವತ್ಸ ಬಿಳಿಕುರುಳ ಸುಳಿ ಕುರುಹಿನವನ,<br />
				ಅಲ್ಲಿ ಗೋಕುಲದಲ್ಲಿ ಮತ್ತಿಲ್ಲಿ ನಮ್ಮನು ಹಸುಗಳೆಲ್ಲರನು ಕಾಯ್ದು,<br />
				ಆನಂದ ತಂದವನ, ಧ್ಯಾನಿಸುವೆ ಬಲ್ಲವರಿಂದ ಪೂಜೆಗೊಳುತಿಹನ <span class="verse-num">॥೬೮॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು; ನಿನ್ನನ್ನು ಕುರಿತು ಧ್ಯಾನ ಮಾಡುತ್ತೇನೆ, ಈ ಧ್ಯಾನವನ್ನು ನಿನಗೆ ಸಮರ್ಪಿಸುತ್ತೇನೆ.</em></strong></p>
		</section>
		<section class="level2 numbered" id="id-003.20">
			<h2 class="level2-title" epub:type="title">೨೦. ಪ್ರಾಣ ಪ್ರತಿಷ್ಠಾಪನೆ</h2>
			<p class="text-center"><strong><em>(ಹಿಂದೆ ಕಲಶ ಸ್ಥಾಪನೆಯ ಸಂದರ್ಭದಲ್ಲಿ ಮಾಡಿದಂತೆಯೇ, ಈಗ ಪೂಜಾಮಂಟಪದೊಳಗೆ, ಇನ್ನೊಂದು ಕಲಶವನ್ನು ಸ್ಥಾಪಿಸಬೇಕು. ಪವಿತ್ರೀಕರಿಸಿದ ನೀರನ್ನು ಕಲಶದಲ್ಲಿ ಹಾಕಿರಬೇಕು; ಜೊತೆಗೆ ಒಂದು ನಾಣ್ಯವನ್ನು ಹಾಕಿ, ಆ ಕಲಶದ ಮೇಲೆ ಮಾವಿನ ತಳಿರು ಎಲೆಗಳನ್ನು ಇರಿಸಿ, ಅದರ ಮಧ್ಯೆ ಒಂದು ತೆಂಗಿನ ಕಾಯಿಯನ್ನಿಟ್ಟು, ಅದರ ಮೇಲೆ ಒಂದು ಹೊಸ ವಸ್ತ್ರವನ್ನು ಹೊದಿಸಬೇಕು. ಕಲಶಕ್ಕೆ ಹಾರ ಇತ್ಯಾದಿ ಆಭರಣ, ಗಂಧಪುಷ್ಪಗಳಿಂದ ಅಲಂಕರಿಸಬೇಕು.</em></strong></p>
			<p class="text-center"><strong><em>ಕಲಶದ ಮುಂದೆ ತಟ್ಟೆಯೊಳಗೆ ಯಾವುದಾದರೊಂದು ಚಿಕ್ಕ ದೇವತಾ ವಿಗ್ರಹವನ್ನು ಇರಿಸಿಕೊಳ್ಳಬೇಕು. ಈ ಕಲಶದೊಳಗೆ ಅಥವಾ ಈ ಪ್ರತಿಮೆಯೊಳಗೆ ಇಷ್ಟದೇವತೆಯನ್ನ ಬರಮಾಡಿಕೊಳ್ಳುವುದು ಪ್ರಾಣಪ್ರತಿಷ್ಠಾಪನೆಯ ಉದ್ದೇಶ. ''ತನ್ನ ಸರ್ವಸ್ವವನ್ನೂ ಸಮರ್ಪಿಸುತ್ತಾ, ಇವುಗಳೊಳಗೆ ಜೀವವನ್ನು ತುಂಬುತ್ತಿದ್ದೇನೆ''- ಎಂದು ಭಾವಿಸಿಕೊಳ್ಳುವುದೇ ಈ ವಿಧಿಯ ಗುರಿ.</em></strong></p>
			<p class="text-center"><strong><em>ಇಲ್ಲಿ ಮುಂದಿನ ಮಂತ್ರಗಳಿಗೆ ಮುನ್ನ ಮಾಡಬಹುದಾದ ಆಗಮೋಕ್ತ ಕರನ್ಯಾಸ ಮತ್ತು ಅಂಗನ್ಯಾಸ ಮಂತ್ರಗಳು ಐಚ್ಛಿಕ)</em></strong></p>
			<p class="verse">
				ರಕ್ತದೋಕಳಿಯ ಕಡಲು, ಮುಂಜಾವಿನಾಗಸದ ಬಣ್ಣದ ಕಮಲ,<br />
				ಪಾಶ, ಅಂಕುಶ, ಕಬ್ಬಿನ ಜಲ್ಲೆ, ಬಿಲ್ಲು, ಮಣಿಮಾಲೆಗಳ<br />
				ಹಿಡಿದು ಬಾಣಗಳೈದು, ಕಪಾಲ ಸೃಕ್ಕನ್ನೆತ್ತಿ ತೋರಿಸುತಲಿಂತು,<br />
				ಉಬ್ಬಿದೆದೆಯ ತ್ರಿನಯನೆ ಮೆರೆವಳೆಳೆ ರವಿಯ ಕಾಂತಿಯನಾಂತು<br />
				ಬಿಸಿಯುಸಿರನೂಡಿಸುತ, ದೇವಿ, ಪ್ರಾಣಶಕ್ತಿಯ ನಮಗೀಯಲಿ! <span class="verse-num">॥೬೯॥</span>
			</p>
			<p class="verse">
				ನಮ್ಮ ಈ ಕಣ್ಣಲಿ ಮತ್ತೆ ಬೆಳಕ ಸಿರಿಯನೆ ಕೂಡು,<br />
				ಉಸಿರೂಡು, ದೇವರೇ, ಸುಖದ ಅನುಭವ ನೀಡು;<br />
				ಮೇಲೆ ಮೇಲೇರುವ ರವಿಯ ನೋಡುತಲೇ ಚಿರಕಾಲ<br />
				ನಾವು ಬಾಳುವ ತೆರದಿ ಹರಸಿ, ನಮ್ಮ ಕಾಪಾಡು! <span class="verse-num">॥೭೦॥</span>
			</p>
			<p class="verse">
				ನೀನಿತ್ತ ಕಣ್ಣುಗಳು, ನೋಡು, ನಿನ್ನವೇ ಅಲ್ಲವೆ ಸ್ವಾಮಿ,<br />
				ನನ್ನ ಈ ಕಿವಿಗಳೇ ಎಲ್ಲವನಾಲಿಸ ಬಲ್ಲ ನಿನ್ನ ಕಿವಿಯು;<br />
				ನನ್ನ ನಾಲಿಗೆ ಮೂಗು ಚರ್ಮ ನಿನ್ನ ಜಿಹ್ವೆ ನಾಸಿಕ ತ್ವಚೆಯು;<br />
				ನನ್ನುಸಿರೇ ನಿನ್ನುಸಿರು, ಎಲ್ಲವೂ ನಿನ್ನದೇ ಕೃಪೆಯ ಕೊನರು.<br />
				ಕರ್ಮದಿಂದ್ರಿಯ ಜೊತೆಗೆ ಜ್ಞಾನದಿಂದ್ರಿಯಗಳೂ ಬಂದು,<br />
				ಬಿಡುವುಸಿರ ರೂಪದಲಿ ಹೊರಗೆ ಇತ್ತ ನೀನೈತಂದು<br />
				ಕಲಶವಿದರಲಿ ನಿಂದು, ಪೂಜೆಗೊಳು, ಬಂಧು! <span class="verse-num">॥೭೧॥</span><sup><a epub:type="noteref" href="999-aside.xhtml#id-003-08">೮</a></sup>
			</p>
		</section>
		<section class="level2 numbered" id="id-003.21">
			<h2 class="level2-title" epub:type="title">೨೧. ಆವಾಹನೆ</h2>
			<p class="text-center"><strong><em>(ದೇವರನ್ನು ಬರಮಾಡಿಕೊಳ್ಳುವುದು. ಇಲ್ಲಿ ಹೊರನೋಟಕ್ಕೆ ಕಲಶದಲ್ಲಿ, ಆದರೆ ಸಾಧಕನ ಹೃದಯ ಕಲಶದಲ್ಲಿ ಭಗವಂತನನ್ನು ಆವಾಹಿಸುತ್ತಿದ್ದೇವೆ.)</em></strong></p>
			<p class="verse">
				ಲೋಕಮೂರರ ಒಡೆಯ, ನೀನಿಲ್ಲದೆಡೆಯಿದೆಯೇ?<br />
				ಬಾ ನಮ್ಮ ಬಳಿ ಈಗ, ಕಲಶವಿದರಲಿ ನೆಲಸು;<br />
				ನಮ್ಮೊಡನೆ ಇರು ಇಲ್ಲಿ ಪೂಜೆಮುಗಿಯುವ ತನಕ,<br />
				ಪ್ರೀತಿಭಾವವ ತೋರು ಕರುಣೆಸುಧೆ ಸುರಿಸು! <span class="verse-num">॥೭೨॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ಹೀಗೆ ನಿನ್ನನ್ನು ಆವಾಹಿಸುತ್ತಿದ್ದೇನೆ॥</em></strong></p>
			<p class="verse">
				ನನ್ನ ಕರೆಗೆ ಓಗೊಟ್ಟಿಲ್ಲಿ ಬಾ ಬಾರ, ದೇವ, ದಯೆಯನು ತೋರ,<br />
				ಬಂದು ಇಲ್ಲಿಯೇ ನೆಲಸು, ತಡೆವೆ ಎಲ್ಲೂ ಹೋಗದಂತೆ;<br />
				ಶಕ್ತಿಪೂರ್ಣನೆ ಇಲ್ಲೆ ಸನಿಹದಲಿರು, ನಗುಮೊಗದಿ ಎದೆಯೊಳಿರು-<br />
				ಕೇಳಿದ್ದ ಕೊಡುವಾತ ನನ್ನೆಲ್ಲ ಆಕಾಂಕ್ಷೆಗಳನಿದ್ದು ಈಡೇರಿಸು <span class="verse-num">॥೭೩॥</span>
			</p>
		</section>
		<section class="level2 numbered" id="id-003.22">
			<h2 class="level2-title" epub:type="title">೨೨. ಆಸನ</h2>
			<p class="text-center"><strong><em>(ದೇವರಿಗೆ ಕುಳಿತುಕೊಳ್ಳಲು ರತ್ನಖಚಿತವಾದ ಆಸನವನ್ನು ಸಮರ್ಪಿಸುತ್ತಿ ದ್ದೇನೆಂದು ಭಾವಿಸಿಕೊಳ್ಳುವುದು.)</em></strong></p>
			<p class="verse">
				ಬಗೆಬಗೆಯ ರತ್ನಗಳ ಕೋದು ಕಟ್ಟಿದ ಪೀಠ,<br />
				ಬಂಗಾರದೀ ಆಸನವ ನಿನಗೀಯುತಿರುವೆ;<br />
				ಬಾ, ಕುಳಿತು, ಸಿಂಹಾಸನವ ನೀನು ಸಿಂಗರಿಸು,<br />
				ತೋರು ಪ್ರೀತಿಯ, ದೇವ, ಪೂಜೆ ಸ್ವೀಕರಿಸು <span class="verse-num">॥೭೪॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಸಿಂಹಾಸನವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ॥</em></strong></p>
		</section>
		<section class="level2 numbered" id="id-003.23">
			<h2 class="level2-title" epub:type="title">೨೩. ಪಾದ್ಯ</h2>
			<p class="text-center"><strong><em>(ದೇವರ ದಿವ್ಯ ಪಾದಗಳನ್ನು ತಾನು ತೊಳೆಯುತ್ತಿದ್ದೇನೆಂದು ಭಾವಿಸಿ ಕೊಳ್ಳುವುದು.)</em></strong></p>
			<p class="verse">
				ನರಕಗಳ ಕಡಲಿಂದ ಹೊರಗೆತ್ತುವಾತನೆ, ಸದಯ,<br />
				ನಾರಾಯಣನೆ ನಿನಗಿದೋ ತಲೆ ಬಾಗಿ ನಮನ;<br />
				ಸತ್ಯೇಶನೇ ಸ್ವೀಕರಿಸು ಕಾಲ ತೊಳೆಯಲು ಪಾದ್ಯ-<br />
				ನಿನ್ನ ಭಕ್ತರೆಲ್ಲರ ಸೌಖ್ಯ ವರ್ಧಿಸಲಿ ಸತತ! <span class="verse-num">॥೭೫॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಪಾದ್ಯವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ॥</em></strong></p>
		</section>
		<section class="level2 numbered" id="id-003.24">
			<h2 class="level2-title" epub:type="title">೨೪. ಅರ್ಘ್ಯ</h2>
			<p class="text-center"><strong><em>(ದೇವರ ಪವಿತ್ರ ಕೈಗಳಿಗೆ ತೊಳೆಯಲು ನೀರನ್ನು ಸಮರ್ಪಿಸುತ್ತಿದ್ದೇನೆಂದು ಭಾವಿಸಿಕೊಳ್ಳುವುದು.)</em></strong></p>
			<p class="verse">
				ಜ್ಞಾನಕರ್ಮೇಂದ್ರಿಯಗಳ, ಓ ದೂರನಿಯಂತ್ರಕನೆ,<br />
				ವ್ಯಕ್ತ ಸ್ವರೂಪನೂ ನೀನೆ, ಅವ್ಯಕ್ತನೂ ನೀನೇ;<br />
				ಭಕ್ತಿಪುರಸ್ಸರ ಕೊಡುವ ಈ ಅಘ್ರ್ಯವನು, ಕೋ,<br />
				ಕರಣಗಳಾಂದೋಲನವನ್ನ ಹತೋಟಿಯಲ್ಲಿರಿಸು! <span class="verse-num">॥೭೬॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಅಘ್ರ್ಯವನ್ನು ಹೀಗೆ ಸಮರ್ಪಿಸುತ್ತಿದ್ದೇನೆ॥</em></strong></p>
		</section>
		<section class="level2 numbered" id="id-003.25">
			<h2 class="level2-title" epub:type="title">೨೫. ಆಚಮನೀಯ</h2>
			<p class="text-center"><strong><em>(ದೇವರಿಗೆ ಕುಡಿಯಲು ನೀರನ್ನು ಸಮರ್ಪಿಸುವುದು.)</em></strong></p>
			<p class="verse">
				ಸೇವಿಸಲು ಪಾಪಗಳು ಓಡಿಹೋಗುವ ಗಂಗೆ<br />
				ನದಿಯ ನೀರನೆ ತಂದಿರುವೆನೆಂದುಕೊಂಡು<br />
				ಸ್ವಾಮಿ, ದಣಿವಾರಿಸಿಕೋ, ಕುಡಿ ಕೊಡುವ ನೀರನಿದ,<br />
				ಆಚಮನ ಮಾಡಯ್ಯ, ಸ್ವೀಕರಿಸು ಮುದದಿ <span class="verse-num">॥೭೭॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಆಚಮನೀಯವನ್ನು (ಕುಡಿಯಲು ನೀರನ್ನು) ಹೀಗೆ ಸಮರ್ಪಿಸುತ್ತಿದ್ದೇನೆ॥</em></strong></p>
		</section>
		<section class="level2 numbered" id="id-003.26">
			<h2 class="level2-title" epub:type="title">೨೬. ಮಧುಪರ್ಕ</h2>
			<p class="text-center"><strong><em>(ಮೊಸರು ತುಪ್ಪ ಜೇನು ಮತ್ತು ಸಕ್ಕರೆ ಮಿಶ್ರಿತ ಖಾದ್ಯವನ್ನು ದೇವರಿಗೆ ಸಮರ್ಪಿಸುವುದು.)</em></strong></p>
			<p class="verse">
				ಮಧುಪರ್ಕವಿಲ್ಲಿಹುದು ಮೊಸರು ತುಪ್ಪವೂ ಸೇರಿ,<br />
				ರತ್ನ ಚಿನ್ನಕೆ ಬೆರೆತಂತೆ ಸಕ್ಕರೆಗೆ ಜೇನು;<br />
				ಸ್ವೀಕರಿಸು ಮುದದಿಂದ, ಸತ್-ಚಿತ್-ಆನಂದ<br />
				ಸ್ವರೂಪಿಯೇ, ಈ ವಿಶೇಷ, ದೇವ, ನೀನು <span class="verse-num">॥೭೮॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನಿನಗೆ ಮಧುಪರ್ಕವನ್ನು (ಮೊಸರು, ತುಪ್ಪ, ಜೇನು ಮತ್ತು ಸಕ್ಕರೆ ಮಿಶ್ರಿತ ಖಾದ್ಯವನ್ನು) ಹೀಗೆ ಸಮರ್ಪಿಸುತ್ತಿದ್ದೇನೆ॥</em></strong></p>
		</section>
		<section class="level2 numbered" id="id-003.27">
			<h2 class="level2-title" epub:type="title">೨೭. ಸ್ನಾನ/ಪಂಚಾಮೃತ ಅಭಿಷೇಕ</h2>
			<p class="text-center"><strong><em>(ಕಲಶದ ಮುಂದೆ ಇರಿಸಿದ್ದ ಆ ದೇವತಾ ವಿಗ್ರಹವನ್ನು ಒಂದು ಬೆಳ್ಳಿಯ ತಟ್ಟೆಯೊಳಗೆ ಅಥವಾ ಒಂದು ದೊಡ್ಡ ಬೆಳ್ಳಿಯ ಬಟ್ಟಲೊಳಗೆ ಇರಿಸಿ, ಆ ವಿಗ್ರಹಕ್ಕೆ ಹರಿದ್ರಾ ಕುಂಕುಮ ಚೂರ್ಣಗಳನ್ನು ಲೇಪಿಸುವುದು. ನಂತರ ಈ ಕೆಳಗೆ ಇರುವ ಮಂತ್ರಗಳನ್ನು ಹೇಳುತ್ತಾ ಹಾಲು, ಮೊಸರು, ತುಪ್ಪ, ಜೇನುತುಪ್ಪ, ಸಕ್ಕರೆ ಇತ್ಯಾದಿಗಳಿಂದ ಪ್ರತ್ಯೇಕ ಪ್ರತ್ಯೇಕವಾಗಿ ಆ ದೇವತಾ ವಿಗ್ರಹಕ್ಕೆ ಅಭಿಷೇಕ ಮಾಡುವುದು.</em></strong></p>
			<p class="verse">
				ನೊರೆ ಹಾಲು, ಸಕ್ಕರೆಯ, ಸಿಹಿ ಸವಿಯ ಜೇನು<br />
				ಕೆನೆ ಮೊಸರು, ತುಪ್ಪಗಳನಿಲ್ಲೀಗ ತಂದೆ;<br />
				ಐದು ಈ ಅಮೃತದ ಸ್ನಾನ ಮಾಡಿಸುವೆ ಒಲವಿಂದೆ<br />
				ಸ್ವೀಕರಿಸು ರಾಜೋಪಚಾರವಿದನು, ತಂದೆ <span class="verse-num">॥೭೯॥</span>
			</p>
			<p class="verse">(೧) ಕ್ಷೀರ ಅಭಿಷೇಕ (ಹಾಲಿನಿಂದ ಅಭಿಷೇಕ)</p>
			<p class="verse">
				ಎಂದೆಂದೂ ಬೆಳೆಯುತಿರು, ಅಂದ ಚಂದದ ಸೋಮ,<br />
				ಎಲ್ಲೆಡೆಯ, ಎಲ್ಲೆ ಮೀರಿದ ಶಕ್ತಿಗೆ ಆದೆ ನೆಲೆವೀಡು;<br />
				ಬಯಸಿದುದ ಒದಗಿಸುವೆ ಕೇಳಿದೆಲ್ಲ ಅನ್ನಾಹಾರ-<br />
				ನೀ ಬೇಕು-ಬೇಡ-ಬಹುದನು ತಿಳಿದು ಅದನೆ ನೀಡು! <span class="verse-num">॥೮೦॥</span>
			</p>
			<p class="verse">
				ಕಾಮಧೇನುವೇ ಕರೆದ ನೊರೆನೊರೆ, ದೇವಮುನಿಜನ ಹಿರಿಯರಕ್ಕರೆ,<br />
				ಸ್ನಾನಕೆಂದೇ ನಿನಗೆ ತಂದಿಹೆ, ಕೊಳ್ಳು ಹಾಲಿದನು! <span class="verse-num">॥೮೧॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong></p>
			<p class="text-center"><strong><em>ನಿನಗೆ ಕ್ಷೀರಾಭಿಷೇಕ ಮಾಡುತ್ತಿದ್ದೇನೆ.</em></strong></p>
			<p class="text-center"><strong><em>ಹಾಲಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong></p>
			<p class="verse">(೨) ದಧಿ ಅಭಿಷೇಕ<br /><strong><em>(ದೇವತಾ ಮೂರ್ತಿಗೆ ಮೊಸರಿನಿಂದ ಅಭಿಷೇಕ)</em></strong></p>
			<p class="verse">
				ಎಷ್ಟೆಷ್ಟು ಹೊಗಳಿದರು ಸಾಲದೀ ನಮ್ಮ ದಧಿಕ್ರಾವನ್ನು<br />
				ಶಕ್ತಿಯಲಿ ದಂಡಿನ ಕುದುರೆ, ವೇಗದಲಿ ಮಿಂಚು;<br />
				ಅವನ ಕೃಪೆ ಬೀಳುತಲೆ ಇರಲಿ; ಆಯಸ್ಸು ವರ್ಧಿಸಲಿ-<br />
				ನಮ್ಮ ಮಾತುಕತೆಗಳಲೆಲ್ಲ ಕಂಪು ಸೂಸುತಿರಲಿ <span class="verse-num">॥೮೨॥</span>
			</p>
			<p class="verse">
				ಚಂದ್ರಮಂಡಲ ಬೆಳಗಿ ಧವಲತೆ ಕೆನೆಯಗಟ್ಟಿದೆ ಸುಮನಸೆಳೆದಿದೆ;<br />
				ನಿನ್ನ ಮಜ್ಜನಕೆಂದೇ ತಂದಿಹೆ, ಕೊಳ್ಳು ಮೊಸರಿದನು <span class="verse-num">॥೮೩॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong></p>
			<p class="text-center"><strong><em>ನಿನಗೆ ದಧಿಯಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong></p>
			<p class="text-center"><strong><em>ಮೊಸರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong></p>
			<p class="verse">(೩) ಘೃತ ಅಭಿಷೇಕ<br /><strong><em>(ದೇವತಾ ಪ್ರತಿಮೆಗೆ ತುಪ್ಪದಿಂದ ಅಭಿಷೇಕ)</em></strong></p>
			<p class="verse">
				ಅಗ್ನಿ, ನೀ ಹುಟ್ಟುವ ತಾಣ, ನಿನ್ನುಸಿರು, ಆ ಪ್ರಾಣ,<br />
				ಪ್ರಭೆಗೆ, ಬೆಳೆಗೆ ಕಾರಣ ನಿನಗಾಜ್ಯದಲಿ ಸ್ನಾನ;<br />
				ವರವ ಸುರಿಮಳೆಗರೆವ ಸುರರ ಕರೆ ತಾ, ಅಕ್ಕರೆಯ<br />
				ಘೃತವನವರತ್ತ ತಲುಪಿಸು, ಬೇಗ ಬಾ, ಜಾಣ <span class="verse-num">॥೮೪॥</span>
			</p>
			<p class="verse">
			ಚಂಡಕಿರಣನ ರಶ್ಮಿ ಸಿರಿಗಡಣ, ಓ ಬೆಳ್ಳಿ,<br />
			ತೇಜರಾಶಿಯ ಹಿಡಿ-ತಾಣ, ನೀನೆ ಬೆಳಕು,<br />
			ಸುಪವಿತ್ರ ನಿನ್ನ ಪ್ರಭೆ ಬೀಳುತ್ತ ಅನವರತ,<br />
			ಕಾಂತಿಯೊಡಗೂಡಿರಲಿ ನಮ್ಮ ಬದುಕು <span class="verse-num">॥೮೫॥</span>
			</p>
			<p class="verse">
				ಸುರರ ತಣಿಸುವ ಆಜ್ಯ ಘಮ ಘಮ, ಯಜ್ಞ ಯಾಗ ಪವಿತ್ರ ಸಾಧನ<br />
				ಮುಳುಗೇಳು ಅವಗಾಹನೆಯೆನುತ, ಕೊಳ್ಳು ಘೃತವಿದನು<span class="verse-num">॥೮೬॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong></p>
			<p class="text-center"><strong><em>ನಿನಗೆ ತುಪ್ಪದಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong></p>
			<p class="text-center"><strong><em>ತುಪ್ಪದ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong></p>
			<p class="verse">(೪) ಮಧು ಅಭಿಷೇಕ<br /><strong><em>(ದೇವತಾ ಪ್ರತಿಮೆಗೆ ಜೇನುತುಪ್ಪದಿಂದ ಅಭಿಷೇಕ. ಈಗ ''ಎಲ್ಲೆಡೆ ಜೇನು, ಎಲ್ಲವೂ ಜೇನು'' ಪದ್ಯವನ್ನು ಉಪಯೋಗಿಸಬಹುದು. ಪದ್ಯ ೩೨ನ್ನು ನೋಡಿ)</em></strong></p>
			<p class="verse">
				ಬಂಡುಗೂಡಿಸಿ ದುಂಬಿ ತುಂಬಿದ, ಮಕರಂದ ಸುಮ ಪರಾಗದ ಸಾರ<br />
				ತೋಯಿಸಲು ಮೀಯಿಸಲು ನಿನ್ನನು, ಸ್ವೀಕರಿಸು ಮಧುವ <span class="verse-num">॥೮೭॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong></p>
			<p class="text-center"><strong><em>ನಿನಗೆ ಜೇನುತುಪ್ಪದಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong></p>
			<p class="text-center"><strong><em>ಜೇನಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong></p>
			<p class="verse">(೫) ಶರ್ಕರ ಅಭಿಷೇಕ<br /><strong><em>(ದೇವತಾ ಮೂರ್ತಿಗೆ ಸಕ್ಕರೆಯಿಂದ ಅಭಿಷೇಕ)</em></strong></p>
			<p class="verse">
				ಸಿಹಿಯ ತೊರೆ ಝರಿ ಸುಳಿದು ಸುಮನಸರ ಹಿತಕಾಗಿ,<br />
				ಹಾಡಿ ಹೊಗಳಲು ತಕ್ಕವರ ಬಳಿ ಹರಿಯುತಿರಲಿ;<br />
				ಜಯಿಸಲಾಗದ ಇಂದ್ರ ವರುಣ ದೇವಗಣಕೆಲ್ಲರಿಗು<br />
				ಇದು ಸೇರಿ, ಜೇನಸವಿ ಅವರ ತಣಿಸುತಿರಲಿ <span class="verse-num">॥೮೮॥</span>
			</p>
			<p class="verse">
				ಕಬ್ಬಿನಾಲೆಯ ಮನೆಯ ಹಣ್ಣಿದು, ಚಪ್ಪರಿಸೆ ನೆರೆ ಸವಿಯ ಸಾಗರ,<br />
				ಅಭಿಷೇಕಕೆಂದೇ ನಿನಗೆ ತಂದಿಹೆ, ಕೊಳ್ಳು ಸಕ್ಕರೆಯ <span class="verse-num">॥೮೯॥</span>
			</p>
			<p class="text-center">
				<strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong><br />
				<strong><em>ನಿನಗೆ ಸಕ್ಕರೆಯಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong><br />
				<strong><em>ಸಕ್ಕರೆಯ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong>
			</p>
			<p class="verse">(೬) ಫಲೋದಕ ಅಭಿಷೇಕ<br /><strong><em>(ಎಳನೀರು/ತೆಂಗಿನಕಾಯಿಯ ನೀರಿನಿಂದ ಅಭಿಷೇಕ)</em></strong></p>
			<p class="verse">
				ಫಲ ಬಿಡುವ ಗಿಡ ಮರವೋ, ಬಿಡದಿರುವ ಜಡ ತರುವೋ,<br />
				ಹೂ ಬಿಡುವ ಬಳ್ಳಿಯೋ, ಬಿಡದ ಬಾಡಿದ ಲತೆಯೋ,<br />
				ನಾವಿರುವ ಪರಿಯೆಂತೋ, ಬಿಡು, ಹೀಗಾಗಿ ಹೋಗಿಹುದು-<br />
				ಬಿಡಿಸು ಪಾಪಸಂಕಲೆಯಿಂದ ಓ ಬೃಹಸ್ಪತಿಯ ಕುಡಿಯೇ! <span class="verse-num">॥೯೦॥</span>
			</p>
			<p class="text-center">
				<strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong><br />
				<strong><em>ನಿನಗೆ ಎಳನೀರಿನಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong><br />
				<strong><em>ಎಳನೀರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong>
			</p>
			<p class="verse">೭. ಗಂಧೋದಕ ಅಭಿಷೇಕ<br /><strong><em>(ಗಂಧದ ನೀರಿನಿಂದ ಅಭಿಷೇಕ; ಒಂದು ಹೂವನ್ನು ಗಂಧೋದಕದಲ್ಲಿ ಅದ್ದಿ ದೇವರಿಗೆ ಸಿಂಪಡಿಸುತ್ತಾ ಈ ಅಭಿಷೇಕ ಮಾಡುವುದು. ಇಲ್ಲಿ ಪನ್ನೀರಿನ ಅಭಿಷೇಕವನ್ನೂ ಮಾಡಬಹುದು.)</em></strong></p>
			<p class="verse">
				ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ,<br />
				ಯಾರೂ ಗೆಲ್ಲರು ಅವಳ, ಎಲ್ಲರನ್ನಾಳುವಳು;<br />
				ಕೊರತೆಯಿಲ್ಲದ ಕೆಚ್ಚು, ಹಸುಕರುಗಳವಳಿಗೆ ಮೆಚ್ಚು-<br />
				ಅಂಥ ಶ್ರೀದೇವಿಯ ನಾನು ಆಹ್ವಾನಿಸುವೆನು! <span class="verse-num">॥೯೧॥</span>
			</p>
			<p class="verse">
				ಏಲ-ಕರ್ಪೂರಗಳ ಪರಿಮಳ ತುಂಬಿ ತುಳುಕುವ ನೀರ ಜಳಕಕೆ<br />
				ಸಿಂಪಡಿಸಲೆಂದೇ ತಂದಿಹೆ, ಕೊಳ್ಳು ಗಂಧಜಲ <span class="verse-num">॥೯೨॥</span>
			</p>
			<p class="text-center">
				<strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong><br />
				<strong><em>ನಿನಗೆ ಗಂಧೋದಕದಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong><br />
				<strong><em>ಗಂಧದ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong>
			</p>
			<p class="verse">(೮) ಪುಷ್ಪೋದಕ ಅಭಿಷೇಕ<br /><strong><em>(ಹೂನೀರಿನ ಅಭಿಷೇಕ; ಒಂದು ಹೂವನ್ನ ನೀರಿನಲ್ಲಿ ಅದ್ದಿ ದೇವರ ಮೇಲೆ ಸಿಂಪಡಿಸುತ್ತ ಮಾಡುವ ಅಭಿಷೇಕ)</em></strong></p>
			<p class="verse">
				ಪಲಬಗೆಯ ಕುಸುಮಗಳ ಮಕರಂದ ಪುಷ್ಪರಾಗ<br />
				ತುಂಬಿ ಬೀರುವ ಸುಗಂಧ ಪರಾಗ ಪನ್ನೀರನೀಗ<br />
				ನಿನಗೆಂದೆ ತಂದಿರುವೆ ಒಪ್ಪಿಸಿಕೊ ಒಲಿದಿದ, ತಂದೆ,<br />
				ಮಿಂದು ಉಲ್ಲಸಿತನಾಗುವೆ ನೀನು ಎಂದು ನಂಬಿ! <span class="verse-num">॥೯೩॥</span>
			</p>
			<p class="text-center">
				<strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;</em></strong><br />
				<strong><em>ನಿನಗೆ ಹೂನೀರಿನಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong><br />
				<strong><em>ಹೂನೀರಿನ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong>
			</p>
			<p class="verse">(೯) ಶುದ್ಧೋದಕ ಅಭಿಷೇಕ<br /><strong><em>(ಶುದ್ಧವಾದ ಮತ್ತು ಮೊದಲ ಕಲಶೋದಕದಿಂದ ಪವಿತ್ರಗೊಂಡ ನೀರಿನಿಂದ ದೇವರ ಪ್ರತಿಮೆಗೆ ಅಭಿಷೇಕ. ಇಲ್ಲಿ ಪದ್ಯ ೨೭ನ್ನು ಉಪಯೋಗಿಸಬಹುದು.)</em></strong></p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಯೇ ನಮಸ್ಕಾರ;<br />ನಿನಗೆ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತಿದ್ದೇನೆ.</em></strong></p>
			<p class="verse">(೧೦) ಅಮೃತಾಭಿಷೇಕ<br /><strong><em>(ಈಗ ಉಳಿದಿರುವ ಎಲ್ಲ ಅಭಿಷೇಕ ಸಾಮಗ್ರಿಗಳಿಂದ ಅಭಿಷೇಕ ಮಾಡುವುದು.)</em></strong></p>
			<p class="verse">
				ನಿನ್ನ ಹೇಗೆ ಹಾಡಿ ಹೊಗಳಲಿ ಹೇಳು, ನಿಚ್ಚಂ ಪೊಸತೇ, ವಿನೂತನನೆ;<br />
				ಎಂದೆಂದೂ ಈಗ ಈಗಲೇ ಹುಟ್ಟಿ, ನೆಲ ಮುಟ್ಟುವ ಹೊಚ್ಚಹೊಸತೇ!<br />
				ಮೈತಳೆವೆ ಎಲ್ಲದರಲೂ, ಎಲ್ಲದನೂ ಹುಟ್ಟಿಸುವಾತನು ನೀನೆ;<br />
				ಮತ್ತೆ ಇತ್ತ ಜನ್ಮವೆತ್ತುವುದೇನು ನನಗೆ ಬೇಡವೋ, ಭವನೇ!<br />
				ಹುಟ್ಟಿಗೇ ಮೀರಿದವನೆನ್ನನಾಗಿಸೋ ಇನ್ನು, ಹುಟ್ಟಡಗಿಸುವವನೇ! <span class="verse-num">॥೯೪॥</span>
			</p>
			<p class="verse">
				ಹೊಳೆಹೊಳೆವ ದಿವ್ಯ ರೂಪದ ಚೆಲುವಾಂತ ಜೊನ್ನೊಡಲ ಚೆನ್ನಿಗನೆ,<br />
				ಎಲ್ಲರೆಲ್ಲರ ಹಿರಿಯ, ಎಣೆಯಿರದೆಲ್ಲ ಗುಣಮಣಿಯ ಗಣಿಯೆ,<br />
				ನೊಂದ ಬೆಂದವರೊಂದಿಗೆ ಅಳುತ, ನೋಯಿಸುವರ ಅಳಿಸುವವನೆ,<br />
				ಬಲಿಷ್ಠರಲಿ ಬಲಿಷ್ಠ ನೀ, ಚರಾಚರಗಳಲಿ ಕಸುವ ತೀಡಿ ತುಂಬುವವನೆ,<br />
				ಉತ್ಕೃಷ್ಟ ಚಿಂತಕನೆ, ಸದೆಬಡಿದು ಎಲ್ಲವನು ಮುಗಿಸಿಬಿಡುವಂತಕನೆ,<br />
				ಒಲ್ಲದ ಸಲ್ಲದ ಬಲ ಚಿಂತೆ ದುಗುಡಗಳ ಕಡಿದೊಗೆದು ಇಲ್ಲವಾಗಿಸುವವನೆ,<br />
				ಕಾಲನೆ- ನಿನಗೆ ನಮನ, ಮತ್ತೆ ಇದೋ ಪುನ:, ನಮನ! <span class="verse-num">॥೯೫॥</span>
			</p>
			<p class="verse">
				ದೀನದಲಿತರ ಜನರ, ಮೊರೆಯಿಡುವ ಅನುಸರರ<br />
				ಯೋಗಕ್ಷೇಮವ ಹೊರುವ ರಕ್ಷಕನಾಗಿಹ ಶೂರ;<br />
				ಕಾಡಿಸುವೆ ಪೀಡಿಸಿ ಅವರ, ಹೆದರಿಸುವೆ ಕೆಟ್ಟವರ;<br />
				ದುಷ್ಟರನು ಸದೆಬಡಿವ ಸಮಯದಲಿ ಉಗ್ರ ಘೋರ;<br />
				ಬವಣೆಗೊಳಗಾದವರ ಸಂತೈಸಲೆನೆ ಆಗುವೆ ಶಾಂತ-<br />
				ಓ ರುದ್ರ, ಏನೆಲ್ಲ ಬಗೆ ಬಗೆಯ ನೀ ರೂಪವಂತ! <span class="verse-num">॥೯೬॥</span>
			</p>
			<p class="verse">
				ಮಾತಿಗೆ ಎಟಕದವ, ನೋಟಕ್ಕೆ ಮೀರಿದವ,<br />
				ಅಳತೆಗಳವಡದ ಶಿವ ಬಣ್ಣನೆಗೆ ದೂರದವ;<br />
				ಪರಮಪುರುಷನ ಅರಿಯ ಯತ್ನಿಸುವ, ಬನ್ನಿ,<br />
				ಆ ದೇವದೇವನ ಕುರಿತು ಧ್ಯಾನಿಸೋಣ,<br />
				ನಮ್ಮ ಚಿತ್ತವನತ್ತ ಕಡೆ ಪ್ರಚೋದಿಸಲೆಂದು<br />
				ಅವನನ್ನೇ ಮನಸಾರೆ ಕೇಳಿಕೊಳ್ಳೋಣ! <span class="verse-num">॥೯೭॥</span>
			</p>
			<p class="verse">
				ನಾವರಸುವೆಲ್ಲ ಬಗೆಯ ಅರಿವಿನ ಅರಸ, ಓಜರ ಓಜ,<br />
				ಚರಾಚರದೆಲ್ಲದರ ಹುಟ್ಟುಳಿವು ಅಳಿವಿನ ಒಡೆಯ,<br />
				ಜಡಜೀವಜಂತುಗಳ ಕೂಡಿಸಾಡಿಸಿ ಬಿಡಿಸಿ ಆಳುವವ,<br />
				ಮಂಗಳವೇ ಮೈತಾಳಿ ಸದಾ ಒಳಿತೀಯುತಿರು ಸದಯ! <span class="verse-num">॥೯೮॥</span>
			</p>
			<p class="text-center">
				<strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</em></strong><br />
				<strong><em>ಈಗ ಪಂಚಾಮೃತಸ್ನಾನವನ್ನು ಹೀಗೆ ಸಮರ್ಪಿಸುತ್ತೇನೆ.</em></strong><br />
				<strong><em>ಪಂಚಾಮೃತ ಅಭಿಷೇಕದ ನಂತರ ಶುದ್ಧೋದಕದಿಂದ ಅಭಿಷೇಕ ಮಾಡುತ್ತೇನೆ.</em></strong>
			</p>
		</section>
		<section class="level2 numbered" id="id-003.28">
			<h2 class="level2-title" epub:type="title">೨೮. ವಸ್ತ್ರಾರ್ಪಣೆ</h2>
			<p class="text-center"><strong><em>(ಈಗ ಅಭಿಷೇಕ ಮಾಡಿದ ಪ್ರತಿಮೆಯನ್ನು ಶುದ್ದೋದಕದಿಂದ ಪ್ರತ್ಯೇಕವಾಗಿ ತೊಳೆದು ಶುಭ್ರವಸ್ತ್ರದಿಂದ ಒರೆಸಿ ಹಿಂದೆ ಅದನ್ನಿಟ್ಟಿದ್ದ ಕಲಶದ ಮುಂದೆ ತಟ್ಟೆಯೊಳಗೆ ಇಟ್ಟುಕೊಳ್ಳಬೇಕು. ಈ ಪ್ರತಿಮೆಗೆ ಹರಿದ್ರಾಕುಂಕುಮ ಚೂರ್ಣಗಳನ್ನು ಅರ್ಪಿಸಬೇಕು. ಈಗ ಗೆಜ್ಜೆ ವಸ್ತ್ರಗಳನ್ನ ದೇವರಿಗೆ ಅರ್ಪಿಸುವುದು.)</em></strong></p>
			<p class="verse">
				ಉಡುತೊಡುಗೆ ವೇಷಭೂಷಣವೆಲ್ಲ ನಿನಗಚ್ಚುಮೆಚ್ಚು<br />
				ಕಣ್ಣಿಗೇ ಹಬ್ಬ ನೋಡುವುದೆಮಗೆ ನಿನಗೆ ಅದನಿಟ್ಟು ;<br />
				ಏಕೆ ಬೇಕಿದು, ಹೇಳು ಲೋಕಲಜ್ಜೆಯ ಹುಸಿ ನೆಪವೇ?-<br />
				ದಯಮಾಡಿ ಸ್ವೀಕರಿಸೆನುವೆ ವಸ್ತ್ರವಿದ ಕೊಟ್ಟು <span class="verse-num">॥೯೯॥</span>
			</p>
			<p class="verse">
				ಧರಿಸಿ ಮೆರೆವಿರಿ ನೀವು ದಿವ್ಯ ಬೆಳಕ ದಟ್ಟ ಬಟ್ಟೆಗಳನ್ನ<br />
				ನಿಮ್ಮ ನಡೆನುಡಿ ಕೊಳೆ ಕಳೆದ ಹಿರಿಮೆಯ ಶುಭ್ರ ಚಿನ್ನ;<br />
				ಸುಟ್ಟು ಅನೃತದ ಎಲ್ಲ ಹುಟ್ಟನಡಗಿಸುತಿಹ, ಓ ಮಿತ್ರ,<br />
				ವರುಣನೊಡಗೂಡಿ ಇತ್ತ ಬಾ, ಸ್ವೀಕರಿಸು ಪೂಜೆಯನ್ನ॥೧೦೦॥
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು; ಹೀಗೆನ್ನುತ್ತಾ, ವಸ್ತ್ರಗಳನ್ನು ಸಮರ್ಪಿಸುತ್ತೇನೆ॥</em></strong></p>
		</section>
		<section class="level2 numbered" id="id-003.29">
			<h2 class="level2-title" epub:type="title">೨೯. ಹರಿದ್ರಾಕುಂಕುಮ ಅರ್ಪಣೆ</h2>
			<p class="text-center"><strong><em>(ಅರಿಶಿನ, ಕುಂಕುಮ ಮತ್ತು ಕಾಡಿಗೆ ಇತ್ಯಾದಿ ಮಂಗಳ ದ್ರವ್ಯಗಳನ್ನು ದೇವರಿಗೆ ಸಮರ್ಪಿಸುವುದು.)</em></strong></p>
			<p class="verse">
				ಒಳಿತು-ಹಿತವೆಲ್ಲದರ, ಶಿವೆ, ಮಂಗಳಸ್ವರೂಪೆ,<br />
				ಎಲ್ಲ ಸಾಧಿಸೆ ಕಾರಣಳು ಕರುಣಾಳು, ತಾಯೆ;<br />
				ನೆಲ ನೀರು ನಭ ಹೊತ್ತ ನಾರಾಯಣನ ಜಾಯೆ<br />
				ಬೇಡಿದೊಡೆ ನೆರವನೀವಳೆ, ನಮಿಪೆ, ಎಮ್ಮ ಕಾಯೆ <span class="verse-num">॥೧೦೧॥</span>
			</p>
			<p class="verse">
				ಎಲ್ಲ ಪ್ರಸಾಧನಗಳಲಿ ಅಲಂಕಾರ ಸಾಧನದಲ್ಲಿ<br />
				ಹೊಂಬಣ್ಣ ಕಾಂತಿಯುತ ಅರಿಶಿನವೇ ಮುಂದು;<br />
				ಸಕಲ ಸೌಭಾಗ್ಯಕರ ಕಾಂಚನಿಯ ಹುಡಿಯಿದನಿಂದು<br />
				ಮುಖ ಲೇಪನಕೆಂದಿರಿಸಿರುವೆ ತಾಯೆ ತಂದು <span class="verse-num">॥೧೦೨॥</span>
			</p>
			<p class="verse">
				ಅರಿಶಿನದ ಜೊತೆಗೂಡಿ ಇರುವ ಕುಂಕುಮ ಚೂರ್ಣ,<br />
				ಇದು ಬೇಕು ಎನಿಸುವ ವಸ್ತು, ಸಿಂಗಾರಕಂತೂ;<br />
				ನಸುಗೆಂಪು, ಪಲಬಗೆ ರೋಹಿತ ಲೋಹಿತ ಕೆಂಪು<br />
				ಬಣ್ಣ ಬಣ್ಣದ ಕುಂಕುಮವ ತಂದಿರುವೆನಿಂತು <span class="verse-num">॥೧೦೩॥</span>
			</p>
			<p class="verse">
				ಈಪ್ಸೆಯಂಕುರ ಬಿತ್ತಿ ಮನಸೆಳೆವ ರಮ್ಯತೆಯ<br />
				ಕಾಮಿನಿಯರಾಸೆಯ ರೂಪ ಸುರಮಾಂಜನ;<br />
				ಕಾಡಿಗೆಯ ತಂದಿಹೆನು ಕಣ್ಣುಗಳ ತಂಪಿರಿಸಲೆನೆ<br />
				ನಯನಮನೋಹರ ಭೂಷಣದ ಕಜ್ಜಲವನು <span class="verse-num">॥೧೦೪॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;<br />ಹೀಗೆನ್ನುತ್ತಾ, ಅರಿಶಿನ, ಕುಂಕುಮ, ಕಾಡಿಗೆಗಳನ್ನು ಸಮರ್ಪಿಸುತ್ತೇನೆ.</em></strong></p>
		</section>
		<section class="level2 numbered" id="id-003.30">
			<h2 class="level2-title" epub:type="title">೩೦. ಗಂಧ ಸಮರ್ಪಣೆ <strong><em>(ಗಂಧವನ್ನ ಲೇಪಿಸುವುದು)</em></strong></h2>
			<p class="verse">
				ಬರಲವಳು ಪರಿಮಳದ ಬಾಗಿಲೇ ತೆರೆದಂತೆ,<br />
				ಯಾರೂ ಗೆಲ್ಲರು ಅವಳ, ಎಲ್ಲರನ್ನಾಳುವಳು;<br />
				ಕೊರತೆಯಿಲ್ಲದ ಕೆಚ್ಚು, ಹಸುಕರುಗಳವಳಿಗೆ ಮೆಚ್ಚು-<br />
				ಅಂಥ ಶ್ರೀದೇವಿಯ ನಾನು ಆಹ್ವಾನಿಸುವೆನು! <span class="verse-num">॥೧೦೫॥</span>
			</p>
			<p class="verse">
				ಪರಿಮಳವನೆಲ್ಲೆಡೆ ಬೀರಿ ಮನಸೆಳೆವ ಸಿರಿಗಂಧ<br />
				ಚಂದನದ ಲೇಪನವ ಮಾಡ ಬಯಸಿ ಮನದಿ,<br />
				ದೇವಾಧಿದೇವನೆ ಇಲ್ಲಿ, ನಿನಗಾಗಿ, ಇದೊ ತಂದೆ,<br />
				ತಂದೆ, ನೀನಿದ ಸ್ವೀಕರಿಸು, ಪೂಸಿಕೋ ಮುದದಿ! <span class="verse-num">॥೧೦೬॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು,</em></strong></p>
			<p class="text-center"><strong><em>ಹೀಗೆನ್ನುತ್ತಾ, ಗಂಧ ಲೇಪಿಸುತ್ತೇನೆ॥</em></strong></p>
		</section>
		<section class="level2 numbered" id="id-003.31">
			<h2 class="level2-title" epub:type="title">೩೧. ಯಜ್ಞೋಪವೀತ ಸಮರ್ಪಣೆ <strong><em>(ಜನಿವಾರವನ್ನು ಸಮರ್ಪಿಸುವುದು.)</em></strong></h2>
			<p class="verse">
				ಅಂದು ನೀನೇ ಹಿಂದೆ ನಮ್ಮ ಮುಂದಿರಿಸಿ ಕೈಗಳಲಿತ್ತ<br />
				ಪರಮಪವಿತ್ರ, ಉಪವೀತವಿದು ಜ್ಞಾನಸಂಕೇತ;<br />
				ಆಯುಷ್ಯವರ್ಧನೆಗೆ ಬಲ ತೇಜ ಒಳಿತಿಗೆ ಎನುತ-<br />
				ಅರಿವು ಸಾಧನೆ ಕುರುಹು, ಇದನೀಗ ಧರಿಸು <span class="verse-num">॥೧೦೭॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು,<br />ಹೀಗೆನ್ನುತ್ತ, ಜನಿವಾರವನ್ನು ಸಮರ್ಪಿಸುತ್ತೇನೆ॥</em></strong></p>
		</section>
		<section class="level2 numbered" id="id-003.32">
			<h2 class="level2-title" epub:type="title">೩೨. ಆಭರಣ ಸಮರ್ಪಣೆ <strong><em>(ರತ್ನಾಭರಣಗಳನ್ನು ಸಮರ್ಪಿಸುವುದು.)</em></strong></h2>
			<p class="verse">
				ಮಿಸುನಿಯೇ ಮೈವೆತ್ತವಳೊಡೆಯ, ಜಗದ ನಿಧಿಯರಸನೆ,<br />
				ನಿನಗೆ ಆಭರಣವನೀವ ಶಕ್ತನೇ ಸಂಪನ್ನನೇ ನಾನು?<br />
				ಇವೆ ನವರತ್ನದವತಂಸ, ಇವೆ ಉಜ್ವಲೋಜ್ವಲದೊಡವೆ-<br />
				ಭಾವಿಸುತ ಸ್ವೀಕರಿಸು, ಭಗವಂತ, ಭೂಷಣವನು <span class="verse-num">॥೧೦೮॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;<br />ಹೀಗೆನ್ನುತ್ತಾ, ರತ್ನಾಭರಣಗಳನ್ನು ಸಮರ್ಪಿಸುತ್ತೇನೆ॥</em></strong></p>
		</section>
		<section class="level2 numbered" id="id-003.33">
			<h2 class="level2-title" epub:type="title">೩೩. ಅಕ್ಷತ ಸಮರ್ಪಣೆ <strong><em>(ಅಕ್ಷತೆಯನ್ನು ಸಮರ್ಪಿಸುವುದು.)</em></strong></h2>
			<p class="verse">
				ಕುಂಕುಮದ ಜೊತೆಗೂಡಿ ಹೊಳೆ ಹೊಳೆವ ಬಿಳಿ ನೆಲ್ಲು<br />
				ಕೆಂಪು ಬಣ್ಣವ ತಳೆದು ದಿವ್ಯತೆಯ ಪಡೆಯೆ,<br />
				ದೇವ ದೇವರ ಒಡೆಯ, ಎಲ್ಲರೊಳಗುತ್ತಮ ನಿನಗೆ<br />
				ಅರ್ಪಿಸ ತಂದೆ ಅಕ್ಷತೆಯ ಒಡೆಯದಿಡಿಯ <span class="verse-num">॥೧೦೯॥</span>
			</p>
			<p class="verse">
				ಎಲ್ಲರೊಂದಾಗಿರಲಿ, ಬಾಳು ಗಟ್ಟಿಯಾಗಿಯೇ ಇರಲಿ,<br />
				ಒಡೆವುದೇನೂ ಬೇಡ, ಒಡೆದುದೂ ಬೇಡ,<br />
				ಎಡೆಬಿಡದೆ ಒಡೆಯದಿಹ, ನಡುವೆ ಬಿರುಕೇನಿರದ<br />
				ಕುರುಹಾಗಿ ಸೇಸೆಯ ನಿನ್ನ ಮುಡಿಗಿಡುವೆ, ನೋಡ <span class="verse-num">॥೧೧೦॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣನಿಗೆ ನಮಸ್ಕರಿಸಿ ಅಕ್ಷತೆಯನ್ನ ಸಮರ್ಪಿಸುತ್ತೇನೆ.</em></strong></p>
		</section>
		<section class="level2 numbered" id="id-003.34">
			<h2 class="level2-title" epub:type="title">೩೪. ಅಂಗಪೂಜೆ</h2>
			<p class="text-center"><strong><em>(ದೇವರನ್ನು ಮೂರ್ತಿರೂಪದಲ್ಲಿ ಮನಸ್ಸಿನಲ್ಲಿ ಕಲ್ಪಿಸಿಕೊಂಡು, ದೇವರ ಪವಿತ್ರ ಅಂಗಾಂಗಗಳನ್ನು ಪ್ರತ್ಯೇಕ ಪ್ರತ್ಯೇಕವಾಗಿ ಪೂಜಿಸುವುದು.)</em></strong></p>
			<p class="myquote">
				ಶ್ರೀ ಸತ್ಯದೇವನಿಗೆ ನಮನ; ನಿನ್ನ ಪಾದಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಾತ್ಮನಿಗೆ ನಮನ; ನಿನ್ನ ಹಿಮ್ಮಡಿಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯನಿಧಿಗೆ ನಮನ; ನಿನ್ನ ಮೊಣಕಾಲುಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸಂಕಲ್ಪನಿಗೆ ನಮನ; ನಿನ್ನ ಕೆಳದೊಡೆಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯ-ಅಧೀಶನಿಗೆ ನಮನ; ನಿನ್ನ ತೊಡೆಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯರೂಪನಿಗೆ ನಮನ; ನಿನ್ನ ಹೊಕ್ಕಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯದೇವನಿಗೆ ನಮನ; ನಿನ್ನ ಸೊಂಟವನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯವಟುವಿಗೆ ನಮನ; ನಿನ್ನ ನಡುವನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯ-ಉದರನಿಗೆ ನಮನ; ನಿನ್ನ ಹೊಟ್ಟೆಯನ್ನುಪೂಜಿಸುತ್ತೇನೆ.<br />
				ಶ್ರೀ ಸತ್ಯಧರ್ಮನಿಗೆ ನಮನ; ನಿನ್ನ ಹೃದಯವನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಕಾಮಾಯ ನಮನ; ನಿನ್ನ ಪಕ್ಕೆಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಇಷ್ಟನಿಗೆ ನಮನ; ನಿನ್ನ ಬೆನ್ನನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಪರಾಯಣನಿಗೆ ನಮನ; ನಿನ್ನ ಹೆಗಲುಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಶೌರ್ಯನಿಗೆ ನಮನ; ನಿನ್ನ ಭುಜಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯವಕ್ಷನಿಗೆ ನಮನ; ನಿನ್ನ ಕೈಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸಂತುಷ್ಟನಿಗೆ ನಮನ; ನಿನ್ನ ಕುತ್ತಿಗೆಯನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯವೇದ್ಯನಿಗೆ ನಮನ; ನಿನ್ನ ಮುಖವನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯ-ಅಚ್ಯುತನಿಗೆ ನಮನ; ನಿನ್ನ ಮೂಗನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಶರ್ಮನಿಗೆ ನಮನ; ನಿನ್ನ ಕಿವಿಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಪೂರ್ಣನಿಗೆ ನಮನ; ನಿನ್ನ ಕಣ್ಣುಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯ-ಓಷಧನಿಗೆ ನಮನ; ನಿನ್ನ ಹುಬ್ಬುಗಳನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯ-ಆನಂದನಿಗೆ ನಮನ; ನಿನ್ನ ಹುಬ್ಬಿನ ನಡುವನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯವಪುಷನಿಗೆ ನಮನ; ನಿನ್ನ ಹಣೆಯನ್ನು ಪೂಜಿಸುತ್ತೇನೆ.<br />
				ಶ್ರೀ ಸತ್ಯಗ್ರಹರೂಪಿಗೆ ನಮನ; ನಿನ್ನ ತಲೆಯನ್ನು ಪೂಜಿಸುತ್ತೇನೆ.<br />
				ಶ್ರೀ ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;
			</p>
			<p class="text-center"><strong><em>-ಹೀಗೆ ನಿನ್ನ ಎಲ್ಲಾ ಅಂಗಾಂಗಗಳಿಗೆ ನಾನು ಪೂಜಿಸುತ್ತೇನೆ.॥</em></strong></p>
		</section>
		<section class="level2 numbered" id="id-003.35">
			<h2 class="level2-title" epub:type="title">೩೫. ಪತ್ರ ಪೂಜೆ</h2>
			<p class="text-center"><strong><em>(ಕೈಗೆ ಸಿಕ್ಕ ಬಗೆಬಗೆಯ ಗಿಡಗಳ ಶುದ್ಧವಾದ ಎಲೆಗಳನ್ನ ತಂದು ಬುಟ್ಟಿಯಲ್ಲಿ ಇರಿಸಿಕೊಂಡು ಒಂದೊಂದನ್ನಾಗಿ ದೇವರ ಮೇಲೆ ಇರಿಸುತ್ತಾ ಪೂಜಿಸುವುದು.)</em></strong></p>
			<p class="verse">(ಅ) ಸಂಕ್ಷಿಪ್ತ ಪತ್ರ ಪೂಜೆ:</p>
			<p class="verse">
				ಗಿಡ ಬಳ್ಳಿ ಕುಡಿ ಮರವೆಲ್ಲ ನಿನ್ನ ಕರುಣೆಯ ಕೂಸು,<br />
				ಎಲೆ ಚಿಗುರು ಹೂಗಳ ಮೇಲೆ ನಿನಗೆ ಒಲವು;<br />
				ನಿನ್ನ ಪದತಳಕಿಡಲು ತಂದಿಹೆನು ಸಂಭ್ರಮದಿ<br />
				ಆಯ್ದ ಗಿಡಗಳ ಎಲೆಯ ಸಂಚಯವ ಹಲವು <span class="verse-num">॥೧೧೧॥</span>
			</p>
			<p class="verse">(ಆ) ವಿಸ್ತೃತ ಪತ್ರಪೂಜೆ:</p>
			<p class="myquote">
				ಶ್ರೀ ಸತ್ಯದೇವನೆ, ನಿನ್ನನ್ನು ತುಳಸೀ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಾತ್ಮನೆ, ನಿನ್ನನ್ನು ಜಾಜಿ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯನಿಧಿಯೆ, ನಿನ್ನನ್ನು ಸಂಪಿಗೆ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸಂಕಲ್ಪನೆ, ನಿನ್ನನ್ನು ಬಿಲ್ವ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಧೀಶನೆ, ನಿನ್ನನ್ನು ಗರಿಕೆಗಳು ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯರೂಪನೆ, ನಿನ್ನನ್ನು ಸೇವಂತಿಗೆ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸೇವ್ಯನೆ, ನಿನ್ನನ್ನು ಮರುಗ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯೌಷಧನೆ, ನಿನ್ನನ್ನು ದವನ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯೋದರನೆ, ನಿನ್ನನ್ನು ಕಣಿಗಲ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಧರ್ಮನೆ, ನಿನನ್ನು ವಿಷ್ಣುಕ್ರಾಂತಪತ್ರದಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಕಾಮನೆ, ನಿನ್ನನ್ನು ಗರಗ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯೇಷ್ಟನೆ, ನಿನ್ನನ್ನು ಮಲ್ಲಿಗೆ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಪರಾಯಣನೆ, ನಿನ್ನನ್ನು ಇರುವಂತಿಗೆ ಪತ್ರದಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಶೌರ್ಯನೆ, ನಿನ್ನನ್ನು ಉತ್ತರಣೆ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯದಕ್ಷನೆ, ನಿನ್ನನ್ನು ಅರಳಿಯ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸಂತುಷ್ಟನೆ, ನಿನ್ನನ್ನು ದಾಳಿಂಬೆ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯದೇವನೆ, ನಿನ್ನನ್ನು ಬದರಿಯ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಾಚ್ಯುತನೆ, ನಿನ್ನನ್ನು ದೇವದಾರು ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಧರ್ಮನೆ, ನಿನ್ನನ್ನು ಬನ್ನಿಯ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಪೂರ್ಣನೆ, ನಿನ್ನನ್ನು ಮಾವಿನ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯೈಶ್ವರ್ಯನೆ, ನಿನ್ನನ್ನು ನೆಲ್ಲಿಯ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಸಂಧನೆ, ನಿನ್ನನ್ನು ಆಲದ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯವಪುಷನೆ, ನಿನ್ನನ್ನು ಎಕ್ಕದ ಎಲೆಯಿಂದ ಪೂಜಿಸುತ್ತೇನೆ.<br />
				ಶ್ರೀ ಸತ್ಯಗ್ರಹರೂಪಿಯೆ, ನಿನ್ನನ್ನು ಬಿದುರಿನ ಎಲೆಯಿಂದ ಪೂಜಿಸುತ್ತೇನೆ.
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರಗಳು;<br />ಹೀಗೆ ಪತ್ರಪೂಜೆಯನ್ನ ಸಮರ್ಪಿಸುತ್ತಿದ್ದೇನೆ.</em></strong></p>
			<p class="verse">(ಇ) ದೂರ್ವಾಯುಗ್ಮ ಸಮರ್ಪಣೆ<br /><strong><em>(ದೇವರಿಗೆ ಗರಿಕೆ ಹುಲ್ಲುಗಳನ್ನು ಸಮರ್ಪಿಸುವುದು)</em></strong></p>
			<p class="verse">
				ಇದ್ದಂತೆ ಇತ್ತ ನೀ ಬಂದಾಗ, ತೆರಳಿದಾಗಲೂ ಕೂಡ<br />
				ಅಗ್ನಿ, ಮನೆ ಸುತ್ತ ಬೆಳೆದೀ ವನರಾಜಿ ಹಾಗೆಯೇ ಇರಲಿ;<br />
				ಬತ್ತದೆ ನೀರ ಸೆಲೆ, ತಾವರೆಗಳರಳಿರಲಿ, ಗರಿಕೆಯು ಚಿಗುರಿ,<br />
				ಕಡಲ ನಡುಗಡ್ಡೆಯೊಲು ನೆಲೆವೀಡು ಕ್ಷೇಮವಿರಲಿ <span class="verse-num">॥೧೧೨॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;<br />ಹೀಗೆ ಗರಿಕೆ ಹುಲ್ಲಿನ ಕವಲುಗಳನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.36">
			<h2 class="level2-title" epub:type="title">೩೬. ಪುಷ್ಪ ಪೂಜೆ</h2>
			<p class="text-center"><strong><em>(ಕೈಗೆ ಸಿಕ್ಕ ಬಗೆಬಗೆಯ ಗಿಡಗಳ ಪರಿಶುದ್ಧವಾದ ಹೂವುಗಳನ್ನ ತಂದು ಇರಿಸಿಕೊಂಡು ಒಂದೊಂದನ್ನಾಗಿ ದೇವರ ಮೇಲೆ ಇರಿಸುತ್ತಾ ಪೂಜಿಸುವುದು.)</em></strong></p>
			<p class="verse">(ಅ) ಸಂಕ್ಷಿಪ್ತ ಪುಷ್ಪಪೂಜೆ:</p>
			<p class="verse">
				ಮೊಲ್ಲೆ ಮಾಲತಿಯಂಥ ಪರಿಮಳದ ಕುಸುಮಗಳ<br />
				ಆಯ್ದು ತಂದಿಹೆ ನಿನ್ನ ಮುಡಿಗಿಡುವ ಈಪ್ಸೆ;<br />
				ಕಟ್ಟಿ ಪೋಣಿಸಿ ಹೂವ, ನಿನಗಿರಿಸಿ ಮಾಲೆಗಳ,<br />
				ಸಿಂಗರಿಸಿ ಮನದಣಿಯೆ ನಿನ್ನ ನೋಡುವಾಸೆ <span class="verse-num">॥೧೧೩॥</span>
			</p>
			<p class="verse">(ಆ) ವಿಸ್ತೃತ ಪುಷ್ಪಪೂಜೆ:</p>
			<p class="myquote">
				ಶ್ರೀ ಸತ್ಯದೇವನೆ, ನಿನಗೆ ಕಣಿಗಲೆ ಹೂವನ್ನು ಸಮರ್ಪಿಸುತ್ತೇನೆ।<br />
				ಶ್ರೀ ಸತ್ಯಾತ್ಮನೆ, ನಿನಗೆ ಜಾಜೀ ಹೂವನ್ನು ಸಮರ್ಪಿಸುತ್ತೇನೆ।<br />
				ಶ್ರೀ ಸತ್ಯನಿಧಿಯೇ, ನಿನಗೆ ಸಂಪಿಗೆ ಹೂವನ್ನು ಸಮರ್ಪಿಸುತ್ತೇನೆ।<br />
				ಶ್ರೀ ಸತ್ಯಸಂಕಲ್ಪನೆ, ನಿನಗೆ ರಂಜೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಾಧೀಶನೆ, ನಿನಗೆ ನೂರುದಳಗಳ ಕಮಲವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯರೂಪನೆ, ನಿನಗೆ ಬೆಳ್ದಾವರೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಸೇವ್ಯನೆ, ನಿನಗೆ ಸೇವಂತಿಗೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯವರ್ಮನೆ, ನಿನಗೆ ಮಲ್ಲಿಗೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯ-ಉದರನೆ, ನಿನಗೆ ಇರುವಂತಿಕೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಧರ್ಮನೆ, ನಿನಗೆ ಬೆಟ್ಟದಾವರೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಕಾಮನೆ, ನಿನಗೆ ಅಗಸೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯ-ಇಷ್ಟನೆ, ನಿನಗೆ ಪಾರಿಜಾತ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಪರಾಯಣನೆ, ನಿನಗೆ ಸುರಹೊನ್ನೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಶೌರ್ಯನೆ, ನಿನಗೆ ಸೂಜಿಮಲ್ಲಿಗೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯದಕ್ಷನೆ, ನಿನಗೆ ಮಾಲತೀ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಸಂತುಷ್ಟನೆ, ನಿನಗೆ ತಾಳೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಾಧ್ಯಕ್ಷನೆ, ನಿನಗೆ ಮಂದಾರ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯ-ಅಚ್ಯುತನೆ, ನಿನಗೆ ಪಾದರಿ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಕರ್ಮನೆ, ನಿನಗೆ ಅಶೋಕ ಪುಷ್ಪವನ್ನು ಸಮರ್ಪಯಾಮಿ<br />
				ಶ್ರೀ ಸತ್ಯಪೂರ್ಣನೆ, ನಿನಗೆ ಅಡಿಕೆಯ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯ-ಓಷಧನೆ, ನಿನಗೆ ದಾಳಿಂಬೆ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಆನಂದನೆ, ನಿನಗೆ ದೇವದಾರು ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯವಪುಷನೆ, ನಿನಗೆ ಸುಗಂಧರಾಜ ಹೂವನ್ನು ಸಮರ್ಪಿಸುತ್ತೇನೆ<br />
				ಶ್ರೀ ಸತ್ಯಗ್ರಹರೂಪಿಯೆ, ನಿನಗೆ ಕಮಲದ ಹೂವನ್ನು ಸಮರ್ಪಿಸುತ್ತೇನೆ
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ; ಹೀಗೆ ಹೂವಿನ ಪೂಜೆಯನ್ನ ಮಾಡುತ್ತೇನೆ.॥</em></strong></p>
		</section>
		<section class="level2 numbered" id="id-003.37">
			<h2 class="level2-title" epub:type="title">೩೭. <em>ನಾಮ ಪೂಜೆ</em></h2>
			<p class="text-center"><strong><em>(ದೇವರು ಒಬ್ಬನೇ, ಹೆಸರುಗಳು ಹಲವು. ಅವನ ಬೇರೆ ಬೇರೆ ಹೆಸರುಗಳನ್ನು ಹೇಳುವ ನೆಪದಲ್ಲಿ ಆ ಹೆಸರಿನ ಅರ್ಥವನ್ನ ಮತ್ತೆ ನೆನಪಿಸಿಕೊಳ್ಳುವುದು ಈ ನಾಮಪೂಜೆಯ ಉದ್ದೇಶ.)</em></strong></p>
			<p class="myquote">(ಅ) ಮತ್ಸ್ಯ ಮೊದಲಾದ ಹತ್ತು ಅವತಾರಗಳು:</p>
			<p class="verse">
				ಶ್ರೀ ಮತ್ಸ್ಯನಿಗೆ ನಮಸ್ಕಾರ; ಶ್ರೀ ಕೂರ್ಮನಿಗೆ ನಮಸ್ಕಾರ;<br />
				ಶ್ರೀ ವರಾಹನಿಗೆ ನಮಸ್ಕಾರ; ಶ್ರೀ ನಾರಸಿಂಹನಿಗೆ ನಮಸ್ಕಾರ;<br />
				ಶ್ರೀ ವಾಮನಿಗೆ ನಮಸ್ಕಾರ; ಶ್ರೀ ಪರಶುರಾಮನಿಗೆ ನಮಸ್ಕಾರ;<br />
				ಶ್ರೀ ರಾಮನಿಗೆ ನಮಸ್ಕಾರ; ಶ್ರೀ ಕೃಷ್ಣನಿಗೆ ನಮಸ್ಕಾರ;<br />
				ಶ್ರೀ ಬುದ್ಧನಿಗೆ ನಮಸ್ಕಾರ; ಶ್ರೀ ಕಲ್ಕಿಗೆ ನಮಸ್ಕಾರ<span class="verse-num">॥೧॥</span>
			</p>
			<p class="verse">(ಆ) ಕೇಶವ ಮೊದಲಾದ ಇಪ್ಪತ್ನಾಲ್ಕು ಶುಭನಾಮಗಳು:</p>
			<p class="verse">
				ಶ್ರೀ ಕೇಶವನಿಗೆ ನಮನ; ಶ್ರೀ ನಾರಾಯಣನಿಗೆ ನಮನ;<br />
				ಶ್ರೀ ಮಾಧವನಿಗೆ ನಮನ; ಶ್ರೀ ಗೋವಿಂದನಿಗೆ ನಮನ;<br />
				ಶ್ರೀ ವಿಷ್ಣುವಿಗೆ ನಮನ; ಶ್ರೀ ಮಧುಸೂದನಿಗೆ ನಮನ;<br />
				ಶ್ರೀ ತ್ರಿವಿಕ್ರಮನಿಗೆ ನಮನ; ಶ್ರೀ ವಾಮನನಿಗೆ ನಮನ;<br />
				ಶ್ರೀ ಶ್ರೀಧರನಿಗೆ ನಮನ; ಶ್ರೀ ಹೃಷೀಕೇಶನಿಗೆ ನಮನ;<br />
				ಶ್ರೀ ಪದ್ಮನಾಭನಿಗೆ ನಮನ; ಶ್ರೀ ದಾಮೋದರನಿಗೆ ನಮನ;<br />
				ಶ್ರೀ ಸಂಕರ್ಷಣನಿಗೆ ನಮನ; ಶ್ರೀ ವಾಸುದೇವನಿಗೆ ನಮನ;<br />
				ಶ್ರೀ ಪ್ರದ್ಯುಮ್ನನಿಗೆ ನಮನ; ಶ್ರೀ ಅನಿರುದ್ಧನಿಗೆ ನಮನ;<br />
				ಶ್ರೀ ಪುರುಷೋತ್ತಮನಿಗೆ ನಮನ; ಶ್ರೀ ಅಧೋಕ್ಷಜನಿಗೆ ನಮನ;<br />
				ಶ್ರೀ ನಾರಸಿಂಹನಿಗೆ ನಮನ; ಶ್ರೀ ಅಚ್ಯುತನಿಗೆ ನಮನ;<br />
				ಶ್ರೀ ಜನಾರ್ದನನಿಗೆ ನಮನ; ಶ್ರೀ ಉಪೇಂದ್ರನಿಗೆ ನಮನ;<br />
				ಶ್ರೀ ಹರಿಗೆ ನಮನ; ಶ್ರೀ ಶ್ರೀಕೃಷ್ಣನಿಗೆ ನಮನ॥
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣಸ್ವಾಮಿಗೆ ವಿವಿಧ ಹೆಸರುಗಳಿಂದ ಪೂಜಿಸುತ್ತೇನೆ.</em></strong></p>
		</section>
		<section class="level2 numbered" id="id-003.38">
			<h2 class="level2-title" epub:type="title">೩೮. ಅಷ್ಟೋತ್ತರ ಶತನಾಮ ಪೂಜೆ</h2>
			<p class="text-center"><strong><em>(ಈಗ ನಾವು ಮಾಡುತ್ತಿರುವುದು ಸತ್ಯಸ್ವರೂಪಿಯಾದ ಶ್ರೀಮನ್ನಾರಾಯಣನ ಪೂಜೆ. ದೇವರಿಗೆ ಎಲ್ಲ ವಿಷಯಗಳೂ, ವಸ್ತುಗಳೂ ಸತ್ಯದ ಬೇರೆ ಬೇರೆ ರೂಪಗಳೇ.</em></strong></p>
			<p class="text-center"><strong><em>ಆ ಎಲ್ಲ ರೂಪಗಳಲ್ಲೂ ಆ ದೇವರೇ ಅಡಗಿದ್ದಾನೆ ಎಂಬ ಭಾವನೆಯಿಂದ ನೂರೆಂಟು ಹೆಸರುಗಳಿಂದ ಅವನನ್ನು ಪೂಜಿಸುವುದು ಈ ಅಷ್ಟೋತ್ತರ ಶತನಾಮ ಪೂಜೆ.)</em></strong></p>
			<p class="verse">
				ಶ್ರೀ ಸತ್ಯದೇವನಿಗೆ ನಮಸ್ಕಾರ. ಶ್ರೀ ಸತ್ಯ-ಆತ್ಮನಿಗೆ ನಮಸ್ಕಾರ.<br />
				ಶ್ರೀ ಸತ್ಯಭೂತನಿಗೆ ನಮಸ್ಕಾರ. ಶ್ರೀ ಸತ್ಯಪುರುಷನಿಗೆ ನಮಸ್ಕಾರ.<br />
				ಶ್ರೀ ಸತ್ಯನಾಥನಿಗೆ ನಮಸ್ಕಾರ. <span class="verse-num">॥೫॥</span>
			</p>
			<p class="verse">
				ಶ್ರೀ ಸತ್ಯಸಾಕ್ಷಿಗೆ ನಮಸ್ಕಾರ. ಶ್ರೀ ಸತ್ಯಯೋಗನಿಗೆ ನಮಸ್ಕಾರ.<br />
				ಶ್ರೀ ಸತ್ಯಜ್ಞಾನನಿಗೆ ನಮಸ್ಕಾರ. ಶ್ರೀ ಸತ್ಯಜ್ಞಾನಪ್ರಿಯನಿಗೆ ನಮಸ್ಕಾರ.<br />
				ಶ್ರೀ ಸತ್ಯನಿಧಿಗೆ ನಮಸ್ಕಾರ. <span class="verse-num">॥೧೦॥</span>
			</p>
			<p class="verse">
				ಶ್ರೀ ಸತ್ಯಸಂಭವನಿಗೆ ನಮಸ್ಕಾರ. ಶ್ರೀ ಸತ್ಯಪ್ರಭುವಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಈಶ್ವರನಿಗೆ ನಮಸ್ಕಾರ. ಶ್ರೀ ಸತ್ಯಕರ್ಮಿಗೆ ನಮಸ್ಕಾರ.<br />
				ಶ್ರೀ ಸತ್ಯಪವಿತ್ರನಿಗೆ ನಮಸ್ಕಾರ. <span class="verse-num">॥೧೫॥</span>
			</p>
			<p class="verse">
				ಶ್ರೀ ಸತ್ಯಮಂಗಳನಿಗೆ ನಮಸ್ಕಾರ. ಶ್ರೀ ಸತ್ಯಗರ್ಭನಿಗೆ ನಮಸ್ಕಾರ.<br />
				ಶ್ರೀ ಸತ್ಯಪ್ರಜಾಪತಿಗೆ ನಮಸ್ಕಾರ. ಶ್ರೀ ಸತ್ಯವಿಕ್ರಮನಿಗೆ ನಮಸ್ಕಾರ.<br />
				ಶ್ರೀ ಸತ್ಯಸಿದ್ಧನಿಗೆ ನಮಸ್ಕಾರ. <span class="verse-num">॥೨೦॥</span>
			</p>
			<p class="verse">
				ಶ್ರೀ ಸತ್ಯ-ಅಚ್ಯುತನಿಗೆ ನಮಸ್ಕಾರ. ಶ್ರೀ ಸತ್ಯವೀರನಿಗೆ ನಮಸ್ಕಾರ.<br />
				ಶ್ರೀ ಸತ್ಯಬೋಧನಿಗೆ ನಮಸ್ಕಾರ. ಶ್ರೀ ಸತ್ಯಧರ್ಮನಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಅಗ್ರಜನಿಗೆ ನಮಸ್ಕಾರ. <span class="verse-num">॥೨೫॥</span>
			</p>
			<p class="verse">
				ಶ್ರೀ ಸತ್ಯಸಂತ್ಯುಷ್ಟನಿಗೆ ನಮಸ್ಕಾರ. ಶ್ರೀ ಸತ್ಯವರಾಹನಿಗೆ ನಮಸ್ಕಾರ.<br />
				ಶ್ರೀ ಸತ್ಯಪಾರಾಯಣನಿಗೆ ನಮಸ್ಕಾರ. ಶ್ರೀ ಸತ್ಯಪೂರ್ಣನಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಓಷಧನಿಗೆ ನಮಸ್ಕಾರ. <span class="verse-num">॥೩೦॥</span>
			</p>
			<p class="verse">
				ಶ್ರೀ ಸತ್ಯಶಾಶ್ವತನಿಗೆ ನಮಸ್ಕಾರ. ಶ್ರೀ ಸತ್ಯಪ್ರವರ್ಧನನಿಗೆ ನಮಸ್ಕಾರ.<br />
				ಶ್ರೀ ಸತ್ಯವಿಭುವಿಗೆ ನಮಸ್ಕಾರ. ಶ್ರೀ ಸತ್ಯಜ್ಯೇಷ್ಠನಿಗೆ ನಮಸ್ಕಾರ.<br />
				ಶ್ರೀ ಸತ್ಯಶ್ರೇಷ್ಠನಿಗೆ ನಮಸ್ಕಾರ. <span class="verse-num">॥೩೫॥</span>
			</p>
			<p class="verse">
				ಶ್ರೀ ಸತ್ಯವಿಕ್ರಮನಿಗೆ ನಮಸ್ಕಾರ. ಶ್ರೀ ಸತ್ಯಧನ್ವಿಗೆ ನಮಸ್ಕಾರ.<br />
				ಶ್ರೀ ಸತ್ಯಮೇಧನಿಗೆ ನಮಸ್ಕಾರ. ಶ್ರೀ ಸತ್ಯ-ಅಧೀಶನಿಗೆ ನಮಸ್ಕಾರ.<br />
				ಶ್ರೀ ಸತ್ಯಕೃತುವಿಗೆ ನಮಸ್ಕಾರ. <span class="verse-num">॥೪೦॥</span>
			</p>
			<p class="verse">
				ಶ್ರೀ ಸತ್ಯಕಲಾವಂತನಿಗೆ ನಮಸ್ಕಾರ. ಶ್ರೀ ಸತ್ಯವತ್ಸಲನಿಗೆ ನಮಸ್ಕಾರ.<br />
				ಶ್ರೀ ಸತ್ಯವಸುವಿಗೆ ನಮಸ್ಕಾರ. ಶ್ರೀ ಸತ್ಯಮೇಘನಿಗೆ ನಮಸ್ಕಾರ.<br />
				ಶ್ರೀ ಸತ್ಯರುದ್ರನಿಗೆ ನಮಸ್ಕಾರ. <span class="verse-num">॥೪೫॥</span>
			</p>
			<p class="verse">
				ಶ್ರೀ ಸತ್ಯಬ್ರಹ್ಮನಿಗೆ ನಮಸ್ಕಾರ. ಶ್ರೀ ಸತ್ಯ-ಅಮೃತನಿಗೆ ನಮಸ್ಕಾರ.<br />
				ಶ್ರೀ ಸತ್ಯವೇದಾಂಗನಿಗೆ ನಮಸ್ಕಾರ. ಶ್ರೀ ಸತ್ಯಚತುರಾತ್ಮನಿಗೆ ನಮಸ್ಕಾರ.<br />
				ಶ್ರೀ ಸತ್ಯಭೋಕ್ತೃವಿಗೆ ನಮಸ್ಕಾರ. <span class="verse-num">॥೫೦॥</span>
			</p>
			<p class="verse">
				ಶ್ರೀ ಸತ್ಯಶುಚಿಗೆ ನಮಸ್ಕಾರ. ಶ್ರೀ ಸತ್ಯ-ಅರ್ಚಿತನಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಇಂದ್ರನಿಗೆ ನಮಸ್ಕಾರ. ಶ್ರೀ ಸತ್ಯಸಂಗರನಿಗೆ ನಮಸ್ಕಾರ.<br />
				ಶ್ರೀ ಸತ್ಯಸ್ವರ್ಗನಿಗೆ ನಮಸ್ಕಾರ. <span class="verse-num">॥೫೫॥</span>
			</p>
			<p class="verse">
				ಶ್ರೀ ಸತ್ಯನಿಯಮನಿಗೆ ನಮಸ್ಕಾರ. ಶ್ರೀ ಸತ್ಯಮೇಧನಿಗೆ ನಮಸ್ಕಾರ.<br />
				ಶ್ರೀ ಸತ್ಯವೇದ್ಯನಿಗೆ ನಮಸ್ಕಾರ. ಶ್ರೀ ಸತ್ಯಪೀಯೂಷನಿಗೆ ನಮಸ್ಕಾರ.<br />
				ಶ್ರೀ ಸತ್ಯಮಾಯನಿಗೆ ನಮಸ್ಕಾರ. <span class="verse-num">॥೬೦॥</span>
			</p>
			<p class="verse">
				ಶ್ರೀ ಸತ್ಯಮೋಹನಿಗೆ ನಮಸ್ಕಾರ. ಶ್ರೀ ಸತ್ಯಸುರಾನಂದನಿಗೆ ನಮಸ್ಕಾರ.<br />
				ಶ್ರೀ ಸತ್ಯಸಾಗರನಿಗೆ ನಮಸ್ಕಾರ. ಶ್ರೀ ಸತ್ಯತಪಸ್ವಿಗೆ ನಮಸ್ಕಾರ.<br />
				ಶ್ರೀ ಸತ್ಯಸಿಂಹನಿಗೆ ನಮಸ್ಕಾರ. <span class="verse-num">॥೬೫॥</span>
			</p>
			<p class="verse">
				ಶ್ರೀ ಸತ್ಯಮೃಗನಿಗೆ ನಮಸ್ಕಾರ. ಶ್ರೀ ಸತ್ಯಲೋಕಪಾಲಕನಿಗೆ ನಮಸ್ಕಾರ.<br />
				ಶ್ರೀ ಸತ್ಯಸ್ಥಿತನಿಗೆ ನಮಸ್ಕಾರ. ಶ್ರೀ ಸತ್ಯದಿಕ್ಪಾಲಕನಿಗೆ ನಮಸ್ಕಾರ.<br />
				ಶ್ರೀ ಸತ್ಯಧನುರ್ಧರನಿಗೆ ನಮಸ್ಕಾರ. <span class="verse-num">॥೭೦॥</span>
			</p>
			<p class="verse">
				ಶ್ರೀ ಸತ್ಯ-ಅಂಬುಜನಿಗೆ ನಮಸ್ಕಾರ. ಶ್ರೀ ಸತ್ಯವಾಕ್ಯನಿಗೆ ನಮಸ್ಕಾರ.<br />
				ಶ್ರೀ ಸತ್ಯಗುರುವಿಗೆ ನಮಸ್ಕಾರ. ಶ್ರೀ ಸತ್ಯನ್ಯಾಯನಿಗೆ ನಮಸ್ಕಾರ.<br />
				ಶ್ರೀ ಸತ್ಯಸಾಕ್ಷಿಗೆ ನಮಸ್ಕಾರ. <span class="verse-num">॥೭೫॥</span>
			</p>
			<p class="verse">
				ಶ್ರೀ ಸತ್ಯಸಂವೃತನಿಗೆ ನಮಸ್ಕಾರ. ಶ್ರೀ ಸತ್ಯಸಂಪ್ರದಾಯನಿಗೆ ನಮಸ್ಕಾರ.<br />
				ಶ್ರೀ ಸತ್ಯವಹ್ನಿಗೆ ನಮಸ್ಕಾರ. ಶ್ರೀ ಸತ್ಯವಾಯುವಿಗೆ ನಮಸ್ಕಾರ.<br />
				ಶ್ರೀ ಸತ್ಯಶಿಖರನಿಗೆ ನಮಸ್ಕಾರ. <span class="verse-num">॥೮೦॥</span>
			</p>
			<p class="verse">
				ಶ್ರೀ ಸತ್ಯ-ಆನಂದನಿಗೆ ನಮಸ್ಕಾರ. ಶ್ರೀ ಸತ್ಯಾಧಿರಾಜನಿಗೆ ನಮಸ್ಕಾರ.<br />
				ಶ್ರೀ ಸತ್ಯಶ್ರೀಪಾದನಿಗೆ ನಮಸ್ಕಾರ. ಶ್ರೀ ಸತ್ಯಗುಹ್ಯನಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಉದರನಿಗೆ ನಮಸ್ಕಾರ. <span class="verse-num">॥೮೫॥</span>
			</p>
			<p class="verse">
				ಶ್ರೀ ಸತ್ಯಹೃದಯನಿಗೆ ನಮಸ್ಕಾರ. ಶ್ರೀ ಸತ್ಯಕ್ರಮಲನಿಗೆ ನಮಸ್ಕಾರ.<br />
				ಶ್ರೀ ಸತ್ಯನಾಳನಿಗೆ ನಮಸ್ಕಾರ. ಶ್ರೀ ಸತ್ಯಹಸ್ತನಿಗೆ ನಮಸ್ಕಾರ.<br />
				ಶ್ರೀ ಸತ್ಯಬಾಹುವಿಗೆ ನಮಸ್ಕಾರ. <span class="verse-num">॥೯೦॥</span>
			</p>
			<p class="verse">
				ಶ್ರೀ ಸತ್ಯಮುಖನಿಗೆ ನಮಸ್ಕಾರ. ಶ್ರೀ ಸತ್ಯಜಿಹ್ವನಿಗೆ ನಮಸ್ಕಾರ.<br />
				ಶ್ರೀ ಸತ್ಯದಂಷ್ಟ್ರನಿಗೆ ನಮಸ್ಕಾರ. ಶ್ರೀ ಸತ್ಯನಾಸಿಕನಿಗೆ ನಮಸ್ಕಾರ.<br />
				ಶ್ರೀ ಸತ್ಯಶ್ರೋತ್ರುವಿಗೆ ನಮಸ್ಕಾರ. <span class="verse-num">॥೯೫॥</span>
			</p>
			<p class="verse">
				ಶ್ರೀ ಸತ್ಯಚಕ್ಷುವಿಗೆ ನಮಸ್ಕಾರ. ಶ್ರೀ ಸತ್ಯಶಿರನಿಗೆ ನಮಸ್ಕಾರ.<br />
				ಶ್ರೀ ಸತ್ಯಮುಕುಟನಿಗೆ ನಮಸ್ಕಾರ. ಶ್ರೀ ಸತ್ಯ-ಅಂಬರನಿಗೆ ನಮಸ್ಕಾರ.<br />
				ಶ್ರೀ ಸತ್ಯ-ಆಭರಣನಿಗೆ ನಮಸ್ಕಾರ. ॥೧೦೦॥
			</p>
			<p class="verse">
				ಶ್ರೀ ಸತ್ಯ-ಆಯುಧನಿಗೆ ನಮಸ್ಕಾರ. ಶ್ರೀ ಸತ್ಯಶ್ರೀ ವಲ್ಲಭನಿಗೆ ನಮಸ್ಕಾರ.<br />
				ಶ್ರೀ ಸತ್ಯಗುಪ್ತನಿಗೆ ನಮಸ್ಕಾರ. ಶ್ರೀ ಸತ್ಯಪುಷ್ಕರನಿಗೆ ನಮಸ್ಕಾರ.<br />
				ಶ್ರೀ ಸತ್ಯದೃಢನಿಗೆ ನಮಸ್ಕಾರ. <span class="verse-num">॥೧೦೫॥</span>
			</p>
			<p class="verse">
				ಶ್ರೀ ಸತ್ಯಭಾಮಾವತಾರಕನಿಗೆ ನಮಸ್ಕಾರ. ಶ್ರೀ ಸತ್ಯಗ್ರಹರೂಪಿಗೆ ನಮಸ್ಕಾರ.<br />
				ಶ್ರೀ ಸತ್ಯಪ್ರಹರಣ-ಆಯುಧನಿಗೆ ನಮಸ್ಕಾರ. <span class="verse-num">॥೧೦೮॥</span><br />
				ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಅನಂತ ನಮಸ್ಕಾರಗಳು॥
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;</em></strong></p>
			<p class="text-center"><strong><em>ಹೀಗೆ ಶ್ರೀ ದೇವರ ನೂರಾ ಎಂಟು ಹೆಸರುಗಳೊಂದಿಗೆ ಪೂಜೆಯನ್ನು ಮಾಡುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.39">
			<h2 class="level2-title" epub:type="title">೩೯. ಲಕ್ಷ್ಮೀ ಪೂಜೆ</h2>
			<p class="text-center"><strong><em>(ಎಲ್ಲೆಲ್ಲಿ ವಿಷ್ಣು ಇರುವನೋ ಅಲ್ಲೆಲ್ಲಾ ಲಕ್ಷ್ಮೀ ಇದ್ದೇ ಇದ್ದಾಳೆಂಬುದು ವೈಷ್ಣವ ಭಕ್ತರ ನಂಬಿಕೆ. ವಿಷ್ಣು ಮತ್ತು ಲಕ್ಷ್ಮೀಯರದು ಅವಿನಾಭಾವದ ಅನ್ಯೋನ್ಯ ಸಂಬಂಧ. ಆ ಕಾರಣಕ್ಕೆ ಈಗ ಲಕ್ಷ್ಮಿಯ ಪೂಜೆ.)</em><sup><a epub:type="noteref" href="999-aside.xhtml#id-003-09">೯</a></sup></strong></p>
			<p class="verse">
				ಪುಣ್ಯಕಾರ್ಯಗಳ ಎಸಗುವರ ನೆಲೆಯಲ್ಲಿ ಸಿರಿ, ಸಂಪತ್ತು;<br />
				ಪಾಪಿಗಳ ಸೆರೆಯಲ್ಲಿ ದಾರಿದ್ರ್ಯದಾಪತ್ತು, ದೈನ್ಯ ವಿಪತ್ತು;<br />
				ಸುಮನಸರ ಹೃದಯದಲಿ ಬೆಳಗುವ ಬುದ್ಧಿಯ ಮಹತ್ತು;<br />
				ಸಜ್ಜನರ ಶ್ರದ್ಧೆಯ ಸೊತ್ತು, ಕುಲೀನ ನಾರಿಯ ಸಹಜ ಲಜ್ಜೆಯ ಒತ್ತು<br />
				-ಹೀಗೆ ಬಗೆ ಬಗೆ ರೂಪದಲಿರುವೆ; ಲಕ್ಷ್ಮಿ,<br />
				ಜಗವ ಕಾಪಾಡು, ಹೊತ್ತು! <span class="verse-num">॥೧೧೪॥</span>
			</p>
			<p class="verse">
				ಒಳಿತು-ಹಿತವೆಲ್ಲದರ, ಶಿವೆ, ಮಂಗಳಸ್ವರೂಪೆ,<br />
				ಎಲ್ಲ ಸಾಧಿಸೆ ಕಾರಣಳು ಕರುಣಾಳು, ತಾಯೆ;<br />
				ನೆಲ ನೀರು ನಭ ಹೊತ್ತ ನಾರಾಯಣನ ಜಾಯೆ<br />
				ಬೇಡಿದೊಡೆ ನೆರವೀವೆ, ನಮಿಪೆ, ನಮ್ಮ ಕಾಯೆ ॥
			</p>
			<p class="verse">
				ನೊಂದ, ದುರ್ಬಲ, ದೀನ, ಬಂದ ಅಸಹಾಯಕರ,<br />
				ಪೊರೆವುದೇ ಬಾಳಿನ ಧರ್ಮವಿದ ಸಾರಿ, ತೋರಿ,<br />
				ಎಲ್ಲರೆಲ್ಲರ ಕಣ್ಣ ನೀರನೊರೆಸುವ ನೆರವಿನ ನೆರಳೆ<br />
				ಕರುಣೆಯೇ ಮೈವೆತ್ತ, ಸಿರಿ, ಮನದಲಿರು ತಾಯೆ <span class="verse-num">॥೧೧೫॥</span>
			</p>
			<p class="text-center"><strong><em>-ಹೀಗೆ, ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಪ್ರೀತಿಪಾತ್ರಳಾದ ಶ್ರೀ ಲಕ್ಷ್ಮೀದೇವಿಗೆ ಪೂಜೆ ಮಾಡುತ್ತೇನೆ.</em></strong></p>
		</section>
		<section class="level2 numbered" id="id-003.40">
			<h2 class="level2-title" epub:type="title">೪೦. ಧೂಪ</h2>
			<p class="text-center"><strong><em>(ಅಗರಬತ್ತಿಯನ್ನು ಹಚ್ಚಿ ದೇವರಿಗೆ ಸಮರ್ಪಿಸುವುದು.)</em></strong></p>
			<p class="verse">
				ಹತ್ತು ಬಗೆ ಗುಗ್ಗುಲದ ದ್ರವ್ಯಗಳು ಮೇಳೈಸಿ<br />
				ಧೂಪವಾಗಿದೆ ಇಲ್ಲಿ ಪರಿಮಳವ ಸೂಸಿ;<br />
				ಪರಿಸರವ ಮುದಗೊಳಿಸಿ ಮನಸೆಳೆವ ಸುರಭಿಯಿದು-<br />
				ಸಗ್ಗಿಗರೂ ಮೆಚ್ಚುವೀ ಕಂಪ ಸ್ವೀಕರಿಸು <span class="verse-num">॥೧೧೬॥</span>
			</p>
			<p class="verse">
				ಬಗೆ ಬಗೆಯ ಗಿಡದೆಲೆಯ ತೊಗಟೆಗಳ ಹೂವುಗಳ<br />
				ದಿವ್ಯ ರಸಪಾಕವಿದು ಸಾಂದ್ರ ಗಂಧ ಸೊಂಪು<br />
				ಆಮೋದದೀ ಧೂಪ, ಜೇನ ಸವಿ ಗಾಳಿಗೆ ಲೇಪ<br />
				ಸ್ವೀಕರಿಸು ಸುಮನಸ ಜನರ ಮೆಚ್ಚುಗೆಯ ಕಂಪು <span class="verse-num">॥೧೧೭॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ಹೀಗೆ ಧೂಪವನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.41">
			<h2 class="level2-title" epub:type="title">೪೧. ದೀಪ / ಏಕಾರತಿ</h2>
			<p class="text-center"><strong><em>(ಒಂದು ಬತ್ತಿಯ ದೀಪವನ್ನು ಹಚ್ಚಿ ದೇವರಿಗೆ ಆರತಿಯನ್ನು ಬೆಳಗುವುದು ಕೆಲವರ ಸಂಪ್ರದಾಯ.)</em></strong></p>
			<p class="verse">
				ತುಪ್ಪದಲಿ ಮುಳುಗೆದ್ದ ಮೂರು ಬತ್ತಿಯ ದೀಪ<br />
				ಅಗ್ನಿಯೊಡಗೂಡಿಹುದು, ಬೆಳಗುತಿಹೆನು।<br />
				ಕೊಳ್ಳು ಬಾ, ಮೂಲೋಕದೆಲ್ಲ ಹೊಲ್ಲ ಕತ್ತಲೆ ಕೊಲ್ಲು<br />
				ಒಳ್ಳಿತಿನ ಬೆಳಕನ್ನೆ ನೀ ನಮಗೆ ತೋರು! <span class="verse-num">॥೧೧೮॥</span>
			</p>
			<p class="verse">
				ಕಾಪಾಡು ಇಲ್ಲಿಂದ ಈ ಸುತ್ತ ಕವಿದಿದೆ ದಟ್ಟ<br />
				ನರಕಕೂಪದ ಘೋರ ಕಗ್ಗತ್ತಲಿನ ತಾಪ।<br />
				ನೀಡುತಿಹೆ ಭಕ್ತಿಯಲಿ ಪರಮಾತ್ಮ ದೀಪವಿದೆ ಕೋ<br />
				ನಮಿಪೆ, ಓ ದೇವನೆ, ದಿವ್ಯ ಜ್ಯೋತಿರೂಪ <span class="verse-num">॥೧೧೯॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ಹೀಗೆ ದೀಪವನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.42">
			<h2 class="level2-title" epub:type="title">೪೨. ನೈವೇದ್ಯ</h2>
			<p class="text-center"><strong><em>(ಬಗೆ ಬಗೆಯ ಹಣ್ಣುಗಳು, ಪಾನೀಯಗಳು, ಭಕ್ಷ್ಯಭೋಜ್ಯಗಳು ಮತ್ತು ಈ ಪೂಜೆಗಾಗಿಯೇ ತಯಾರಿಸಿದ ಸಪಾದ ಭಕ್ಷ್ಯವನ್ನು ದೇವರಿಗೆ ಸಮರ್ಪಿಸುವುದು.)</em></strong></p>
			<p class="verse">
				ಆದಿದೇವನ ಕಣ್ಣೇ ರವಿಯಾಗಿ ಮೊದಲುದಿಸೆ,<br />
				ಚಂದ್ರ ಆವಿರ್ಭವಿಸಿದ ಅವನ ಮನಸಿಂದಲೇ;<br />
				ಮೂಡಿ ಬರುತಿರಲಲ್ಲಿ ಮುಖದಿಂದ ಇಂದ್ರಾಗ್ನಿ,<br />
				ಅವನುಸಿರೇ ವಾಯುವನು ಹೊರಗೆಡುಹಿತು <span class="verse-num">॥೧೨೦॥</span>
			</p>
			<p class="verse">
				ಬಾಳೆ ಕಿತ್ತಳೆ ಹಲಸು ಸೇಬು ದ್ರಾಕ್ಷಿ ಮಾವು<br />
				ದಾಳಿಂಬೆ ಮೊಸುಂಬೆ ಹಣ್ಣುಗಳು ಹಲವು<br />
				ಖರ್ಜೂರ ಬಾದಾಮಿ ಕಲ್ಲುಸಕ್ಕರೆ ತೆಂಗು<br />
				ನಿನ್ನ ಆರೋಗಣೆಗೆಂದೇ ಇಲ್ಲಿರುವುವು <span class="verse-num">॥೧೨೧॥</span>
			</p>
			<p class="verse">
				ಹಾಲು ಮೊಸರಿನ ಜೊತೆಗೆ ಪಲ ಬಗೆಯ ಪಕ್ವಾನ್ನ,<br />
				ತುಪ್ಪ ತೀಡಿದ ಭಕ್ಷ್ಯ, ಸ್ವಾದಿಷ್ಟ ಪಾಯಸಾನ್ನ,<br />
				ಸಿಹಿ ತಿನಿಸು, ಷಡ್ರಸ ಭೋಜ್ಯ, ನಾಲಗೆಗೆ ಹಬ್ಬ-<br />
				ಒಪ್ಪಿಸಿಕೋ, ಆರೋಗಣೆಗೆಂದೇ ತಂದೆ ಇದನ <span class="verse-num">॥೧೨೨॥</span>
			</p>
			<p class="text-center"><strong><em>(ಈಗ ಗಾಯತ್ರೀ ಮಂತ್ರವನ್ನು ಪಠಿಸುತ್ತಾ, ನೈವೇದ್ಯಕ್ಕೆ ತಂದ ವಸ್ತುಗಳ ಮೇಲೆ ಪವಿತ್ರೋದಕವನ್ನು ಸಿಂಪಡಿಸುವುದು.)</em></strong></p>
			<p class="verse">
				ಯಾವ ಪರಮಪೂಜ್ಯನ ದಿವ್ಯ-<br />
				ಪ್ರಭೆಯ ಕುರಿತು ಧ್ಯಾನಿಸುತಿಹೆವೋ<br />
				ಆ ದೇವರ ದೇವ ಪ್ರಚೋದಿಸಲೆಮ್ಮ ಬುದ್ಧಿಗಳನು.<br />
				ಸತ್ಯ ಮತ್ತು ಋತದ ಹೆಸರಿನಲ್ಲಿ ನೀರು ಚಿಮುಕಿಸಿ ಪರಿಷಿಂಚನೆ<br />
				ಮಾಡುತ್ತೇನೆ; ಕಾಮಧೇನುವನ್ನು ನೆನೆಯುತ್ತೇನೆ; ಈ ಭಕ್ಷ್ಯಭೋಜ್ಯಗಳೆಲ್ಲ<br />
				ಅಮೃತೋಪಮವಾಗಲಿ; ಇಲ್ಲಿ ಸುಧೆಯನ್ನು ಹಾಸಿ ಹರಡಿದಂತೆ<br />
				ಆಗಿ(ರುವೆ)ದೆ; ಪ್ರಾಣ, ಅಪಾನ, ವ್ಯಾನ, ಉದಾನ ಮತ್ತು ಸಮಾನ -<br />
				ಎಂಬ ಪಂಚ ಪ್ರಾಣಗಳಿಗೆ ಈ ನೈವೇದ್ಯ ಸಮರ್ಪಿತವಾಗಲಿ;<br />
				ಪರಮಾತ್ಮನಿಗೆ ಇದು ಸಮರ್ಪಿತವಾಗಲಿ <span class="verse-num">॥೧೨೩॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ; ನೈವೇದ್ಯವನ್ನು ಸಮರ್ಪಿಸುತ್ತೇನೆ; ನಡು ನಡುವೆ ಪಾನೀಯವನ್ನು ಸಮರ್ಪಿಸುತ್ತೇನೆ; ಉತ್ತರಾಪೋಶನವನ್ನು ಸಮರ್ಪಿಸುತ್ತೇನೆ; ಕೈತೊಳೆಯಲು ನೀರನ್ನೀಯುತ್ತೇನೆ; ಕಾಲು ತೊಳೆಯಲು ನೀರನ್ನೀಯುತ್ತೇನೆ; ಮತ್ತೆ ಕುಡಿಯಲು ಆಚಮನೀಯವನ್ನು ಕೊಡುತ್ತೇನೆ; ಕೈಯನ್ನುಜ್ಜಿಕೊಳ್ಳಲು (ವಸ್ತ್ರವನ್ನು?) ಕೊಟ್ಟೆನೆಂದು ಕಲ್ಪಿಸಿಕೊಳ್ಳುತ್ತೇನೆ.॥</em></strong></p>
		</section>
		<section class="level2 numbered" id="id-003.43">
			<h2 class="level2-title" epub:type="title">೪೩. ಬಲಿ ಹರಣ</h2>
			<p class="text-center"><strong><em>(ನೈವೇದ್ಯದ ಸ್ವಲ್ಪ ಭಾಗವನ್ನ ತೆಗೆದಿರಿಸಿ ಪುರಾಣಪುಣ್ಯ ಕಥೆಗಳಲ್ಲಿ ಬರುವ ಭಕ್ತೋತಮರಿಗೆ ಸಾಂಕೇತಿಕವಾಗಿ ಅವರಿಗೆ ಅದನ್ನು ಸಮರ್ಪಿಸುವುದು ಈ ಬಲಿಹರಣ.)</em></strong></p>
			<p class="verse">
				ವಾಮನನು ತುಳಿದ ಬಲಿ, ರಾಮನೊಲಿದಸುರನ ತಮ್ಮ,<br />
				ಶರಶಯ್ಯೆಯಲೂ ನಾರಾಯಣನ ನೆನೆದ ಭೀಷ್ಮ;<br />
				ಸನಕಾದಿ ಜ್ಞಾನಿಗಳೆ, ಅಂಬರೀಷ ಭಕ್ತಲಲಾಮ,<br />
				ಅಕ್ರೂರ, ಬಾಲ ಧ್ರುವ, ವಿಷ್ವಕ್ಸೇನ, ಶುಕನೆ,<br />
				ಸಾಂಖ್ಯಗುರು ಕಪಿಲ ಮುನಿ, ಗೀತೆ ಕೇಳಿದ ಪಾರ್ಥ,<br />
				ನಾರದ ಪ್ರಹ್ಲಾದರೆ ಬನ್ನಿ ಪರಮ ಭಕ್ತಸ್ತೋಮ <span class="verse-num">॥೧೨೪॥</span>
			</p>
			<p class="verse">
				ಬನ್ನಿರೈ ನಂದಿ ಶರಣ ಸುಗುಣ ಗಣ ಬಾಣ ರಾವಣರೆ,<br />
				ಚಂಡಿ, ಭೃಂಗಿ, ತಂಡಿ, ರಿಟರಿತ್ತ, ದಯಮಾಡಿಸಿ;<br />
				ಅವನೆ ಹರಸಿತ್ತ ಪ್ರಸಾದ, ವೈಷ್ಣವರೆ, ಶಾಂಭವರೆ,<br />
				ಭಕ್ತಿಯಲಿ ನೀಡುವೆ, ನೀವು ಒಲಿದು ಸ್ವೀಕರಿಸಿರಿ <span class="verse-num">॥೧೨೫॥</span>
			</p>
		</section>
		<section class="level2 numbered" id="id-003.44">
			<h2 class="level2-title" epub:type="title">೪೪. ಫಲ ಸಮರ್ಪಣೆ</h2>
			<p class="text-center"><strong><em>(ವೀಳ್ಯದೆಲೆಯ ಮೇಲೆ ಒಂದು ತೆಂಗಿನ ಕಾಯನ್ನು, ಬಾಳೆಹಣ್ಣು ಇತ್ಯಾದಿ ಹಣ್ಣುಗಳನ್ನು ಇಟ್ಟುಕೊಂಡು ಕಲಶದ ಬಲಭಾಗದಲ್ಲಿ ಅದನ್ನು ಇರಿಸಿ ದೇವರಿಗೆ ಸಮರ್ಪಿಸುವುದು ಈ ಫಲಸಮರ್ಪಣ.)</em></strong></p>
			<p class="verse">
				ಪಾಪವೆಲ್ಲವ ಕಳೆವ ಪಲ ಬಗೆಯ ಫಲಗಳಿವು<br />
				ಸ್ವಾದಿಷ್ಟ ಸುಪಕ್ವ ಹಣ್ಣುಗಳ ಇನಿದು ।<br />
				ದಿವ್ಯಫಲರೂಪದಲಿ ಅರ್ಪಿಸಲು ತಂದಿರುವೆ<br />
				ಸತ್ಯದೇವನೆ ಸ್ವೀಕರಿಸು ಮುದದಿ ಒಲಿದು॥೧೨೬॥
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣಸ್ವಾಮಿಗೆ, ಈ ರೀತಿ ಫಲವನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.45">
			<h2 class="level2-title" epub:type="title">೪೫. ತಾಂಬೂಲ ಸಮರ್ಪಣೆ</h2>
			<p class="text-center"><strong><em>(ವೀಳ್ಯದೆಲೆ, ಅಡಿಕೆ, ಏಲಕ್ಕಿ, ಲವಂಗ, ಕಸ್ತೂರಿ ಇತ್ಯಾದಿಗಳಿಂದ ಕೂಡಿದ ತಾಂಬೂಲವನ್ನು ಸಮರ್ಪಿಸುವುದು.)</em></strong></p>
			<p class="verse">
				ಚಿಗುರೆಲೆಯ ಮೇಲಿಟ್ಟ ಹಸನು ಸುಗಂಧದ ಅಡಿಕೆ<br />
				ಏಲ ಲವಂಗವೂ ಸೇರಿ ಪರಿಮಳದ ಸಹಿತ<br />
				ನಾಗವಲ್ಲಿಯ ದಳದಿ ಕೂಡಿ ಕರ್ಪೂರದ ಚೂರ್ಣ<br />
				ಮೆಲ್ಲು ಸವಿ ತಾಂಬೂಲ ಕಸ್ತೂರಿ ಮಿಳಿತ <span class="verse-num">॥೧೨೭॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣಸ್ವಾಮಿಗೆ ಹೀಗೆ ತಾಂಬೂಲವನ್ನು ಅರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.46">
			<h2 class="level2-title" epub:type="title">೪೬. ನೀರಾಜನ / ಮಂಗಳಾರತಿ</h2>
			<p class="text-center"><strong><em>(ದೇವರಿಗೆ ಮಂಗಳಾರತಿಯನ್ನ ಬೆಳಗುವುದು.</em></strong></p>
			<p class="text-center"><strong><em>ಮುಂದೆ ವ್ರತಕಥೆಯ ಶ್ರವಣದ ನಂತರ ಮಹಾಮಂಗಳಾರತಿಯನ್ನ ಮಾಡುವ ಉದ್ದೇಶ ಇರುವುದರಿಂದ ವಿಶೇಷವಾದ ಆರತಿಗಳನ್ನ ಅಲ್ಲಿಗಾಗಿ ಕಾದಿರಿಸಿಕೊಳ್ಳುವುದು ಒಳ್ಳೆಯದು.)</em></strong></p>
			<p class="verse">
				ಅಲ್ಲಿ ರವಿ ಮೂಡುವುದಿಲ್ಲ. ಚಂದ್ರ ಹೊಳೆಯುವುದಿಲ್ಲ,<br />
				ತಾರೆ ಮಿನುಗುವುದೂ ಇಲ್ಲ, ಮಿಂಚುಗಳ ಝಳಪೆಂದಿಲ್ಲ;<br />
				ಎಲ್ಲಿ ಅಗ್ನಿಯ ಸೊಲ್ಲು? ಪ್ರತಿಫಲನವೆಲ್ಲಕೂ ಮೂಲ-<br />
				ಆ ಹೆಬ್ಬೆಳಕೆ ಬೆಳಗಿ ಬೆಳಗಿಸುತಿದೆ ಸದಾ ಜಗವನೆಲ್ಲ <span class="verse-num">॥೧೨೮॥</span>
			</p>
			<p class="verse">
				ತುಂಬಿ ತುಳುಕುತ್ತಲಿದೆ ಜೇನು ಚಿನ್ನದೀ ಬಟ್ಟಲಲಿ<br />
				ಆಯುರಾರೋಗ್ಯದ ಭಾಗ್ಯ ತೇಜ, ಸೋಮ, ಭರಿಸು;<br />
				ಮನೆಯ ಮಕ್ಕಳು ಧರ್ಮಭೀರುಗಳಾಗಿಹರಿಲ್ಲಿ<br />
				ಒಲವು ಗೆಲ್ಲುವ ಹಂಚಿ ಮೆಲ್ಲುವ ಮನವನುಳಿಸು <span class="verse-num">॥೧೨೯॥</span>
			</p>
			<p class="verse">
				ಹಾಡು, ಅರ್ಚಿಸು, ಬಿಡದೆ ಹಾಡುತಿರು ಪ್ರಿಯಮೇಧ,<br />
				ಮಕ್ಕಳೂ ದನಿಗೂಡಿಸಲಿ ಗಾನದಲಿ ಜೊತೆಗೆ;<br />
				ಅವನ ಸ್ತುತಿಸುವ ಬನ್ನಿ ಶರಣಾದ ಪರಿಜನರ<br />
				ಭದ್ರಕೋಟೆಯೇ ಆಗಿ ರಕ್ಷಣೆಯ ಕೊಡುವವಗೆ <span class="verse-num">॥೧೩೦॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣಸ್ವಾಮಿಗೆ ನಮನ;<br />ಹೀಗೆ ನೀರಾಜನವನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.47">
			<h2 class="level2-title" epub:type="title">೪೭. ಪ್ರಸನ್ನಾಘ್ರ್ಯ ಸಮರ್ಪಣೆ</h2>
			<p class="text-center"><strong><em>(ಪೂಜಾ ಸಾಂಗತ್ಯಕ್ಕಾಗಿ, ನಾವು ಮಾಡಿದ ಪೂಜೆಯಿಂದ ದೇವರು ಪ್ರಸನ್ನನಾಗಿದ್ದಾನೆ ಎಂದು ಭಾವಿಸಿಕೊಂಡು ಕೊಡುವ ಅಘ್ರ್ಯ)</em></strong></p>
			<p class="verse">
				ಕಾವೇರಿ ತಿಳಿನೀರು ಶುಭ್ರ ನಿರ್ಮಲ ಪವಿತ್ರ<br />
				ಕಪಿಲ ಹೊನಲೂ ಸೇರಿ ಪನ್ನೀರು ಹರಿಯೆ,<br />
				ಅದ ತಂದು ಭಕ್ತಿಯಲಿ ನಿನ್ನ ಸಂತಸಗೊಳಿಸೆ<br />
				ಅಘ್ರ್ಯ ಕೊಡುತಿಹೆ ಕೊಳ್ಳು ಇದನು ಹರಿಯೆ <span class="verse-num">॥೧೩೧॥</span>
			</p>
		</section>
		<section class="level2 numbered" id="id-003.48">
			<h2 class="level2-title" epub:type="title">೪೮. ಪ್ರಾರ್ಥನೆ</h2>
			<p class="text-center"><strong><em>(ನಮಗೆ ಅದು ಒಳ್ಳೆಯದನ್ನು ಉಂಟುಮಾಡುವುದಾದರೆ ನಾವು ಕೇಳುವ ಆ ಎಲ್ಲ ಕೋರಿಕೆಗಳನ್ನು ದೇವರು ಈಡೇರಿಸುತ್ತಾನೆ- ಎಂಬ ದೃಢ ನಂಬಿಕೆಯಿಂದ ದೇವರಲ್ಲಿ ವೈಯಕ್ತಿಕವಾಗಿ ಪ್ರಾರ್ಥನೆ ಮಾಡುವುದು.)</em></strong></p>
			<p class="verse">
				ಲೀಲೆಯಲಿ ಆಡಿಸುತಿರುವೆ ಹಬ್ಬಿ ಹರಡಿದ ಜಗವ<br />
				ಮನದಣಿವೆ ನೋಡುತ ನಿನ್ನ ಮಕ್ಕಳೇಳು ಬೀಳುಗಳ;<br />
				ಕೇಳಿದ್ದ ಕೊಡುವವ ಒಡನೆ, ಒಡೆಯ, ನಮಿಪೆನು ನಿನ್ನ,<br />
				ಸತ್ಯನಾರಾಯಣನೆ ಒಳಿತಿನ ದಾರಿ ಮಾಡು ಸರಳ <span class="verse-num">॥೧೩೨॥</span>
			</p>
		</section>
		<section class="level2 numbered" id="id-003.49">
			<h2 class="level2-title" epub:type="title">೪೯. ಪ್ರದಕ್ಷಿಣ ನಮಸ್ಕಾರ</h2>
			<p class="text-center"><strong><em>(ದೇವರಿಗೆ ಪ್ರದಕ್ಷಿಣೆ ಮಾಡುವುದು; ಅದು ಸಾಧ್ಯವಾಗದಿದ್ದಲ್ಲಿ ನಾವು ನಿಂತಲ್ಲೇ ಎಡಬದಿಯಿಂದ ಬಲಭಾಗಕ್ಕೆ ತಿರುಗುತ್ತಾ ಪ್ರದಕ್ಷಿಣೆ ಮಾಡುವುದು ಮತ್ತು ಸಾಷ್ಟಾಂಗವಾಗಿ ನಮಸ್ಕರಿಸುವುದು.)</em></strong></p>
			<p class="verse">
				ತಿಳಿತಿಳಿದೊ ತಿಳಿಯದೆಯೋ ಮಾಡಿದಾ ತಪ್ಪುಗಳು<br />
				ಪಾಪವಾಗಾವರಿಸಿದೆ ತುಂಬಿ ನನ್ನ ಒಳಗೆ ಹೊರಗೆ;<br />
				ಏನೇನ ಪಾಪಗಳ ಎಸಗಿದೆನೋ ಜನ್ಮಜನ್ಮಾಂತರದಿ<br />
				ಹೆಜ್ಜೆ ಹೆಜ್ಜೆಗೂ ನಾಶವಾಗಲವು ನಿನ್ನ ಸುತ್ತುತ್ತಿರಲು;<br />
				ನೀನಲ್ಲದಿನ್ನಾರು ನೆರಳು ಮೊರೆಹೊಕ್ಕವಗೆ ದೀನನಿಗೆ-<br />
				ಇದನರಿತು ಪೊರೆ, ಜಗದೀಶ, ದಯೆಯ ತೋರು <span class="verse-num">॥೧೩೩॥</span>
			</p>
			<p class="text-center"><strong><em>ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಈ ರೀತಿ ಪ್ರದಕ್ಷಿಣ ನಮಸ್ಕಾರಗಳನ್ನು ಮಾಡುತ್ತೇನೆ.</em></strong></p>
		</section>
		<section class="level2 numbered" id="id-003.50">
			<h2 class="level2-title" epub:type="title">೫೦. ವ್ರತಕಥಾ ಶ್ರವಣ</h2>
			<p class="text-center"><strong><em>ಸ್ಕಾಂದ ಪುರಾಣದ ರೇವಾ ಖಂಡದ ಭಾಗದಲ್ಲಿರುವ ಈ ಸತ್ಯನಾರಾಯಣ ವ್ರತಕಥೆಯನ್ನು ಹೇಳುವುದು ಮತ್ತು ಕೇಳುವುದು.</em></strong></p>
			<p class="text-center"><strong><em>ಕನ್ನಡ ವ್ರತಕಥೆಗೆ ಅನುಬಂಧ-೧ ನ್ನು ನೋಡಿ.</em></strong></p>
		</section>
		<section class="level2 numbered" id="id-003.51">
			<h2 class="level2-title" epub:type="title">೫೧. ಮಹಾಮಂಗಳಾರತಿ</h2>
			<p class="text-center"><strong><em>(ವಿಶೇಷವಾಗಿ ಅಲಂಕರಿಸಲ್ಪಟ್ಟ ಒಂದೇ ಬತ್ತಿಯ, ಹಲವು ಬತ್ತಿಗಳ, ಮತ್ತು ಕರ್ಪೂರದ ಇತ್ಯಾದಿ ವಿವಿಧ ಮಂಗಳಾರತಿಗಳನ್ನು ದೇವರಿಗೆ ಈಗ ಮಾಡುವುದು.)</em></strong></p>
			<p class="verse">
				ಕರುಣೆಯೇ ಒಡಲಾಗಿ ಬಂದೆದುರು ನಿಂದವನೆ, ಬಂಧುರನೇ,<br />
				ಬೆಳ್ಳಿಬಿಳುಪಿನ ಕರ್ಪೂರದಂದದ ಸುಂದರನೆ, ಸಾಂಬಶಿವನೆ,<br />
				ಸಂಸಾರಸಾರ ಹಾವ ಕೊರಳ ಸರ ತೊಟ್ಟವನೇ, ಗಟ್ಟಿಗನೆ,<br />
				ನನ್ನೆದೆಯ ಕಮಲದಲಿ ನೆಲಸಿಹನೆ, ಶಂಕರನೇ ನಮನ! <span class="verse-num">॥೧೩೪॥</span>
			</p>
			<p class="verse">
				ಬಲು ಹಿಂದೆ ತಾವೊಂದು ವಿನ್ಯಸಿಸಿ ಮಾನಸ ಯಜ್ಞ<br />
				ದೇವತೆಗಳು ಪರಮಪುರುಷನ ಪೂಜೆ ಕೈಗೊಂಡರು;<br />
				ಎಲ್ಲರಡಿಯಿಡುವ ಧರ್ಮ ಮುಂದೆ ತಾವೆನಿಸಿದವು<br />
				ಸಗ್ಗಿಗರ ಜೊತೆಗೂಡಿರಲಿ ಹೆಗ್ಗಳಿಕೆ ಹೊಂದುವವರು <span class="verse-num">॥೧೩೫॥</span>
			</p>
			<p class="verse">
				ಕಡಲ ತಡಿ ಗಡಿವರೆಗೆ ಚಾಚಿ ಭೂಮಿಯ ಅಂಚು<br />
				ತಮ್ಮ ತಾವೇ ಆಯ್ದು ಆಳಿಕೊಳುವರ ರಾಜ್ಯ<br />
				ಉತ್ತಮಿಕೆಯುತ್ತುಂಗ ಶೃಂಗಕೇರುತೇರುತ ನಿಲಲಿ<br />
				ಇಲ್ಲಿ ಜನ ಸುಖ ಸಾಮ್ರಾಜ್ಯ ಅನುಭವಿಸುತ್ತಿರಲಿ<br />
				-ಚಿರಕಾಲ ಪ್ರಜೆಗಳ ಬಾಳು ಹಸನಾಗಿ ಇರಲಿ <span class="verse-num">॥೧೩೬॥</span>
			</p>
			<p class="verse">
				ಬ್ರಹ್ಮ ವರುಣ ಸುರೇಂದ್ರ ರುದ್ರ ಮರುತಾದಿಗಳು<br />
				ಯಾರ ಸ್ತುತಿಸುತಲವನ ಬೆಳಗುತಿಹರೋ,<br />
				ವೇದ ವಾಙ್ಮಯದೊಳಗೆ ತಿರುಳಾಯ್ದ ಸಾಮಗರು<br />
				ಯಾರ ನೆನೆನೆನೆದು ಹಾಡುತಿಹರೋ,<br />
				ಮನದಲವನನೆ ತುಂಬಿ, ಮುಳುಗಿ ಧ್ಯಾನದಲವನ<br />
				ಯೋಗಿಗಳು ಯಾರನ್ನ ಕಾಣುತಿಹರೋ-<br />
				ಕೊನೆಮೊದಲನಿನ್ನಾರೂ ಕಂಡರಿಯದವನನ್ನ<br />
				ಆ ದೇವ ದೇವನನು ನಾನು ನಮಿಪೆ. <span class="verse-num">॥೧೩೭॥</span>
			</p>
			<p class="verse">
				ಸ್ವರ್ಗ ಸ್ಥಿರವಾಗಿರಲಿ, ಭೂಮಿ ಭದ್ರವಾಗಿಯೇ ಇರಲಿ;<br />
				ದೃಢವಾಗಿ ಗಿರಿ ವನ ನದಿ ಕಡಲು ನೆಲೆಗೊಳ್ಳಲಿ;<br />
				ಆಳುವವರಾಸರೆಯಲ್ಲಿ ಕ್ಷೇಮದಲಿ ಇಳೆ ಇರಲಿಂತು-<br />
				ಹೊತ್ತು ರಾಷ್ಟ್ರವ ಸತತ ಭಗವಂತ ಕಾಪಾಡಲಿ <span class="verse-num">॥೧೩೮॥</span>
			</p>
			<p class="text-center"><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ನಮಸ್ಕಾರ;<br />ಈ ರೀತಿ ಮಂಗಳಾರತಿಯನ್ನು ಸಮರ್ಪಿಸುತ್ತಿದ್ದೇನೆ.</em></strong></p>
		</section>
		<section class="level2 numbered" id="id-003.52">
			<h2 class="level2-title" epub:type="title">೫೨. ಮಂತ್ರಪುಷ್ಪ ಪಠನ</h2>
			<p class="text-center"><strong><em>(ವೇದೋಕ್ತವಾದ ಈ ಮಂತ್ರವನ್ನು ಸಾಮೂಹಿಕವಾಗಿ ಹೇಳುವುದು.)</em></strong></p>
			<p class="verse">
				ನೀರ ಹೂವೇನೆಂದು ನೀ ಬಲ್ಲೆಯೇನು?<br />
				ಅದನರಿಯೆ ಹೂವಿನೊಲು ರಸದ ಸೆಲೆ ನಲಿವಿನೆಡೆ<br />
				ಪಶು-ಪುತ್ರ ಸಂಪದವ ಪಡೆವೆ ನೀನೆಲ್ಲವನು;<br />
				ತಂಗದಿರ ಚಂದಿರನೆ ನಭದ ನೀರಿನ ಹೂವು<br />
				-ಇದ ತಿಳಿದು, ನೀ ನೀರಲಿರುವುದೆಲ್ಲವ ಗ್ರಹಿಸೆ, ಇಂಬು ನಿನ್ನಲ್ಲೆ!<br />
				ಇದ ಕಾಣು, ತಳವೂರಿ ದೋಣಿಯಾಗಿದೆ ಲೋಕ<br />
				ನೀರಿನಾಶ್ರಯದಲ್ಲಿ, ತಿಳಿದು ನೀನು!! <span class="verse-num">॥೧೩೯॥</span><sup><a epub:type="noteref" href="999-aside.xhtml#id-003-10">೧೦</a></sup>
			</p>
		</section>
		<section class="level2 numbered" id="id-003.53">
			<h2 class="level2-title" epub:type="title">೫೩. ಸಾಮೂಹಿಕ ಪ್ರಾರ್ಥನಾ</h2>
			<p class="text-center"><strong><em>(ಈಗ ಎಲ್ಲರೂ ಒಟ್ಟಾಗಿ ಹೇಳಿಕೊಳ್ಳುತ್ತಾ ಮಾಡುವ ಪ್ರಾರ್ಥನೆ.)</em></strong></p>
			<p class="verse">
				ನನ್ನ ತಾಯಿಯೂ ನೀನೆ, ನನ್ನ ತಂದೆಯೂ ನೀನೆ;<br />
				ಬಂಧುವೂ ಗೆಳೆಯನೂ ನೀನೆ, ನೀನೇ;<br />
				ವಿದ್ಯೆ ಬುದ್ಧಿಯು ನೀನೆ, ಸಂಪತ್ತು ಸಿರಿ ನೀನೆ,<br />
				ನನಗೆ ಸಕಲ ಸರ್ವಸ್ವವೆನೆ- ನೀನೊಬ್ಬನೇ <span class="verse-num">॥೧೪೦॥</span>
			</p>
			<p class="verse">
				ನೀನು ತೇಜೋರಾಶಿ. ನನಗಿನಿತು ಪ್ರಭೆಯನು ನೀಡು;<br />
				ಹೂಡು ಬಲ ನೀ ಶಕ್ತಿಯ ಬೀಡು, ಸಾಮಥ್ರ್ಯಗಳ ನೆಲೆವೀಡು;<br />
				ಕೆಟ್ಟದಕೆ ನಸು ಮುನಿಸು ಸಿಡಿಮಿಡಿಯೂ ಇರಲಿ ಬಿಡು,<br />
				ಇಡು ಸಹನೆ, ಕೊಡು ಕಾಂತಿ, ವಿನಯ ಮನೆ ಮಾಡು <span class="verse-num">॥೧೪೧॥</span>
			</p>
			<p class="verse">
				ಆರೋಗ್ಯ ರೂಪವಿಡು, ನಡೆಗೆ ಗೆಲುವನು ನೀಡು,<br />
				ಆರ್ತರಿಗೆ ನೆರವಿತ್ತೆನೆಂಬ ಕೀರ್ತಿ ಬೆಳೆಸು;<br />
				ಹಗೆತನವದೇನಿರದ ಕೆಳೆತನವೆ ತುಂಬಿರುವ<br />
				ಬದುಕ ಬಾಳುವ ತೆರದಿ ಸರಿದಾರಿ ಹರಸು <span class="verse-num">॥೧೪೨॥</span>
			</p>
			<p class="verse">
				ನಿನ್ನ ಕಾಣುವ ಭಾಗ್ಯ, ಸನಿಹದಲೆ ಇರುವ ಸುಖ,<br />
				ನಿನ್ನಡಿಗೆ ಪೊಡಮಡಲು ದೊರೆಯೆ ಪುಣ್ಯ,<br />
				ನನ್ನೆದೆಗೆ ನೀ ಬಂದು, ಇಂದು ಅಲ್ಲಿಯೆ ನಿಂದು-<br />
				ನಿನ್ನ ನಾ ಕೂಡಲೆನೆ ನಾನು ಧನ್ಯ <span class="verse-num">॥೧೪೩॥</span>
			</p>
			<p class="verse">
				ಅರಸರ ಅರಸನೆ, ವೈಶ್ರವಣ, ನೀನು ಒಲಿಯದಿರೆ ಏನು ಸುಖ;<br />
				ಅಡೆತಡೆಗಳೆಗಿರದಂತೆ ನಮ್ಮಾಸೆಗಳ ನೀನು ಪೂರೈಸು;<br />
				ಅರಕೆ ಮನದಿ ಮೊದಲಂಕುರಿಸಿ ಮರವನಾಗಿಸುವಾತನು ನೀನೆ,<br />
				ರಾಯರ ರಾಯ ಕುಬೇರ, ಇಚ್ಛೆಗಳ ತವನಿಧಿಯೆ <span class="verse-num">॥೧೪೪॥</span>
			</p>
			<p class="verse">
				ವೇದಗಳ ಆದಿಯಲಿ ಯಾರು ಸ್ವರ ರೂಪದಲ್ಲಿರುತ,<br />
				ಯಾರು ವೇದಾನ್ತ ಉಪನಿಷತ್ತುಗಳಲಿ ತಳವೂರುತ,<br />
				ಪ್ರಕೃತಿಯನು ಸೃಜಿಸುತ್ತ, ಅದರಲೇ ಲೀನವಾಗಿಹನಾರೋ-<br />
				ಆ ಪರಮಾತ್ಮ ಆದಿದೇವನ ಕುರಿತು ನಾ ಧ್ಯಾನಿಸುವೆ <span class="verse-num">॥೧೪೫॥</span>
			</p>
		</section>
		<section class="level2 numbered" id="id-003.54">
			<h2 class="level2-title" epub:type="title">೫೪. ಪುಷ್ಪಾಂಜಲಿ ಮತ್ತು ಸಾಮೂಹಿಕ ಪ್ರದಕ್ಷಿಣೆ; ನಮಸ್ಕಾರ</h2>
			<p class="text-center"><strong><em>(ಕೈಯಲ್ಲಿ ಹೂವನ್ನು ಮತ್ತು ಮಂತ್ರಾಕ್ಷತೆಯನ್ನು ಇರಿಸಿಕೊಳ್ಳುತ್ತಾ, ದೇವರಿಗೆ ಪ್ರದಕ್ಷಿಣೆಯನ್ನು ಮಾಡುವುದು ಅಥವಾ ತಾವು ನಿಂತಲ್ಲೇ ಮೂರು ಬಾರಿ ಪ್ರದಕ್ಷಿಣೆ ಮಾಡಿ, ದೇವರ ಬಳಿ ಹೋಗಿ, ಕೈಯಲ್ಲಿರುವ ಪುಷ್ಪಾಂಜಲಿಯನ್ನು ಸಮರ್ಪಿಸುತ್ತಾ ದೇವರಿಗೆ ಸಾಷ್ಟಾಂಗ ನಮಸ್ಕಾರ ಮಾಡುವುದು.)</em></strong></p>
			<p class="verse">
				ತಿಳಿತಿಳಿದೊ ತಿಳಿಯದೆಯೋ ಮಾಡಿದಾ ತಪ್ಪುಗಳು<br />
				ಪಾಪದೊಲು ಆವರಿಸಿದೆ ತುಂಬಿ ನನ್ನ ಒಳಗೆ ಹೊರಗೆ;<br />
				ಏನೇನ ಪಾಪಗಳ ಎಸಗಿದೆನೋ ಜನ್ಮಜನ್ಮಾಂತರದಿ<br />
				ಹೆಜ್ಜೆ ಹೆಜ್ಜೆಗೂ ನಾಶವಾಗಲವು ನಿನ್ನ ಸುತ್ತುತ್ತಿರಲು;<br />
				ನೀನಲ್ಲದಿನ್ನಾರು ನೆರಳು ಮೊರೆಹೊಕ್ಕವಗೆ ದೀನನಿಗೆ-<br />
				ಇದನರಿತು ಪೊರೆ, ಜಗದೀಶ, ದಯೆಯ ತೋರು
			</p>
			<p><strong><em>-ಶ್ರೀ ಸತ್ಯನಾರಾಯಣ ಸ್ವಾಮಿಗೆ ಪ್ರದಕ್ಷಿಣ ನಮಸ್ಕಾರಗಳನ್ನು ಮಾಡುತ್ತೇನೆ.</em></strong></p>
		</section>
		<section class="level2 numbered" id="id-003.55">
			<h2 class="level2-title" epub:type="title">೫೫. ಉಪಾಯನದಾನ</h2>
			<p class="text-center"><strong><em>(ವಿಧಿವತ್ತಾಗಿ ಪೂಜೆಯನ್ನು ನಿರ್ವಹಿಸಿದ ಅರ್ಚಕರಿಗೆ/ಪುರೋಹಿತರಿಗೆ ಅಥವಾ ಹಿರಿಯರಿಗೆ ಪೂಜಾ ಸಾಂಗತ್ಯದ ಉದ್ದೇಶದಿಂದ ಹಣ್ಣು, ಕಾಯಿ, ತಾಂಬೂಲ (ದಕ್ಷಿಣೆ) ಇತ್ಯಾದಿಗಳ ಉಡುಗೊರೆ ಕೊಡುವುದು.)</em></strong></p>
			<p class="text-center"><strong>ಪೂಜೆ ಮಾಡುವವರು ಹೀಗೆ ಹೇಳಬೇಕು:</strong></p>
			<p class="text-center"><em>ಪೂಜಾಸಾಂಗತ್ಯ ಸಿದ್ಧಿಗೋಸ್ಕರ, ನಿಮಗೆ ಪಾದ್ಯ, ಅಘ್ರ್ಯ, ಆಚಮನೀಯ, ಗಂಧ, ಪುಷ್ಪಗಳಿಂದ ಅರ್ಚನೆ ಮಾಡಿ, ಶ್ರೀ ಸತ್ಯನಾರಾಯಣಸ್ವಾಮಿಯ ಅನುಗ್ರಹವನ್ನು ಬಯಸಿ, ಓ ಹಿರಿಯರೇ, ನಿಮಗೆ ಯಥಾಶಕ್ತಿ ಉಪಾಯನ ದಾನವನ್ನು ಕೊಡುತ್ತೇನೆ॥ ದಯವಿಟ್ಟು ತಾವು ಸ್ವೀಕರಿಸಿ. ನಮ್ಮನ್ನು ಹರಸಿ.॥</em></p>
			<p class="verse"><strong>ಸ್ವೀಕರಿಸುವವರು ಹೀಗೆ ಹೇಳಬೇಕು:</strong></p>
			<p class="verse">
				<em>ನೀವು ಪಾದ್ಯ, ಅಘ್ರ್ಯ, ಆಚಮನೀಯಗಳನ್ನಿತ್ತಿರಿ; ಗಂಧ ಪುಷ್ಪ ಧೂಪ</em><br />
				<em>ದೀಪ ಗಳಿಂದ ಚೆನ್ನಾಗಿ ಸತ್ಕರಿಸಿದಿರಿ; ಸಂತೋಷ..</em><br />
				<em>ಗಂಧವಿತ್ತಿರಿ, ನಿಮಗೆ ಸೌಮಂಗಲ್ಯ ದೊರಕಲಿ;</em><br />
				<em>ಅಕ್ಷತೆಯನ್ನ ಕೊಟ್ಟಿರಿ, ನಿಮ್ಮ ಆಯುಷ್ಯ ವರ್ಧಿಸಲಿ;</em><br />
				<em>ಹೂವುಗಳನ್ನ ಕೊಟ್ಟಿರಿ, ನಿಮ್ಮ ಶ್ರೇಯಸ್ಸು ಬೆಳಗಲಿ;</em><br />
				<em>ತಾಂಬೂಲ ಕೊಟ್ಟಿರಿ, ಐಶ್ವರ್ಯ ಹೆಚ್ಚಲಿ;</em><br />
				<em>ದಕ್ಷಿಣೆಯನ್ನು ಕೊಟ್ಟಿರಿ, ಹೀಗೆ ನೀವು ಯಾವಾಗಲೂ ಹೆಚ್ಚು ಹೆಚ್ಚು</em><br />
				<em>ಕೊಡುವಂತಹವರಾಗಿಯೇ ಇರಿ॥</em>
			</p>
			<p class="verse">
				ಕೊಡುವವನು ಅವನೇ, ಕೊಳ್ಳುವವನೂ ಅವನೇ;<br />
				ಆ ದಡಕೆ ಕೊಂಡೊಯ್ದು ಮುಟ್ಟಿಸುವವನೂ;<br />
				ನಾವು ನಿಮಿತ್ತರು ಮಾತ್ರ, ಅವನಾಟ ಇದು ಎಲ್ಲ-<br />
				ಸತ್ಯದೊಡೆಯನ ನೆನೆ ನೆನೆದು ಸ್ವೀಕರಿಸುವೆ <span class="verse-num">॥೧೪೬॥</span>
			</p>
			<p class="verse"><strong><em>ಪೂಜೆ ಮಾಡುವವರು ಹೇಳುತ್ತಾರೆ:</em></strong></p>
			<p class="verse">
				ಹಿರಣ್ಯಗರ್ಭನ ಮಡಿಲ ಕುಡಿಯ ನೆನಪಿಗೆ ತರುವ<br />
				ರಾಜ ವಿಭಾವಸು ಇತ್ತ ಚಿನ್ನ ಹೋಲುತಲಿರುವ<br />
				ಪುಣ್ಯಾತಿಶಯವನ್ನ ಈ ದಾನ ಕೊಡುವದರ ಜತೆ<br />
				ನೆಮ್ಮದಿಯ ಮಳೆಗರೆಯಲೆಂದು ಕೇಳಿಕೊಳುವೆ <span class="verse-num">॥೧೪೭॥</span>
			</p>
			<p class="verse"><strong>ಸ್ವೀಕರಿಸುವವರು ಹಾರೈಸುತ್ತಾರೆ:</strong></p>
			<p class="verse">
				<em>ನಿಮಗೆಲ್ಲರಿಗೂ ದೀರ್ಘವಾದ ಆಯಸ್ಸು,</em><br />
				<em>ಶ್ರೇಯಸ್ಸು, ಶಾನ್ತಿ, ತುಷ್ಟಿ, ಪುಷ್ಟಿ-ಗಳು ಲಭಿಸಲಿ</em>॥
			</p>
		</section>
		<section class="level2 numbered" id="id-003.56">
			<h2 class="level2-title" epub:type="title">೫೬. ಪುನಃ ಪೂಜೆ ಮತ್ತು ಪ್ರಾರ್ಥನೆ</h2>
			<p class="text-center"><strong><em>(ಪೂಜೆಯ ಕೊನೆಯ ಘಟ್ಟಕ್ಕೆ ಬರುತ್ತಿದ್ದೇವೆ. ಈಗ ದೇವರಿಗೆ ಇನ್ನೊಮ್ಮೆ ಹರಿದ್ರಾಕುಂಕುಮ ಅಕ್ಷತೆಗಳಿಂದ ಪೂಜಿಸುತ್ತಾ ನೇರವಾಗಿ ಮಾಡಲಾಗದ ಕೆಲವು ಪೂಜೆಗಳನ್ನ ಕಲ್ಪಿಸಿಕೊಳ್ಳುತ್ತೇವೆ.)</em></strong></p>
			<p class="text-center"><em>ಪುನಃ ಪೂಜೆಯನ್ನು ಮಾಡುತ್ತೇನೆ. ಮನಸ್ಸಿನಲ್ಲಿಯೇ ಕಲ್ಪಿಸಿಕೊಂಡು ಸಾರ್ವಭೌಮತ್ವದ ಸಂಕೇತವಾದ ಬಿಳಿ ಕೊಡೆಯನ್ನ ಸಮರ್ಪಿಸುತ್ತೇನೆ. ಚಾಮರವನ್ನು ಬೀಸುತ್ತೇನೆ, ನೃತ್ಯ, ಗೀತ, ವಾದ್ಯಗಳಿಂದ ದೇವರನ್ನು ಸಂತೋಷಪಡಿಸುತ್ತೇನೆ. ಅಶ್ವಾರೋಹಣ, ಗಜಾರೋಹಣ ಮಾಡಿಸುತ್ತೇನೆ. ಉಯ್ಯಾಲೆಯ ಮೇಲೆ ಪಲ್ಲಕ್ಕಿಯ ಮೇಲೆ ಕೂರಿಸಿಕೊಂಡು ಮೆರೆಸುತ್ತೇನೆ, ರಥದ ಮೇಲೆ ಕುಳ್ಳಿರಿಸಿಕೊಂಡು ಸುತ್ತಿಸುತ್ತೇನೆ. -ಹೀಗೆ ಮನಸ್ಸಿನಲ್ಲಿಯೇ ಕಲ್ಪಿಸಿಕೊಳ್ಳುತ್ತಾ ವಿವಿಧ ಪೂಜಾ ಕೈಂಕರ್ಯಗಳನ್ನು ಮಾಡಬಯಸುತ್ತೇನೆ. ಅವುಗಳ ಸಂಕೇತವಾಗಿ ಹರಿದ್ರಾ ಕುಂಕುಮ ಅಕ್ಷತೆ ಗಂಧ ಧೂಪ ದೀಪ ಮುಂತಾದ ಉಪಚಾರಗಳೊಂದಿಗೆ ಪೂಜಿಸುತ್ತೇನೆ. ಕೊನೆಯಲ್ಲಿ ಪೂಜೆಗಾಗಿ ತುಳಸೀಪತ್ರವನ್ನು ಸಮರ್ಪಿಸುತ್ತೇನೆ.॥</em></p>
			<p class="text-center"><strong><em>(ಈಗ ಇನ್ನೊಮ್ಮೆ ದೇವರಲ್ಲಿ ಮಾಡುವ ಪ್ರಾರ್ಥನೆ: ನನ್ನ ಸಾಮಥ್ರ್ಯಕ್ಕೆ ತಕ್ಕ ಹಾಗೆ, ನನಗೆ ತೋಚಿದ ವಿಧಿವಿಧಾನವನ್ನು ಅನುಸರಿಸಿ ದೇವರೇ ನಾನು ಪೂಜಿಸಿದ್ದೇನೆ. ಈ ಪೂಜೆಯಿಂದ ಶ್ರೀ ದೇವರು ಪ್ರೀತಿಗೊಳ್ಳಲಿ, ಸುಪ್ರಸನ್ನನಾಗಲಿ ನಾನು ಬೇಡಿದ ವರಗಳನ್ನು ಕೊಡುತ್ತಾ ನನ್ನ ಇಷ್ಟಾರ್ಥಗಳನ್ನು ಈಡೇರಿಸಲಿ॥</em></strong></p>
		</section>
		<section class="level2 numbered" id="id-003.57">
			<h2 class="level2-title" epub:type="title">೫೭. ಅಪರಾಧ ಕ್ಷಮಾಪಣೆ</h2>
			<p class="text-center"><strong><em>(ಪೂಜೆಯನ್ನ ಭಕ್ತಿಯಿಂದ ಶ್ರದ್ಧೆಯಿಂದ ಮಾಡಬೇಕು ಜೊತೆಗೆ ಪೂಜೆ ಮಾಡುವ ಒಂದು ಸಾಂಪ್ರದಾಯಿಕ ವಿಧಿ ಏನಿದೆಯೋ ಅದರಂತೆ ಪೂಜಿಸಬೇಕು. ಆದರೆ ಅನಿವಾರ್ಯ ಕಾರಣಗಳಿಗಾಗಿ ಏನಾದರೂ ತಪ್ಪುಗಳನ್ನು ಮಾಡಿದ್ದರೆ ಅವನೆಲ್ಲಾ ಮನ್ನಿಸಬೇಕೆಂದು ದೇವರನ್ನು ಈಗ ಕೇಳಿಕೊಳ್ಳುತ್ತೇವೆ.)</em></strong></p>
			<p class="verse">
				ಯಾರ ನಾ ನೆನೆದೊಡನೆ, ಯಾರ ನಾ ಹೆಸರಿಸಿದೆ ಎನೆ,<br />
				ತಪದಲ್ಲಿ, ಪೂಜೆಯಲಿ ತೊಡಗಿದುಜ್ಜುಗದಿ,<br />
				ಅರೆ ಕೊರೆಗಳೆಲ್ಲವೂ ಕರಗಿ, ವಿಧಿ ವಿಧಾನವೆ ಜರುಗಿ,<br />
				ಪೂರ್ಣತೆಯ ಪಡೆವವೋ ಆ ಹರಿಯ ನೆನೆವೆ <span class="verse-num">॥೧೪೮॥</span>
			</p>
			<p class="verse">
				ಪೂಜೆ ಮಾಡುವ ವೇಳೆ ಮಂತ್ರ ಮರೆತಿರಬಹುದು,<br />
				ಆಚರಣೆಗಳ ನಡು ನಡುವೆ ಎಡವಿರಲೂ ಬಹುದು;<br />
				ಶ್ರದ್ಧೆ ಭಕ್ತಿಯಲಿನಿತು ಕೊರತೆ ತಲೆದೋರಿರಬಹುದು<br />
				ಎಲ್ಲ ಮನ್ನಿಸು, ಪೂಜೆ ಪರಿಪೂರ್ಣದೊಲು ಪರಿಗಣಿಸು <span class="verse-num">॥೧೪೯॥</span>
			</p>
			<p class="verse">
				ನೂರಾರು ತಪ್ಪುಗಳ ಹಗಲಿರುಳೂ ಮಾಡುತಿಹೆ,<br />
				ಎಡುವುತ್ತ ನಡೆಯುತ್ತ ನಿನ್ನ ಬಳಿ ಬರುತಿರುವೆ;<br />
				ಏನೋ ಪಾಪ, ನನ್ನ ಪ್ರಿಯ ಭಕ್ತನಿವ, ತಿಳಿಯದವ<br />
				ಎಂದೆನುತ, ಜಗದೀಶ, ಎಲ್ಲ ಮನ್ನಿಸೊಡೆಯ <span class="verse-num">॥೧೫೦॥</span>
			</p>
			<p class="verse">
				ಕೈಕಾಲೆ ತಪ್ಪೆಸಗಿರಬಹುದು, ದೇಹವೇ ಮಾಡಿರಬಹುದು;<br />
				ಸಲ್ಲದುದ ನಾ ನೋಡಿ, ಕೇಳಿ, ಆಡಿರಲೂ ಬಹುದು;<br />
				ಅನಿವಾರ್ಯ, ವಿಹಿತವೆಂದೆನಿಸಿ ತಪ್ಪಾಗಿ ನಡೆದಿರಬಹುದು-<br />
				ಎಲ್ಲವನು ಮನ್ನಿಸು, ಪ್ರಭುವೆ, ಓ ಕರುಣಾಳು ದೇವ <span class="verse-num">॥೧೫೧॥</span>
			</p>
			<p class="verse">
				ಅಪ್ಪಿ ತಪ್ಪಾಗಿರಬಹುದು ಪೂಜೆ ಮಾಡುವ ವೇಳೆ<br />
				ಮಂತ್ರ ತಂತ್ರ ಸ್ವರಗಳ ದೋಷ ನುಸುಳಿ ನಡುವೆ<br />
				ಯಾರ ನಾಮವ ನೆನೆಯೆ ಇರವೋ ನ್ಯೂನಾತಿರಿಕ್ತಗಳು<br />
				ಆ ಅಚ್ಯುತಾನಂತಗೋವಿಂದನ ನಾ ಮುಮ್ಮಡಿಯೆ ನೆನೆವೆ <span class="verse-num">॥೧೫೨॥</span>
			</p>
			<p class="verse">
				ಇರುಳು ಜಾರಿತು, ಹೊತ್ತು ಮೂಡಿತು<br />
				ದೈನ್ಯತೆಯ ಬಿಸಿ ಹಬೆ ಇಂಗಿತು;<br />
				ಮುಚ್ಚಿ ತುಕ್ಕಿದ ಕಿಟಕಿ ಬಿಚ್ಚಿತು,<br />
				ಬೆಳಕ ಕಿರಣ ಒಳ ಹೊಕ್ಕಿತು;<br />
				ತೆರೆದ ಬಾಗಿಲಿನೊಳಗೆ ನುಸುಳಿದ<br />
				ಗಾಳಿ ಜೀವಕುಸಿರ ಹಸಿರೂಡಿತು;<br />
				ನನ್ನ ಕಣ್ಣನು ನೀನು ತುಂಬಲು<br />
				ಜೇನ ಕನಸ ಸಿಹಿ ನನಸಾಯಿತು <span class="verse-num">॥೧೫೩॥</span>
			</p>
		</section>
		<section class="level2 numbered" id="id-003.58">
			<h2 class="level2-title" epub:type="title">೫೮. ಕೃತಜ್ಞತಾ ಸಮರ್ಪಣೆ</h2>
			<p class="text-center"><strong><em>(ನಮ್ಮ ಅರ್ಹತೆಯನ್ನೂ ಮೀರಿ ನಾವು ಕೇಳಿದುದರಲ್ಲಿ ಸಮರ್ಪಕವಾದುದನೆಲ್ಲಾ ನಮಗೆ ಕೊಟ್ಟ ದೇವರಿಗೆ ನಮ್ಮ ನೆನಕೆಗಳನ್ನು ಸಮರ್ಪಿಸುವುದು.)</em></strong></p>
			<p class="verse">
				ಇಚ್ಛಾ-ಜ್ಞಾನ-ಕ್ರಿಯೆಯ ಮೂರೂ ಶಕ್ತಿಗಳೊಡನೆ<br />
				ನಾ ಬೆಳೆದೆ- ನೀನವನಿತ್ತು ಕೈ ಹಿಡಿದು ನಡೆಸೆ;<br />
				ಮೌಲ್ಯಾಧಾರಿತ ಬದುಕ ಬಾಳಲಾಶಿಸಿ ಇಟ್ಟ<br />
				ಹೆಜ್ಜೆಗಳ ಒಜ್ಜೆಗಳೋ ಬಿಡುಗಡೆಯ ಕಡೆಗೆ.<br />
				ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,<br />
				ನನ್ನ <em>ಕೃತಜ್ಞತೆ</em>ಗಳನು ಸ್ವೀಕರಿಸಿದೋ! <span class="verse-num">॥೧೫೪॥</span><sup><a epub:type="noteref" href="999-aside.xhtml#id-003-11">೧೧</a></sup>
			</p>
		</section>
		<section class="level2 numbered" id="id-003.59">
			<h2 class="level2-title" epub:type="title">೫೯. ಸರ್ವಸಮರ್ಪಣೆ</h2>
			<p class="text-center"><strong><em>(ಕರ್ಮೇಂದ್ರಿಯಗಳಿಂದಲೂ, ಜ್ಞಾನೇಂದ್ರಿಯಗಳಿಂದಲೂ ನಾವು ಏನನ್ನು ಮಾಡುತ್ತೇವೋ ಅದೆಲ್ಲವೂ ಒಂದು ಬಗೆಯಲ್ಲಿ ದೇವರ ಪೂಜೆಯೇ. ಅದನ್ನೆಲ್ಲ ಸರಿಯಾದ ಅರ್ಥದಲ್ಲಿ ಮನವರಿಕೆ ಮಾಡಿಕೊಳ್ಳುತ್ತಾ ಎಲ್ಲವನ್ನೂ ದೇವರಿಗೇ ಈಗ ಸಮರ್ಪಿಸುವುದು.)</em></strong></p>
			<p class="verse">
				ನನ್ನ ಆತ್ಮವೇ ನೀನು, ಬುದ್ಧಿಯೇ ಪಾರ್ವತೀದೇವಿ<br />
				ಪ್ರಾಣಗಳೇ ಅನುಚರರು, ನಿನ್ನ ದೇಗುಲ ನನ್ನ ದೇಹ.<br />
				ವಿಷಯಸುಖದನುಭವ ನಿನ್ನ ನಿತ್ಯ ಪೂಜಾ ವಿಧಿಯು,<br />
				ನಿದ್ರೆ ಸಮಾಧಿಯ ಮಟ್ಟ, ನಡೆದಾಟ ಓಡಾಟ ನಿನ್ನ ಸುತ್ತ;<br />
				ನನ್ನ ಮಾತುಗಳೆಲ್ಲ ನಿನ್ನ ಸುಗುಣಗಾನವೇ- ಹೀಗೆ,<br />
				ಯಾವ ಕೆಲಸದಿ ತೊಡಗಿದರೂ ಅದು ನಿನ್ನ ಸೇವೆ <span class="verse-num">॥೧೫೫॥</span>
			</p>
			<p class="verse">
				ಮಾಡಿದೆಲ್ಲವದನ್ನು- ದೈಹಿಕವೋ ವಾಚಿಕವೋ<br />
				ಇಂದ್ರಿಯಗಳಿಂದಲೋ ಅಥವ ಮನಸಿನಲ್ಲೋ<br />
				ಬುದ್ಧಿಪೂರ್ವಕ ಅಥವ ಸಹಜವಾಗಿ ಅದೇನೇ ಇರಲಿ-<br />
				ಎಲ್ಲವೂ ನಿನ್ನದೇನೇ ಎನುತವನ ಅಡಿಗಿಡುವೆನು. <span class="verse-num">॥೧೫೬॥</span><sup><a epub:type="noteref" href="999-aside.xhtml#id-003-12">೧೨</a></sup>
			</p>
		</section>
		<section class="level2 numbered" id="id-003.60">
			<h2 class="level2-title" epub:type="title">೬೦. ಭಗವದ್ ಅರ್ಪಣೆ</h2>
			<p class="verse">
				ನಾನು ಮಾಡಿದೆ ಎನಲೆ? ನೀನೆ ಅದ ಮಾಡಿಸಿದೆ;<br />
				ಎಲ್ಲ ಕರ್ಮಕೂ ಈ ಪೂಜೆಯೂ ಸೇರಿ ನೀನೆ ಕರ್ತೃ;<br />
				ನಿನ್ನ ಪ್ರಸಾದದ ಫಲವೇ ಈ ಪೂಜೆ ನಿಜವಾಗಿ<br />
				ಬೇರಿಲ್ಲ, ನಾ ಬಲ್ಲೆ, ಎಲ್ಲೆಲ್ಲೂ ನಿನದಲ್ಲದೇನೂ ಇಲ್ಲ <span class="verse-num">॥೧೫೭॥</span>
			</p>
			<p class="verse">  
				ವೇದಸಮ್ಮತವಿಹುದೋ, ಪದ್ಧತಿಗೆ ಅನುಗುಣವೋ-<br />
				ಒಂದನೂ ನಾನರಿಯೆ ಪೂಜೆಯ ಬಗ್ಗೆ ಸ್ವಲ್ಪವೂನೂ;<br />
				ಇದು ಬೇಕು, ಇದು ಬೇಡ- ಇದ ಕೂಡ ತಿಳಿಯದ ಅಜ್ಞ-<br />
				ನಿನ್ನ ಪ್ರಿಯ ಕಿಂಕರನಷ್ಟೆ, ನಿನಗದು ಗೊತ್ತು, ಸಾಕು! <span class="verse-num">॥೧೫೮॥</span>
			</p>
			<p class="verse">
				ನಾನೇನ ಬೇಡಲಿ ಹೇಳು, ಜ್ಞಾನ ಕರ್ಮೇಂದ್ರಿಯಗಳ ಒಡೆಯ,<br />
				ಏನು ಕೇಳಿದರೂನು ಅದು ಸ್ವಲ್ಪ ಜಾಳು ಹಾಡು ಪಾಡು;<br />
				ನೀನೆ ಇದ್ದರೆ ಎಲ್ಲ ಸಿಕ್ಕಹಾಗಾಯ್ತಲ್ಲ, ಎಲ್ಲರೊಳಗುತ್ತಮನೆ,<br />
				ಸಿರಿಯೊಡನೆ ನನ್ನೆದೆಯಲೇ ಬಂದು ವಾಸ ಮಾಡು <span class="verse-num">॥೧೫೯॥</span>
			</p>
		</section>
		<section class="level2 numbered" id="id-003.61">
			<h2 class="level2-title" epub:type="title">೬೧. ದೇವತಾ ಉದ್ವಾಸನೆ/ ವಿಸರ್ಜನೆ</h2>
			<p class="text-center"><strong><em>(ನಮ್ಮ ಕರೆಗೆ ಓಗೊಟ್ಟು ಇಲ್ಲಿಗೆ ಬಂದು ನಮ್ಮ ಪೂಜೆಯನ್ನು ಸ್ವೀಕರಿಸಿದ ದೇವರಿಗೆ ಹೋಗಿ ಬಾ ಮತ್ತೆ ಕರೆದಾಗ ಬಾ, ಇಲ್ಲ ನನ್ನ ಮನಸ್ಸಿನಲ್ಲಿಯೇ ನೆಲಸಿರು ಎಂದು ಹೇಳಿ ಬೀಳ್ಕೊಡುವುದು.)</em></strong></p>
			<p class="verse">
				ಇಂದು ಬಂದಿರಿ ನೀವು, ಪ್ರೀತಿಯನು ತೋರಿದಿರಿ,<br />
				ಭಕ್ತಿ ಶ್ರದ್ಧೆಯ ಪೂಜೆ ಮೆಚ್ಚಿ ಒಲಿದು;<br />
				ಕರೆದಾಗ ಬರುತಲಿರಿ, ಬಂದೆನ್ನ ಹರಸುತಿರಿ-<br />
				ಇಷ್ಟಾರ್ಥಗಳನೀಡೇರಿಸಲು ಮತ್ತೆ ಬನ್ನಿ <span class="verse-num">॥೧೬೦॥</span>
			</p>
			<p class="verse">
				ಭಕ್ತಿ ಭಾವದ ದೈವಶ್ರದ್ಧೆಯ ಬಿನ್ನಹವಿದ ಕೇಳು-<br />
				ಏಳು ಬ್ರಹ್ಮಣಸ್ಪತಿಯೇ, ಏಳು ಸ್ವಲ್ಪ ಎದ್ದೇಳು;<br />
				ಕೃಪೆಯ ತೋರುವ ಮರುತ ನಿನ್ನ ಸನಿಹದಲಿರಲಿ,<br />
				ಮತ್ತೆ ಬಾ, ಇಂದ್ರನೊಂದಿಗೆ, ನನ್ನ ಪೂಜೆಗೊಳ್ಳು. <span class="verse-num">॥೧೬೧॥</span>
			</p>
		</section>
		<section class="level2 numbered" id="id-003.62">
			<h2 class="level2-title" epub:type="title">೬೨. ಶಾಂತಿಮಂತ್ರ ಪಠಣ</h2>
			<p class="text-center"><strong><em>(ಜಗತ್ತಿನ ಶಾಂತಿಗಾಗಿ ಹಾರೈಕೆಗಳನ್ನ ಸಾಮೂಹಿಕವಾಗಿ ಘೋಷಿಸುವುದು.)</em></strong></p>
			<p><strong>ಕಲಶ ಪೂಜೆಯಲ್ಲಿ ಬರುವ (ಪುಟ ೧೯-೨೧) ಮಂತ್ರಗಳಾದ <em>ಕಿವಿಗೆ ಬೀಳಲಿ ಶುಭದ ವಾರ್ತೆ....<span class="verse-num">॥೨೮॥</span>; ಮಿತ್ರನೆ, ವರುಣನೆ....<span class="verse-num">॥೨೯॥</span> ನಮ್ಮ ಸ್ತುತಿಗಳನೆಲ್ಲ....<span class="verse-num">॥೩೦॥</span> ಬ್ರಹ್ಮನೆ ನಮಿಸುವೆನು....<span class="verse-num">॥೩೧॥</span> ಎಲ್ಲೆಡೆ ಜೇನು....<span class="verse-num">॥೩೨॥</span> ಈ ಯಜ್ಞ ಈ ಪೂಜೆ....<span class="verse-num">॥೩೩॥</span> ಜೊತೆಜೊತೆಯ....<span class="verse-num">॥೩೪॥</span> ಇಲ್ಲ ಅಲ್ಲದುದರಿಂದ....<span class="verse-num">॥೩೬॥</span></em> ಇವುಗಳನ್ನು ಈಗ ಪಠಿಸಬೇಕು)</strong></p>
			<p class="verse">
				ಮೇಲೆ ಆಗಸದಲ್ಲಿ, ಅಂತರಿಕ್ಷದಲಿ, ಇಲ್ಲಿ ಬುವಿಯಲ್ಲಿ,<br />
				ಗಿರಿಗಳಲಿ, ನೀರಿನಲಿ, ಹೊನಲು, ಎಲೆ ಮೂಲಿಕೆಯ ಕಂಪಿನಲಿ,<br />
				ಗಿಡಮರದ ಸೊಂಪಿನಲಿ, ಹರಡಿ ಹಬ್ಬಿದ ಬಳ್ಳಿಗಳ ತಂಪಿನಲಿ<br />
				-ಬ್ರಹ್ಮತತ್ತ್ವದಲಿ ಎಲ್ಲೆಲ್ಲೂ ಎಂದೆಂದೂ ಶಾಂತಿಯಿರಲಿ! <span class="verse-num">॥೧೬೨॥</span>
			</p>
		</section>
		<section class="level2 numbered" id="id-003.63">
			<h2 class="level2-title" epub:type="title">೬೩. ಸಾಮೂಹಿಕ ಧ್ಯಾನ</h2>
			<p class="text-center"><strong><em>(ಈಗ ಎಲ್ಲರೂ ಕಣ್ಣುಮುಚ್ಚಿ ಕುಳಿತುಕೊಂಡು ಎರಡು-ಮೂರು ನಿಮಿಷಗಳ ಕಾಲ ಭಗವಂತನ ಧ್ಯಾನ ಮಾಡುವುದು.</em></strong></p>
			<p class="text-center"><strong>ಭ್ರೂಮಧ್ಯದಲ್ಲಿ ಭಗವಂತನನ್ನು ಕೇಂದ್ರೀಕರಿಸಿಕೊಂಡು ಧ್ಯಾನ ಮಾಡುವುದು ಉತ್ತಮ.</strong></p>
			<p class="text-center"><strong><em>ಈ ಸಂದರ್ಭದ ಹಿನ್ನೆಲೆಯಲ್ಲಿ ಯಾರಾದರೂ ಒಬ್ಬರು ನಿರಂತರವಾಗಿ ಓಂಕಾರ ಪಠಣ ಮಾಡುತ್ತಿದ್ದರೆ ಒಳ್ಳೆಯದು. ಓಂಕಾರವಲ್ಲದೆ ಬೇರೇನೂ ಶಬ್ದ ಬಾರದೇ ವಾತಾವರಣ ನಿಶ್ಶಬ್ದವಾಗಿರಬೇಕು.</em></strong></p>
			<p class="text-center"><strong><em>ಈ ಭಾಗ ಯಾವುದೇ ಪೂಜೆಯ ಮುಖ್ಯವಾದ ಅಂಗ. ತದೇಕಚಿತ್ತರಾಗಿ ಎಲ್ಲರೂ ಈ ಧ್ಯಾನದಲ್ಲಿ ಭಾಗವಹಿಸಬೇಕು.)</em></strong></p>
		</section>
		<section class="level2 numbered" id="id-003.64">
			<h2 class="level2-title" epub:type="title">೬೪. ತೀರ್ಥಪ್ರಸಾದ ವಿನಿಯೋಗ</h2>
			<p class="text-center"><strong><em>(ದೇವರಿಗೆ ಅಭಿಷೇಕ ಮಾಡಿದ ಪಂಚಾಮೃತ, ದೇವರ ಮೇಲಿರಿಸಿದ ಹೂವಿನ ಪ್ರಸಾದ, ಲಕ್ಷ್ಮೀ ಪೂಜೆಯ ಕುಂಕುಮ ಪ್ರಸಾದವನ್ನು ಎಲ್ಲರಿಗೂ ಕೊಡಬೇಕು.</em></strong></p>
			<p class="text-center"><strong><em>ಮತ್ತು ಈ ಪೂಜೆಗೆಂದೇ ವಿಶೇಷ ನೈವೇದ್ಯ ಮಾಡಿದ ಸಪಾದ ಭಕ್ಷ್ಯವನ್ನು ಎಲ್ಲರಿಗೂ ಹಂಚುವುದು.)</em></strong></p>
			<p class="verse">
				ಅಕಾಲ ಸಾವಿಗಿದೊಂದು ಸುಭದ್ರ ಅಡೆತಡೆಯೆಂದು,<br />
				ರೋಗರುಜಿನಗಳೆಲ್ಲದರ ನಿಲುಗಡೆಯಿದೆಂದು,<br />
				ಪಾಪಗಳ ಉಪಶಮನಕಿದುವೆ ಶಕ್ತ ಸಾಧನವೆಂದು-<br />
				ನಂಬಿ ದೇವನ ಚರಣಜಲವಿದ ನಾ ಸ್ವೀಕರಿಸುವೆ॥ <span class="verse-num">॥೧೬೩॥</span>
			</p>
			<p class="verse">
				ನುಚ್ಚುನೂರಾಗಿದೆ ದೇಹ, ಬಲಿತ ಮಾಗಿದ ಹಣ್ಣಿದರೊಳಗೆ<br />
				ಬಗೆ ಬಗೆಯ ವ್ಯಾಧಿಗಳಿನಿತಿನಿತು ಒಲೆ ಹೂಡಿವೆ;<br />
				ಹರಿ, ನೀ ಅಗ್ನಿಶಾಮಕ ವೈದ್ಯ; ನಿನ್ನ ಪಾದೋದಕವೇ ಮದ್ದು-<br />
				ಇದ ನಂಬಿ ನಿನ್ನ ಚರಣಜಲವಿದ ನಾ ಸ್ವೀಕರಿಸುವೆ॥ <span class="verse-num">॥೧೬೪॥</span>
			</p>
		</section>
		<section class="level2 numbered" id="id-003.65">
			<h2 class="level2-title" epub:type="title">೬೫. ಆಶೀರ್ವಾದ</h2>
			<p class="text-center"><strong><em>(ಪೂಜೆಗೆ ಬಂದ ಗುರು ಹಿರಿಯರು ಪೂಜೆ ಮಾಡಿದವರನ್ನು ಮತ್ತು ಕುಟುಂಬದ ಎಲ್ಲ ಹಿರಿ-ಕಿರಿಯರನ್ನು ಆಶೀರ್ವದಿಸುವುದು.)</em></strong></p>
			<p class="verse">
				ಕಾಲಕಾಲಕೆ ಮಳೆ ಬೀಳುತಿರಲಿ; ಇಳೆ<br />
				ತುಂಬಿ ತುಳುಕಲಿ ಬೆಳೆಯಲಿ;<br />
				ಶಾಂತಿ ನೆಲಸಲಿ ನಮ್ಮ ರಾಷ್ಟ್ರದಿ<br />
				ಜನರು ನೆಮ್ಮದಿಗೊಳ್ಳಲಿ;<br />
				ಸುಖಿಗಳಾಗಿಯೇ ಇರಲಿ ಎಲ್ಲರೂ<br />
				ಚಿಂತೆ ಸುಳಿಯದ ತೆರದಲಿ;<br />
				ದುಃಖ ಯಾರಿಗೂ ತಟ್ಟದಂದದಿ-<br />
				ಒಳಿತನೆಲ್ಲರು ಕಾಣಲಿ! <span class="verse-num">॥೧೬೫॥</span>
			</p>
			<p class="verse">
				ನ್ಯಾಯಮಾರ್ಗದಿ ಒಡೆಯರಾಳಲಿ, ಒಳ್ಳೆಯದೆ ಪ್ರಜೆಗಳಿಗೆ ಆಗಲಿ,<br />
				ನಿತ್ಯಮಂಗಳ ಶುಭವಾಗುತಾಗುತ ಪಶುಪ್ರಾಣಿ ಸಜ್ಜನರು<br />
				ಸೌಹಾರ್ದತೆಯ ನೆಮ್ಮದಿಯ ಸವಿಯಲಿ, ಶಾಂತಿ ಬೇರೂರಿ ನಿಲ್ಲಲಿ-<br />
				ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ <span class="verse-num">॥೧೬೬॥</span>
			</p>
			<p class="verse">
				ಸುಖವ ಸವಿಯಲಿ ಎಲ್ಲ ಜನಗಳು<br />
				ಎಲ್ಲ ಒಳ್ಳಿತು ಅವರಿಗಾಗಲಿ;<br />
				ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ<br />
				ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ<br />
				ಸುಖಿಗಳಾಗಿಯೇ ಇರಲಿ ಎಲ್ಲರೂ ನಮ್ಮ ಲೋಕದಲಿ
			</p>
			<p class="text-center"><strong><em>ॐॐ ಶುಭವಾಗಲಿ ॐॐ</em></strong></p>
		</section>
	</section>
</body>
</html>
