<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತೇ ಮುತ್ತು</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000d.1">
		<h1 class="level1-title" epub:type="title">ಪ್ರಸ್ತಾವನೆ</h1>
		<p>ಕಾಲಕಾಲಕ್ಕೆ ನಾನು ಬರೆದ ವೈಚಾರಿಕ ಲೇಖನಗಳ ಸಂಕಲನ ಇದು. ಹಾಗೆ ಬರೆಯುವಾಗ ಸಂಶೋಧನಾತ್ಮಕ ಪ್ರವೃತ್ತಿಯಿಂದ ಅಧ್ಯಯನ ಮಾಡಿದ ವಸ್ತುಗಳನ್ನು ಕೇಂದ್ರವಾಗಿರಿಸಿಕೊಂಡು ಬರೆದ ಬರೆಹಗಳು ಇವು. ಇದರಲ್ಲಿ ಕೆಲವು ಸಂಕ್ಷಿಪ್ತ ರೂಪದಲ್ಲಿ ಅಂಕಣ ಲೇಖನಗಳಾಗಿ ಕೆಲವು ನಿಯತ ಕಾಲಿಕಗಳಲ್ಲಿ ಬೆಳಕುಕಂಡಿವೆ. ಆ ಎಲ್ಲ ಪತ್ರಿಕಾ ಮಾಧ್ಯಮದವರಿಗೆ ನನ್ನ ಕೃತಜ್ಞತೆಗಳು.</p>
		<p>ಇಲ್ಲಿನ ಒಂದೆರಡು ಲೇಖನಗಳು ಈ ಹಿಂದೆ ಪ್ರಕಟವಾದ ನನ್ನ ಪ್ರಬಂಧ ಸಂಕಲನ<em>ಮಾತಿನ ಮಂಟಪ</em>ದಲ್ಲಿ ಇವೆ (ಈಗ ಆ ಕೃತಿಯ ಪ್ರತಿಗಳು ಅಲಭ್ಯ). ಕೆಲವರು ಆ ಲೇಖನಗಳನ್ನು ಮೆಚ್ಚಿ ತಮ್ಮ ಅನಿಸಿಕೆಗಳೊಂದಿಗೆ ಪ್ರತಿಕ್ರಿಯಿಸಿದ್ದಾರೆ. ಆ ಪ್ರತಿಕ್ರಿಯೆಗಳನ್ನು ಬಳಸಿಕೊಂಡು ಪರಿಷ್ಕರಿಸಿಯೋ, ವಿಸ್ತರಿಸಿಯೋ ಬೇರೊಂದು ರೂಪದಲ್ಲಿ ಆ ಪ್ರಬಂಧಗಳನ್ನು ಇಲ್ಲಿ ಕಾಣಿಸಿದ್ದೇನೆ. ಉಳಿದವೆಲ್ಲವು ಇತ್ತೀಚೆಗೆ ಬರೆದಂಥವು.</p>
		<p>ಈ ಬಗೆಯ ಲೇಖನಗಳನ್ನು ಬರೆಯುವಾಗ ತೌಲನಿಕವಾಗಿ ಅಧ್ಯಯನ ಮಾಡುವ ವೇಳೆ ನಾನು ಹಲವಾರು ಗ್ರಂಥಗಳನ್ನು ಅವಲೋಕಿಸಿದ್ದೇನೆ. ಆ ಎಲ್ಲ ಆಕರ ಗ್ರಂಥಗಳಿಗೂ ನಾನು ಋಣಿ. ಇನ್ನಷ್ಟು ಹೊಸ ಚಿಂತನೆಗಳಿಗೆ ಆಹಾರವಾಗಬಹುದೆಂಬ ಕಾರಣಕ್ಕೆ ಅಲ್ಲಲ್ಲಿ ಅಡಿಟಿಪ್ಪಣಿಗಳಲ್ಲಿ ಆ ಗ್ರಂಥಗಳ ಮಾತುಗಳನ್ನು ಯಥಾವತ್ತಾಗಿ ಉಲ್ಲೇಖಿಸಿದ್ದೇನೆ. ಆಕರ ಗ್ರಂಥಗಳ ವಿವರಗಳನ್ನೂ ಪ್ರತಿ ಲೇಖನದ ಕೊನೆಯಲ್ಲಿ ಸೂಚಿಸಿದ್ದೇನೆ. ಓದುಗರು ದಯವಿಟ್ಟು ಇವನ್ನು ಪರಾಂಬರಿಸಬೇಕು.</p>
		<p>ಪ್ರಬಂಧ ಸಿದ್ಧವಾಗುತ್ತಿದ್ದಂತೆಲ್ಲ ಅದನ್ನು ಆಮೂಲಾಗ್ರ ಓದಿ, ವಿಮರ್ಶಿಸುತ್ತ ಸುಧಾರಣೆಗಳಿಗೆ ಸಲಹೆ ಸೂಚನೆಗಳನ್ನೀಯುತ್ತಿದ್ದ ಕಟುವಿಮರ್ಶಕಿ ಸಹಧರ್ಮಿಣಿ ನಾಗಲಕ್ಷ್ಮಿಗೆ ನಾನು ಋಣಿ.</p>
		<p>ಆಯಾಯ ಕ್ಷೇತ್ರದಲ್ಲಿ ಪರಿಣತರಾದ ವಿದ್ವಾಂಸ ಸ್ನೇಹಿತರೊಂದಿಗೆ ಪ್ರಬಂಧಗಳ ವಿಷಯದ ಬಗ್ಗೆ ಚರ್ಚಿಸಿದ್ದೇನೆ. ಕೆಲವು ಪ್ರಬಂಧಗಳನ್ನು ಪರಿಶೀಲಿಸಿ, ಕೆಲವರು ಲಿಖಿತವಾಗಿಯೂ, ಕೆಲವರು ಫೋನಿನಲ್ಲಿಯೂ ತಮ್ಮ ಅಭಿಪ್ರಾಯಗಳನ್ನು ಕಳುಹಿಸಿಕೊಟ್ಟು ಉಪಕರಿಸಿದ್ದಾರೆ; ಇವರಿಗೆಲ್ಲ ನನ್ನ ಕೃತಜ್ಞತೆಗಳು.</p>
		<p>ಶಾಸನ ಶಾಸ್ತ್ರದಲ್ಲಿ ಪ್ರಾಧ್ಯಾಪಕರಾಗಿ ಪ್ರೊ| ಎಚ್.ಎಂ. ನಾಗರಾಜರಾವ್ ಅವರು ಮಾಡಿರುವ ಸಂಶೋಧನಾ ಕಾರ್ಯಗಳ ಹಿರಿಮೆ ಬಹಳ ಮಹತ್ವದ್ದು. ತಮ್ಮ ಇನ್ನಿತರ ಬರೆಹ ಮತ್ತು ಸಂಶೋಧನಾ ಕಾರ್ಯಗಳ ನಡುವೆ ಬಿಡುವು ಮಾಡಿಕೊಂಡು ನನ್ನ ಈ ವೈಚಾರಿಕ ಪ್ರಬಂಧ ಸಂಕಲನವನ್ನು ಕೂಲಂಕಷವಾಗಿ ಓದಿ, ವಿಶ್ಲೇಷಣಾತ್ಮಕ ಮುನ್ನುಡಿಯನ್ನ ವಿಶ್ವಾಸಪೂರ್ವಕವಾಗಿ ಅತ್ಯಲ್ಪಕಾಲದಲ್ಲೇ ಬರೆದುಕೊಟ್ಟ ಅವರಿಗೆ ನಾನು ಕೃತಜ್ಞ.</p>
		<p>ಈ ಗ್ರಂಥವೂ ಸೇರಿದಂತೆ ನನ್ನ ಎಲ್ಲ ಪುಸ್ತಕಗಳಿಗೂ ಅಕ್ಷರ ವಿನ್ಯಾಸಕ್ಕಾಗಿ ಗಣಕ ತಂತ್ರಾಂಶ<em>ಬರಹ</em>ವನ್ನು ಬಳಸಿಕೊಂಡಿದ್ದೇನೆ. ಈ ತಂತ್ರಾಂಶದ ಸೃಷ್ಟಿಕರ್ತ, ಅಮೆರಿಕಾದ ನ್ಯೂಜೆರ್ಸಿಯಲ್ಲಿರುವ ಶ್ರೀ ಶೇಷಾದ್ರಿ ವಾಸು ಅವರು ನನ್ನ ಆತ್ಮೀಯ ಮಿತ್ರರು. ಈ ಬರಹ ತಂತ್ರಾಂಶ ನನಗೂ, ನನ್ನಂಥ ಸಹಸ್ರಾರು ಲೇಖಕ ಮಿತ್ರರಿಗೂ ಒದಗಿಸಿರುವ ಸಹಾಯವನ್ನು ಎಷ್ಟು ಹೊಗಳಿದರೂ ಕಡಿಮೆಯೇ. ಗೆಳೆಯ ಶ್ರೀ ಶೇಷಾದ್ರಿ ವಾಸು ಅವರಿಗೆ ನನ್ನ ಹೃತ್ಪೂರ್ವಕ ನಮನ.</p>
		<p>ಲಿಪಿವಿನ್ಯಾಸ ಗಣಕೀಕರಣ ಮಾಡಿದ ಶ್ರೀ ಮಾಗಲು ಮಲ್ಲಿಕಾರ್ಜುನ ಅವರಿಗೆ, ಗಣಕೀಕರಣದಲ್ಲಿ ನೆರವಿತ್ತ ಶ್ರೀ ಜೈ ಗಣೇಶ್, ಶ್ರೀ ಪ್ರದೀಪ್ ವಿಠ್ಠಲ್ ಮತ್ತು ಕುಮಾರಿ ಎಂ. ರಾಧಿಕಾ ಅವರಿಗೆ, ಅಚ್ಚುದೋಷಗಳ ತಾಳೆ ನೋಡಿದ ಸರ್ವಜ್ಞ ಪ್ರತಿಷ್ಠಾನದ ಕವಿ ಶ್ರೀ ಜಯಪ್ಪ ಹೊನ್ನಾಳಿ, ಮುಖಪುಟ ವಿನ್ಯಾಸ ಮಾಡಿದ ಶ್ರೀ ಲೋಕೇಶ್ ಅವರಿಗೆ, ಅಚ್ಚುಕಟ್ಟಾಗಿ ಮುದ್ರಿಸಿದ ಶ್ರೀ ಸದ್ಗುರು ಮುದ್ರಣಾಲಯದ ಶ್ರೀ ವಾಸುದೇವಮೂರ್ತಿ ಹಾಗೂ ಮುದ್ರಣಾಲಯದ ಸಿಬ್ಬಂದಿ ವರ್ಗದವರಿಗೆ, ವಿಶ್ವಾಸ ಪೂರ್ವಕವಾಗಿ ಈ ಪುಸ್ತಕವನ್ನು ಅಂದವಾಗಿ ಪ್ರಕಟಿಸಿದ ಮೈಸೂರಿನ ಹೆಸರಾಂತ ಭಾರತೀ ಪ್ರಕಾಶನದ ಶ್ರೀ ಬಿ.ಎನ್. ಶ್ರೀನಿವಾಸ್ ಅವರಿಗೆ ನಾನು ಆಭಾರಿ.</p>
		<p>ಸಹೃದಯ ಓದುಗರು ಕೊಂಡು ಓದಿ, ತಮ್ಮ ಅಭಿಪ್ರಾಯಗಳನ್ನು ಕರೆದು/ ಬರೆದು ತಿಳಿಸಬೇಕಾಗಿ ವಿನಂತಿಸಿಕೊಳ್ಳುವೆ.</p>
		<p class="text-author">ಸ್ನೇಹದಲ್ಲಿ ನಿಮ್ಮ,<br /><strong>ಶಿಕಾರಿಪುರ ಹರಿಹರೇಶ್ವರ</strong><br />ಮೈಸೂರು </p>
	</section>
</body>
</html>
