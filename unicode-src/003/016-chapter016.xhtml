<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
<title>ಮಾತೇ ಮುತ್ತು</title>
<link rel="stylesheet" type="text/css" href="css/style.css" />
</head>
		<body class="maintext">
		<section class="level1 numbered" epub:type="chapter" role="doc-chapter" id="id-006">
		<h1 class="level1-title" epub:type="title"><span class="num">೦6</span>:: </h1>
		
<p>* * *<br />೧೬ :: ಬರೆಯಬಲ್ಲವರಿಗೆ ಪ್ರೋತ್ಸಾಹದ ಪೋಷಣೆ</p>
<p>ಹಾಡುಗಾರರಿಗೂ ಬರಹಗಾರರಿಗೂ ಒಂದು ವಿಚಾರದಲ್ಲಿ ಸಾಮ್ಯವಿದೆ. ಆಗಾಗ ಅವರಿಗೆ ಬೆನ್ನು ತಟ್ಟುತ್ತಿರಬೇಕು. ''ನೀವು ಚೆನ್ನಾಗಿ ಹಾಡುತ್ತೀರಂತೆ, ಎಲ್ಲಿ ಒಂದು ಹಾಡನ್ನು ಹೇಳಿ, ನಮಗಾಗಿ ಹೇಳಿ''- ಎಂದು ಹಾಡುಗಾರರನ್ನು ಸಭೆ ಸೇರಿದಾಗ, ಸಂತೋಷಕೂಟ ನೆರೆದಾಗ, ಮನೆಗೆ ಅತಿಥಿಯಾಗಿ ಬಂದಿದ್ದಾಗ ಕೇಳಿ-ಕೊಳ್ಳು ವುದಿಲ್ಲವೇ; ಹಾಗೆಯೇ 'ಬರಹಗಾರರನ್ನೂ' ಇತ್ತೀಚೆಗೆ ನೀವು ಏನು ಬರೆದಿದ್ದೀರಿ, ನಿಮ್ಮ ಕವನವನ್ನು ಓದಿ, ಕೇಳೋಣ; ನಮ್ಮ ಮುಂಬರುವ ಸಂಚಿಕೆಗೆ, ಪ್ರಕಟಿಸ ಬೇಕೆಂದು ಯೋಜಿಸಿರುವ ಪತ್ರಿಕೆಗೆ, ವಾರ್ತಾಪತ್ರಕ್ಕೆ ಒಂದು ಕತೆ, ಕವನ ಅಥವಾ ಒಳ್ಳೆಯ ಸಾಮಯಿಕ ವಿಷಯದ ಮೇಲೆ ಲೇಖನವೊಂದನ್ನ ಬರೆದು ಕೊಡಿ- ಎಂದು ಪೀಡಿಸಬೇಕಾಗುತ್ತದೆ.</p>
<p>ನಾವು ಬಹಳ ವರ್ಷಗಳ ಕಾಲ ಅಮೆರಿಕಾದಲ್ಲಿದ್ದು, ಅಲ್ಲಿನ ಕನ್ನಡಪರ ಚಟುವಟಿಕೆಗಳಲ್ಲಿ ಸಾಕಷ್ಟು ತೊಡಗಿದ್ದುದರಿಂದ, ಅಲ್ಲಿನ ಕನ್ನಡದ ಬರಹಗಾರರನ್ನು ಕುರಿತು ನಾಲ್ಕಾರು ಮಾತುಗಳನ್ನು ಸ್ವಾನುಭವದ ಹಿನ್ನಲೆಯಲ್ಲಿ ಆಡಲು ಬಯಸುತ್ತೇನೆ.</p>
<p>ಸಭೆಯಲ್ಲೋ ಸಮಾರಂಭದಲ್ಲೋ ಹಾಡಲು ಬಲ್ಲವರನ್ನು ಹಾಡಿ ಹೊಗಳ ಬೇಕಾಗಿ ಬರುವಂತೆ, ಬರಹಗಾರರನ್ನೂ ಈಗ ದುಂಬಾಲು ಬೀಳಬೇಕಾಗುವ ಕಾಲ ಬಂದಿದೆ. ಅದೂ ಅನಿವಾಸೀ ಭಾರತೀಯರ ಅನೇಕ ಸಂಘಟನೆಗಳು ವಾರ್ಷಿಕ ಸಂಚಿಕೆ ಹೊರತರುವಾಗ, ಲೇಖನ ಬರೆಸಲು ಒದ್ದಾಡಬೇಕಾದ ಪರಿಸ್ಥಿತಿ ಅನೇಕ ವೇಳೆ ಬರುತ್ತದೆ. ಇದು ಎಲ್ಲೆಲ್ಲೂ ಸಾಮಾನ್ಯವಾದರೂ, ವಿದೇಶದ ಕನ್ನಡಿಗರಲ್ಲಿ ಇದು ಸರ್ವೇ ಸಾಮಾನ್ಯ, ಅವಶ್ಯಕ ಅನಿವಾರ್ಯ ಆಪದ್ಧರ್ಮ ಸೂತ್ರ!</p>
<p>ವಿದೇಶದ ಕನ್ನಡ ಸಂಘಗಳಲ್ಲಿ ವರ್ಷಕ್ಕೊಮ್ಮೆಯಾದರೂ ಮತ್ತು ವಿಶೇಷ ಸಮಾರಂಭಗಳನ್ನು ನಡೆಸಿದಾಗಲೆಲ್ಲ ಕನ್ನಡ ಲೇಖನಗಳುಳ್ಳ ಸಂಚಿಕೆಯೊಂದನ್ನು ಹೊರತರುವ ವಾಡಿಕೆ ಅನೂಚಾನವಾಗಿ ನಡೆದು ಬಂದಿದೆ. ಕೆಲವು ಕನ್ನಡ ಕೂಟ ಗಳವರು ವರ್ಷಕ್ಕೆ ನಾಲ್ಕು ಆರು ಸಂಚಿಕೆಗಳನ್ನು ಪ್ರಕಟಿಸಿರುವುದೂ ಉಂಟು. ಇಲಿನಾಯ್ ರಾಜ್ಯದ ಷಿಕಾಗೋ ನಗರದಲ್ಲಿರುವ 'ವಿದ್ಯಾರಣ್ಯ' ಕನ್ನಡ ಕೂಟದವರು ತಮ್ಮ ಉತ್ತಮ ಸಾಹಿತ್ಯ ಸಂಚಿಕೆ <em>'ಸಂಗಮ'</em>ವನ್ನು ಹೀಗೆ ಎರಡು-ಮೂರು</p>
<br /><sup><a epub:type="noteref" href="999-aside.xhtml#id-005-">೧೪</a></sup> <strong>ಕನ್ನಡ ಸಾಹಿತ್ಯ ಚರಿತ್ರೆಗಳು: <em>(೧). ಕರ್ಣಾಟಕ ಕವಿಚರಿತೆ</em>(ಸಂ: ನರಸಿಂಹಾಚಾರ್, ಆರ್), ಸಂಪುಟ ೧ ರಿಂದ ೩; ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೫. ( <em>೨). ಕನ್ನಡ ಕೈಪಿಡಿ,</em>(ಸಂ: ಶ್ರೀಕಂಠಯ್ಯ, ಬಿ ಎಂ.) ಸಂಪುಟ ೨, ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೭೦, (೩). ಮುಗಳಿ ರಂ.ಶ್ರೀ., <em>ಕನ್ನಡ ಸಾಹಿತ್ಯ ಚರಿತ್ರೆ,</em>ಉಷಾ ಸಾಹಿತ್ಯ ಮಾಲೆ, ಮೈಸೂರು, ೧೯೬೮. (೪) ಶಾಮರಾಯ ತ. ಸು., <em>ಕನ್ನಡ ಸಾಹಿತ್ಯ ಚರಿತ್ರೆ,</em>ತಾ.ವೆಂ. ಸ್ಮಾರಕ ಗ್ರಂಥಮಾಲೆ, ಮೈಸೂರು, ೨೦೦೧.</strong></h೬>
<p>೧೮೨<br /> <em>ಮಾತೇ ಮುತ್ತು</em><br /><sub> </sub><br /> <em>ಮಾತೇ ಮುತ್ತು</em><br />೧೮೩</p>
<p><h೬>ತಿಂಗಳಿಗೊಮ್ಮೆ ಪ್ರಕಟಿಸುತ್ತಿದ್ದಾರೆ. ಕಾವೇರಿಯವರೂ ಹಾಗೆಯೇ ತಮ್ಮ ನಿಯತಕಾಲಿಕ ವಾರ್ತಾಪತ್ರಿಕೆಯಲ್ಲಿ ಸುದ್ದಿಯ ಜೊತೆಗೆ ಸಾಹಿತ್ಯದ ಪುರವಣಿಯನ್ನೂ ಇರಿಸುತ್ತಿದ್ದಾರೆ.ಕೆಲವು ವರುಷಗಳ ಹಿಂದೆ ನ್ಯೂಯಾರ್ಕಿನ ಕನ್ನಡ ಸಂಘದವರು <em>ಸುದ್ದಿ ಸಾರಂಗಿ</em>ಯನ್ನು ಹೀಗೆ ನಿಯತಕಾಲಿಕವಾಗಿ ಹಲವು ಸಂಚಿಕೆಗಳಲ್ಲಿ ಪ್ರಕಟಿಸುತ್ತಿದ್ದರು. (ಅದೀಗ ವರ್ಷಕ್ಕೊಮ್ಮೆ.) ಉದಾಹರಣೆಗೆಂದು ಕೆಲವನ್ನು ಮಾತ್ರ ಹೆಸರಿಸುತ್ತೇನೆ (ಹೆಸರು ಬಿಟ್ಟೆನೆಂದು ದಯವಿಟ್ಟು ಆಕ್ಷೇಪಿಸಬೇಡಿ!): ಈಗ 'ಕಾವೇರಿ', 'ಪಂಪ' ಮತ್ತು ಉತ್ತರ ಮತ್ತು ದಕ್ಷಿಣ ಕ್ಯಾಲಿಫೋರ್ನಿಯಾದ ಎರಡೂ ಕನ್ನಡ ಕೂಟಗಳು ತಪ್ಪದೆ ಪ್ರತಿವರ್ಷ ಸಾಹಿತ್ಯ ಸಂಚಿಕೆಯೊಂದನ್ನು ( <em>ಸ್ವರ್ಣಸೇತು</em>ಮತ್ತು <em>ಸಂಗಮ</em>) ಹೊರತರುತ್ತಿವೆ. ಉತ್ತರ ಕ್ಯಾಲಿಫೋರ್ನಿಯಾ ಕನ್ನಡ ಕೂಟದವರು ಹಿಂದೆ ಪ್ರತಿ ಯುಗಾದಿಗೊಮ್ಮೆ ಸಾಹಿತ್ಯಸಂಚಿಕೆಯೊಂದನ್ನು ಹೊರತರುತ್ತಾ, ಆಯಾಯ ಸೌರಚಾಂದ್ರಮಾನ ಸಂವತ್ಸರದ ಹೆಸರನ್ನೇ ಅದಕ್ಕಿಡುವ ಸಂಪ್ರದಾಯವೊಂದನ್ನು ಮೊನ್ನೆಮೊನ್ನೆಯವರೆಗೂ ಇಟ್ಟುಕೊಂಡಿದ್ದರು. ಆಗ ಬಂದಿದ್ದವು: <em>ಚಿತ್ರಭಾನು</em>,  <em>ವಿಕ್ರಮ</em>ಇತ್ಯಾದಿ.</p>
<p>'ಅಟಲಾಂಟಾ, ಜಾರ್ಜಿಯಾ'ದ <em>'ನೃಪತುಂಗ'</em>ತನ್ನ <em>ಚಿಗುರು</em>ವಿಗೆ ಹೆಸರಾಗಿದೆ. ಆಸ್ಟ್ರೇಲಿಯಾದ ಸಿಡ್ನಿ ನಗರದ 'ಕನ್ನಡ ಬಳಗ'ದವರ <em>ಕನ್ನಡವಾಣಿ,</em>ಆಸ್ಟ್ರೇಲಿಯಾದ ಮೆಲ್ಬೋರ್ನಿನವರ <em>ನಿಸರ್ಗ</em>,  ಅಲ್ಲಿನ ಚಟುವಟಿಕೆಗಳ ಕೈಗನ್ನಡಿಯಾಗಿವೆ. ಉಳಿದ ಕನ್ನಡ ಸಂಘಗಳೂ ಅಷ್ಟೆ. ಕೆಲವು ಕನ್ನಡ ಸಂಸ್ಥೆಗಳು ವಾರ್ತಾಪತ್ರಗಳನ್ನು ಒಳ್ಳೆಯ ಸುದ್ದಿ ಮಾಧ್ಯಮವನ್ನಾಗಿ ಮಾಡಿಕೊಂಡಿವೆ; ನಡೆದ ಚಟುವಟಿಕೆಗಳ ವರದಿಯನ್ನ ಮತ್ತು ಮುಂಬರುವ ಕಾರ್ಯಕ್ರಮಗಳ ಇಣುಕು-ನೋಟವನ್ನು ಕೊಡುವ ವಿಸ್ತೃತ ರೂಪದ ಹಾರೋಲೆಗಳಾಗಿವೆ, ಇವು. 'ತ್ರಿವೇಣಿ'ಯ <em>ತ್ರಿವೇಣಿ ವಾಹಿನಿ</em>ಮತ್ತು 'ಅರಿಜೆ಼ೂೀನಾ ಕನ್ನಡ ಸಂಘ'ದ <em>ಕನ್ನಡ ವಾಣಿ</em>,  ನ್ಯೂಜಿ಼ಲೆಂಡ್‍ನ <em>ಕೂಟ ಪತ್ರಿಕೆ</em>(ವಾರ್ತಾಪತ್ರ)ಗಳನ್ನು ಇಲ್ಲಿ ಮಾದರಿಗಾಗಿ ಹೆಸರಿಸ ಬಹುದು. ಇತ್ತಿಚೆಗೆ 'ಕಾವೇರಿ' ಯವರು ಒಂದೇ ಪುಟದ ಆ ಕಡೆ ಈ ಕಡೆ ಕನ್ನಡದಲ್ಲೂ ಇಂಗ್ಲಿಷಿನಲ್ಲೂ ಸಂಘಕ್ಕೇ ಸಂಬಂಧಿಸಿದ ಸುದ್ದಿಗಳನ್ನೂ ಬೇರೆ ಬರಹಗಳನ್ನೂ ಕೊಡುವ <em>ವಾರ್ತಾಪತ್ರ</em>ದ ವಿನೂತನ ಪ್ರಯೋಗ ಮಾಡಿ ಯಶಸ್ವಿಯಾಗಿದ್ದಾರೆ.</p>
<p>ತಮ್ಮ ತಮ್ಮ ಸಂಘಗಳ ಆಶ್ರಯದಲ್ಲಿ ನಡೆಯುವ ಕನ್ನಡಿಗರ ಸಮಾವೇಶ, ಸಮ್ಮಿಳನ ಮತ್ತು ಸಮ್ಮೇಳನಗಳ ಅಂಗವಾಗಿ ಇಲ್ಲವೇ ಹತ್ತನೇ/ಇಪ್ಪತ್ತನೇ ವಾರ್ಷಿಕ ಸಮಾರಂಭ, ರಜತ ಜಯಂತಿ- ಇತ್ಯಾದಿಗಳ ಅಂಗವಾಗಿ ವಿಶೇಷ ಸಂಪುಟಗಳನ್ನು ಬಿಡುಗಡೆ ಮಾಡುವ ಸಾಹಸವನ್ನು ಕನ್ನಡ ಕೂಟಗಳವರು ಮಾಡುತ್ತಿದ್ದಾರೆ. ಮಿಸ್ಸೌರಿಯ ಸೇಂಟ್‍ಲೂಯಿ(ಸ್) ಕನ್ನಡ ಕೂಟದವರು ಹೊರತಂದ <em>ಸಂಭ್ರಮ</em>ಒಂದು ಉತ್ತಮ<br />ಉದಾಹರಣೆ. ಈಗಾಗಲೇ 'ಅಕ್ಕ'ದ ಐದು 'ವಿಶ್ವಕನ್ನಡ ಸಮ್ಮೇಳನ'ಗಳ ನೆನಪಿನಲ್ಲಿ ಹೊರತಂದಿರುವ <em>ಸಂಸ್ಮರಣ ಗ್ರಂಥ</em>ಗಳ (ಸ್ಮರಣ ಸಂಚಿಕೆ-೨೦೦೦, ಸ್ಪಂದನ-೨೦೦೨, ವಿಕಾಸ-೨೦೦೪, ಪ್ರಬಂಧವಾಹಿನಿ-೨೦೦೬ ಇತ್ಯಾದಿ) ಬಗ್ಗೆ ನಿಮಗೆ ಗೊತ್ತೇ ಇದೆ. ಅವು ಉತ್ತಮ ಲೇಖನಗಳ ಆಗರವಾಗಿವೆ. ಇಲ್ಲಿ ಬರೆಯಬಲ್ಲವರ ಲೇಖನಗಳ ಪ್ರಾತಿನಿಧಿಕ ಸಂಕಲನಗಳ ರೂಪಿನಲ್ಲಿವೆ.</p>
<p>ಇರಲಿ, ಪ್ರಥಮ ಅಖಿಲ ಉತ್ತರ ಅಮೆರಿಕಾ ಕನ್ನಡ ಸಮ್ಮೇಳನ ಮಾನ್ಯ ಶ್ರೀ ಬಿ.ಟಿ. ಲಕ್ಷ್ಮಣರ ನೇತೃತ್ವದಲ್ಲಿ ನ್ಯೂಜೆರ್ಸಿಯಲ್ಲಿ ನಡೆದ(೧೯೮೩) ಹೊರಬಂದ ಸ್ಮರಣಸಂಚಿಕೆ ಪೂರ್ಣವಾಗಿ ಡಾ| ಜಯರಾಮ ಉಡುಪರ ಸುಂದರ ಕ್ಯಲಿಗ್ರಫಿಯ ಕನ್ನಡ ಕೈಬರಹದಲ್ಲಿ ಇತ್ತು! 'ಅಮೆರಿಕನ್ನಡ'ದ ಬೀಜ ಮೊಳೆತದ್ದು ಆವಾಗಲೇ! ಎಲ್ಲರ ಮೆಚ್ಚುಗೆ ಗಳಿಸಿ ಬೆಳೆಯುತ್ತಿದ್ದರೂ, ಬರೆವವರನ್ನು ಬೆಳೆಸುತ್ತಿದ್ದರೂ, ಆರ್ಥಿಕ ಕಾರಣಗಳಿಗಾಗಿ ಅದು ನಿಂತು ಹೋದದ್ದು ಒಂದು ಕಠೋರ ವಿಷಾದದ ಸಂಗತಿ.</p>
<p>ಇತ್ತೀಚೆಗೆ 'ಕನ್ನಡ-ಅಮೆರಿಕಾ' ಪತ್ರಿಕೆ ಪ್ರಾರಂಭವಾಗಿದೆ (ನಾನು ಇದರ ಸಂಚಿಕೆಯನ್ನು ನೋಡಿಲ್ಲ; ಆದ್ದರಿಂದ ಹೆಚ್ಚು ಹೇಳಲಾರೆ!); ನಮ್ಮವರೇ ಆದ ರವಿ ಕೃಷ್ಣರೆಡ್ದಿ ಅವರು ಇನ್ನೊಂದು ಸಾಹಸಕ್ಕೆ ತೊಡಗಿರುವುದೂ ನಿಮಗೆ ತಿಳಿದಿರಬೇಕು. ಅದೇ 'ವಿಕ್ರಾಂತ ಭಾರತ'. ಪ್ರಚಲಿತ ವಿದ್ಯಮಾನಗಳ ಹೊಸ ಕನ್ನಡ ವಾರಪತ್ರಿಕೆಯನ್ನು ಬೆಂಗಳೂರಿನಲ್ಲಿಯೇ ಪ್ರಕಟಿಸತೊಡಗಿದ್ದಾರೆ. ಅದೇ ಹೆಸರಿನ ಅಂತರ್‍ಜಾಲ ತಾಣವೂ ಪ್ರಾರಂಭವಾಗಿದೆ.</p>
<p>ಒಂದು ನಿರ್ದಿಷ್ಟ ವಿಷಯದ ಚೌಕಟ್ಟನ್ನೇ ಆಯ್ಕೆಮಾಡಿಕೊಂಡು ಹೊರತಂದ ಗ್ರಂಥಗಳಾದ <em>ಕಾರಂತ ಚಿಂತನ</em>,  <em>ಕುವೆಂಪು ದರ್ಶನ</em>,  <em>ಪುತಿನ ಸಾಹಿತ್ಯ ಸಮೀಕ್ಷೆ</em>,  <em>ಕಥಾ ಸಂಕಲನಗಳು, ನಗೆಗಡಲು</em>- ಮುಂತಾದವು ನಿಜಕ್ಕೂ ಶ್ಲಾಘನೀಯ ಯೋಜನೆಗಳು. ಹಾಗೆಯೇ ಅಂತರ್ ಜಾಲದಲ್ಲಿ ಮೆರೆಯುತ್ತಿರುವ ಕನ್ನಡ ಸಂಘಗಳ/ ಕನ್ನಡಿಗರ ಜಾಲತಾಣಗಳ ಸಾಹಿತ್ಯಕ ಮೌಲ್ಯ ಹೆಸರಿಸಬೇಕಾದದ್ದೇ.</p>
<p>ನಮ್ಮನ್ನೆಲ್ಲ ಪೋಷಿಸುತ್ತಿರುವ, ಶಾಮಸುಂದರ್ ಅವರ ನೇತೃತ್ವದ, ಅತ್ಯಂತ ಜನಪ್ರಿಯವಾಗಿರುವ, <em>ಅದುವೆ ಕನ್ನಡ</em>(ದಟ್ಸ್ ಕನ್ನಡ) ಜಾಲತಾಣದ ಬಗ್ಗೆ ಎಷ್ಟು ಕೊಂಡಾಡಿದರೂ ಸಾಲದು. ಇನ್ನೊಂದು ಉತ್ತಮ ಜಾಲತಾಣವೆಂದರೆ ಕ್ಯಾಲಿ ಫೋರ್ನಿಯಾದಲ್ಲಿ ಶ್ರೀ ಶೇಷಗಿರಿ ಶೆಣೈ ಪ್ರಧಾನ ಸಂಪಾದಕರಾಗಿ, ಮೈಸೂರಿನಲ್ಲಿ ಶ್ರೀ ಸಂದೀಪ್ ಶಣೈ ನಡೆಸುತ್ತಿರುವ 'ಅವರ್ ಕರ್ನಾಟಕ ಡಾಟ್ ಕಾಮ್'. 'ಕನ್ನಡ ಸಾಹಿತ್ಯ ಡಾಟ್ ಕಾಮ್' ಸಹ ಒಳ್ಳೆಯ ಕೆಲಸ ಮಾಡುತ್ತಿದೆ. ನೀವು ಗೂಗಲ್‍ಗೆ ಹೋಗಿ ಶೋಧನೆ ಮಾಡಿದರೆ ಕನ್ನಡದ ಇನ್ನಿತರ ಹತ್ತಾರು ಜಾಲತಾಣಗಳ ಸಂಪರ್ಕ ದೊರಕಿಸಿಕೊಳ್ಳಬಹುದು. ಈಗಂತೂ ನೂರಾರು ವೈಯಕ್ತಿಕ ಜಾಲತಾಣಗಳೂ,</p>
</h೬>
<p>೧೮೪<br /> <em>ಮಾತೇ ಮುತ್ತು</em><br /><sub> </sub><br /> <em>ಮಾತೇ ಮುತ್ತು</em><br />೧೮೫</p>
<p><h೬>ಬ್ಲಾಗ್‍ಗಳೂ ಆಸಕ್ತರ ದಾಹಕ್ಕೆ ನೀರೂಡುತ್ತಿವೆ. ಒಂದೇ ಒಂದು ದುಃಖದ ಸಂಗತಿ ಯೆಂದರೆ ಹಲವಾರು ಜಾಲತಾಣಗಳು ಅತಿ ಉತ್ಸಾಹದಿಂದ ವಿದ್ಯುನ್ಮಾನ ಆಗಸದಲ್ಲಿ ಮೂಡಿ, ಭರವಸೆ ನೀಡಿ, ಕಾರಣಾಂತರಗಳಿಂದ ಮರೆಯಾಗುತ್ತಿವೆ.ಕನ್ನಡಪರ ಸಂಘ-ಸಂಸ್ಥೆಗಳ ಇಂಥ ಈ ಎಲ್ಲ ಪತ್ರಿಕೆ/ಸಂಚಿಕೆಗಳ ಜೀವಾಳ ಕನ್ನಡ ಬರಹಗಳು. ಅವು, ಕನ್ನಡದ ಇಂಪಿನ ದನಿಗಳು ಎಷ್ಟೆಷ್ಟು ಇದ್ದರೆ ಅಷ್ಟಷ್ಟು ಸೊಗಸು. ಚೆನ್ನಾಗಿರುವ ಲೇಖನಗಳು ಇದ್ದಲ್ಲಿ ಇನ್ನೂ ಸೊಗಸು. ಕವನ, ಕತೆ, ಹಾಸ್ಯ, ಪ್ರಬಂಧ, ನಾಟಕ - ಹೀಗೆ ವೈವಿಧ್ಯವಿದ್ದರೆ ಮತ್ತಷ್ಟು ಸೊಬಗು. ಇವನ್ನೆಲ್ಲ ಬರೆಯುವವರು ಬೇಕಲ್ಲ!</p>
<p>ಇದ್ದಾರೆ! ವಿದೇಶಕ್ಕೆ ವಲಸೆ ಬಂದವರಲ್ಲಿ, ಕನ್ನಡಿಗರಲ್ಲಿ ಹೀಗೆ ಈ ಎಲ್ಲ ಪ್ರಕಾರಗಳಲ್ಲಿ ಕೈ ಆಡಿಸಿದವರು, ಬೇರೆ ಬೇರೆ ಪ್ರಮಾಣಗಳಲ್ಲಿ ಪರಿಣತಿ ಪಡೆದವರು ಇದ್ದಾರೆ. 'ಅಮೆರಿಕನ್ನಡ'ದ ಲೇಖನಗಳನ್ನು ಕೂಲಂಕಷವಾಗಿ ನೋಡಿದ ಡಾ| ಎಸ್.ಎಲ್. ಭೈರಪ್ಪನವರು ಒಮ್ಮೆ ಹೇಳಿದ್ದರು: ''ಇಲ್ಲಿ ಹೊಸ ಬಗೆಯ ಕನ್ನಡ ಸಾಹಿತ್ಯದ ನಿರ್ಮಾಣವೇ ಆಗುತ್ತಿದೆ; ಇದು ಅಲ್ಲಿ ತೌರಿನಲ್ಲಿ ಮೂಡಿ ಬರಲು ಆಗದ್ದು ಇಲ್ಲಿಸಾಧ್ಯವಾಗುತ್ತಿದೆ!''- ಎಂದು. ಇದು ನಿಜ. ತಮ್ಮ ತಮ್ಮ ಹುಲ್ಲು ಗಾವಲುಗಳನ್ನು ಕಂಡುಕೊಂಡಮೇಲೆ, ಒತ್ತಡದಿಂದ ಮುಕ್ತರಾಗಿ ಹವ್ಯಾಸಗಳಲ್ಲಿ ತೊಡಗುವ, ಮನಸ್ಸನ್ನ ಹೂಡುವ ಕಾಲ ಕೂಡಿಬಂದಾಗ ಇವರೆಲ್ಲ ಬರೆಯಬಲ್ಲರು, ಚೆನ್ನಾಗಿಯೇ ಬರೆಯಬಲ್ಲರು. ತಮ್ಮ ತಮ್ಮ ಕ್ಷೇತ್ರಗಳಲ್ಲಿ ಹೇಗೂ ಈ ಪ್ರತಿಭಾವಂತರು ಪರಿಣತರು. ಆಸಕ್ತಿ, ಅಭಿಲಾಷೆ ಉಳ್ಳವರೇ ಆದರೆ, ಸ್ವಲ್ಪ ಪ್ರಯತ್ನಪಟ್ಟರೆ, ಬರೆವ ಕಲೆಯನ್ನ ಕರಗತ ಮಾಡಿಕೊಳ್ಳಲು ಇಂಥವರಿಗೇನೂ ಕಷ್ಟವಿಲ್ಲ.</p>
<p>ಆದರೆ ಆಗಬೇಕಾದದ್ದು ಇಂತಹ ಸಾಣೆಹಿಡಿಯದ ವಜ್ರದ ತುಂಡುಗಳನ್ನ, ಪುಟವಿಡದ ಚಿನ್ನದ ಅದುರು ಖನಿಗಳನ್ನ ಹುಡುಕಿ, ಗುರುತಿಸಿ, ಪ್ರೋತ್ಸಾಹಿಸಿ, ಗೌರವಿಸುವ ಕೆಲಸಗಳು.</p>
<p>* * *<br />ಇದೇ ಲೇಖಕರ ಇತರ ಕೃತಿಗಳು</p>
<p>ಪ್ರಕಟಿತ ಕೃತಿಗಳು:</p>
<p> <em>ವಿದೇಶಕ್ಕೆ ಬಂದವರು</em>(ಕವನ ಸಂಕಲನ) (೧೯೯೮, ೨೦೦೫)</p>
<p> <em>ಮಾತಿನ ಮಂಟಪ</em>(ಪ್ರಬಂಧ ಸಂಕಲನ) (೨೦೦೨)</p>
<p> <em>ರಾಂಟ್‍ಜನ್</em>(ವೈಜ್ಞಾನಿಕ ಸಾಹಿತ್ಯ) (೧೯೭೫)</p>
<p> <em>ಮಾತಿನ ಚಪ್ಪರ</em>(ಪ್ರಬಂಧ ಸಂಕಲನ) (೨೦೦೫)</p>
<p> <em>ಕನ್ನಡ ಉಳಿಸಿ ಬೆಳಸುವ ಬಗೆ</em>(ಅಮೆರಿಕನ್ನಡ ಚಿಂತನೆಗಳು) (೨೦೦೫)</p>
<p> <em>ಕನ್ನಡದಲ್ಲಿ ಶ್ರೀ ಸತ್ಯನಾರಾಯಣ ಪೂಜೆ</em>(ಮಂತ್ರ ಮಂಜರಿ) (೨೦೦೬)</p>
<p> <em>ಮಾತಿನ ಮಲ್ಲಿಗೆ</em>(ಲಲಿತ ಪ್ರಬಂಧ ಸಂಕಲನ) (೨೦೦೯)</p>
<p> <em>ಮುಕ್ತ</em>ಕ <em>ನ್ನಡ</em>(ಸಂಸ್ಕೃತದಿಂದ ಕನ್ನಡಿಸಿದ ಮುಕ್ತಕಗಳು) (೨೦೦೯)</p>
<p> <em>ಗೀತ ಗುಚ್ಛ</em>(ಸಂಸ್ಕೃತ ನೀಳ್ಗವನಗಳ ಕನ್ನಡ ರೂಪ) (೨೦೦೯)</p>
<p> <em>ಗುಬ್ಬಿ-ಗುಬ್ಬಚ್ಚಿ</em>(ಒಂದು ಭಾಷಾವೈಜ್ಞಾನಿಕ ಅಧ್ಯಯನ) (೨೦೦೯)</p>
<p> <em>ಮೊದಲ ಹೆಜ್ಜೆಗಳು</em>(ಕವನ ಸಂಕಲನ) (೨೦೦೯)</p>
<p>ಪ್ರಧಾನ ಸಂಪಾದಕ:</p>
<p>'ಅಮೆರಿಕನ್ನಡ' (ಉತ್ತರ ಅಮೆರಿಕಾದ ಕನ್ನಡ ಸಾಹಿತ್ಯ ದ್ವೈಮಾಸಿಕ)</p>
<p>'ಸ್ಮರಣ ಸಂಚಿಕೆ' (ವಿಶ್ವಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, ೨೦೦೦)</p>
<p>'ದರ್ಶನ' (ವಿಶ್ವ ಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, ೨೦೦೦)</p>
<p>'ಚಿತ್ರಭಾನು' (ಉತ್ತರ ಕ್ಯಾಲಿಫೋರ್ನಿಯಾ, ಸಾಹಿತ್ಯ ವಾರ್ಷಿಕ, ೨೦೦೨)</p>
<p>'ತುರಾಯಿ' (ಮಧ್ಯವಲಯ ಕನ್ನಡ ಸಮ್ಮೇಳನ, ಮಿಸ್ಸೌರಿ, ೧೯೯೧)</p>
<p>'ಅಕ್ಷಯ' (ಪ್ರೊ| ಕೆ.ಭೈರವಮೂರ್ತಿರವರ ಅಭಿನಂದನಾ ಗ್ರಂಥ ೨೦೦೮)</p>
<p>'ಸಂವಹನ ಕಾವ್ಯ-೨೦೦೮' (ವಿವಿಧ ಕವಿಗಳ ಕವನ ಸಂಕಲನ, ೨೦೦೮)</p>
<p>ಸಹ-ಸಂಪಾದಕ:</p>
<p>'ಕನ್ನಡ ಭಾಗವತ ಸಮಗ್ರ ಸಂಪುಟ' (ಪರಿಶೋಧಕ ಸಮಿತಿ ಸದಸ್ಯ, ೦೮)</p>
<p>'ಸ್ಪಂದನ' (ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸ್ಮರಣ ಸಂಚಿಕೆ, ಡೆಟ್ರಾಯಿಟ್</p>
<p>ಯುಎಸ್‍ಎ, ೨೦೦೨)</p>
<p>'ವಿಕಾಸ' (ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸ್ಮರಣ ಸಂಚಿಕೆ, ಫ್ಲಾರಿಡಾ</p>
<p>ಯುಎಸ್‍ಎ, ೨೦೦೪)</p>
<p>'ಸಮ್ಮೇಳನ ಸ್ಮರಣ ಸಂಚಿಕೆ' (ಅಕ್ಕ ವಿಶ್ವಕನ್ನಡ ಸಮ್ಮೇಳನ</p>
<p>ವಾಷಿಂಗ್‍ಟನ್ ಡಿಸಿ, ಯುಎಸ್‍ಎ, ೨೦೦೬)</p>
<p>'ಪ್ರಬಂಧ ವಾಹಿನಿ' (ಅಕ್ಕ ವಿಶ್ವಕನ್ನಡ ಸಮ್ಮೇಳನ ವಾಷಿಂಗ್‍ಟನ್ ಡಿಸಿ,</p>
<p>ಯುಎಸ್‍ಎ, ೨೦೦೬)</p>
</h೬>
<p>೧೮೬<br /> <em>ಮಾತೇ ಮುತ್ತು</em><br /><sub> </sub></p>
<p><h೬>ಪ್ರಕಟಣೆಯ ವಿವಿಧ ಹಂತಗಳಲ್ಲಿ:<strong> <em>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</em>(ಒಂದು ತೌಲನಿಕ ಅಧ್ಯಯನ)</p>
<p> <em>ಲಲ್ಲೇಶ್ವರಿ</em>(ಕಾಶ್ಮೀರ ಶೈವ ಅನುಭಾವಿಯ ವಚನಗಳ ವಿಶ್ಲೇಷಣೆ)</p>
<p> <em>ಫಾರಸೀ ಕವನಗಳು</em>(ಆಯ್ದ ಕವನಗಳ ಕನ್ನಡ ಭಾವಾನುವಾದ)</p>
<p> <em>ತಿರುಗಾಟ</em>(ಕಾದಂಬರಿ)</p>
<p> <em>ಪೂರ್ವಸೂರಿಗಳು ಕಂಡ ಕಾಶ್ಮೀರ</em>(ಪ್ರಬಂಧ ಸಂಕಲನ)</p>
<p> <em>ಮನೆಗೆ ಮರಳಿದ ಮೇಲೆ</em>(ಕವನ ಸಂಕಲನ)</p>
<p> <em>ಮಾತಿನ ಚಾವಡಿ</em>(ಸಾಹಿತ್ಯ ವಿಮರ್ಶೆಯ ಲೇಖನಗಳು)</p>
<p> <em>ಮಾತಿನ ಮನೆ</em>(ಆತ್ಮ ಕಥನ)</p>
<p> <em>ಕನ್ನಡದಲ್ಲಿ ಮದುವೆ</em>(ಸಂಸ್ಕೃತ ಮಂತ್ರಗಳ ಕನ್ನಡ ಪದ್ಯಾನುವಾದಗಳು)</p>
<p> <em>ಪುರಂದರದಾಸರು</em>(ಗೀತ ನಾಟಕ)</p>
<p> <em>ಕನ್ನಡ ಮಂತ್ರ ಮಂಜರಿ</em>(ಕನ್ನಡದಲ್ಲಿ ದೇವರ ಪೂಜೆ)</p>
<p> <em>ಭಾಸ್ಕರನ ಲೀಲಾವತಿ</em>(ಸಂಸ್ಕೃತ ಗಣಿತ ಗ್ರಂಥದ ಒಳನೋಟ)</p>
<p> <em>ಯೇಸುಕ್ರಿಸ್ತನ ಕೊನೆಯ ದಿನಗಳು</em>(ಬೈಬಲ್‍ನ ಒಂದು ಅಧ್ಯಯನ)</p>
<p>* * *<strong> </p>
</body>
</html>

		</section>
</section>
</body>
</html>
