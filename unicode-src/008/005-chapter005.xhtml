<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಹರಿಯ ಕಾಣಿಕೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-P5">
		<h1 class="level1-title" epub:type="title">ಕುಶಲೋಪರಿ</h1>
	</section>
	<section class="level1 numbered" epub:type="chapter" role="doc-chapter" id="id-P5.001">
		<p class="text-center"><strong>ಮೌಲ್ಯಾಧಾರಿತ ಬದುಕಿನ ಬಯಕೆ</strong></p>
		<p class="verse">ಇಚ್ಛಾ ಜ್ಞಾನ ಕ್ರಿಯಾ ಶಕ್ತಿಂ ಅಮಲಂ<br />ಅದದಾಃ ತ್ವಂ ಮೇಧಾಂ, ಯತ್ನತೋ<br />ಮೌಲ್ಯಾಧಾರಿತ ಜೀವನಂ ಯಾಮಿ ಅಹಂ,<br />ಅನುಭಾವ್ಯ ನಿಶ್ರೇಯಸಂ ಸಂಪ್ರತಿ<br />ಅನುಗ್ರಹಿತೋಽಸ್ಮಿ, ಹೇ ಭಗವನ್,<br />ಕೃತಜ್ಞತಾಂ ಮಾಂ ಸ್ವೀಕುರು।।</p>
		<p class="quote-author"><strong><em>ಶಿಕಾರಿಪುರ ಹರಿಹರೇಶ್ವರ</em></strong></p>
		<p class="myquote">ಇಚ್ಛಾ ಜ್ಞಾನ ಕ್ರಿಯೆಯ ಮೂರೂ ಶಕ್ತಿಗಳೊಡನೆ<br />ನಾ ಬೆಳೆದೆ- ನೀನವನಿತ್ತು ಕೈ ಹಿಡಿದು ನಡೆಸೆ;<br />ಮೌಲ್ಯಾಧಾರಿತ ಬದುಕ ಬಾಳಲಾಶಿಸಿ ಇಟ್ಟ<br />ಹೆಜ್ಜೆಗಳ ಒಜ್ಜೆಗಳೋ ಬಿಡುಗಡೆಯ ಕಡೆಗೆ.<br />ಅನುಗ್ರಹಿಸಿ ಕಾಯ್ದೆಯೈ, ಓ ದೇವ, ಮಾದೇವ,<br />ನನ್ನ ಕೃತಜ್ಞತೆಗಳನು ಸ್ವೀಕರಿಸಿದೋ!</p>
		<p class="quote-author"><strong><em>ಶಿಕಾರಿಪುರ ಹರಿಹರೇಶ್ವರ</em></strong></p>
		<h1 class="level1-title" epub:type="title">ಗುಬ್ಬಿ :: ಗುಬ್ಬಚ್ಚಿ<br />. . . . ಒಂದು ವಿವೇಚನೆ</h1>
		<p><strong>ಪ್ರವೇಶ:</strong></p>
		<p>ಗುಬ್ಬಿ ಎಂದೊಡನೆ 'ಕಿಚ ಕಿಚ' ದನಿ ಮಾಡುವ ಪುಟಾಣಿ ಪಕ್ಷಿಯೊಂದು ನಮ್ಮ ಮನದಂಗಳಕ್ಕೆ ಹಾರಿ ಬರುತ್ತದಲ್ಲವೇ? ಉಗುರಿನಿಂದಾಗುವ ಕೆಲಸಕ್ಕೆ ಕೊಡಲಿ ತೆಗೆದುಕೊಳ್ಳುವವರನ್ನು ಕಂಡಾಗ, 'ಗುಬ್ಬಿಯ ಮೇಲೆ ಬ್ರಹ್ಮಾಸ್ತ್ರವೇ?' ಎಂದು ಛೇಡಿಸಿದುದು ನೆನಪಿಗೆ ಬರುತ್ತದೆ ತಾನೆ?<em>ಗುಬ್ಬಿ ಎಣ್ಣೇ ಕುಡಿದರೆ ಬೀಸುವ ಕಲ್ಲು ತೋಯಿಸೀತೇ; ಹಾರುವ ಗುಬ್ಬಿಗೆ ಗೋಧಿಕಲ್ಲು ಕಟ್ಟಿದ ಹಾಗೆ; ಉಬ್ಬಿ ಮಳೆ ಬಂದರೆ, ಗುಬ್ಬಿ ಮೈ ನೆನೆಯೋದಿಲ್ಲ</em>ಎನ್ನುವಂಥ ಗಾದೆಗಳೂ ಸುಳಿದಾಡಿಯಾವು. ಚಿಕ್ಕದಾದ ಆ ಹಕ್ಕಿಯ ಮರಿಗೆ<em>ಗುಬ್ಬಚ್ಚಿ</em>ಎಂದು ಕರೆದು, ಮಕ್ಕಳಾಗಿದ್ದಾಗಲೇ ನಾವು ಅದನ್ನು ಪರಿಚಯ ಮಾಡಿಕೊಂಡಿದ್ದೇವೆ.</p>
		<p>ಎಲ್ಲೆಲ್ಲೂ ಇದ್ದ ಈ<em>ಊರಗುಬ್ಬಿ, ಮನೆಗುಬ್ಬಿ</em>ಈಗೀಗ ಜನ-ವಾಹನ-ಕೈಗಾರಿಕೆಗಳ ಸಂದಣಿಯ ಜಂಗುಳಿಯ ನಗರಗಳಲ್ಲಿ ಅಪರೂಪವಾಗುತ್ತಿದೆ ಯೆಂಬ ಕೂಗು ಕೇಳಿ ಬರುತ್ತಿದೆ. ಈ ಗುಬ್ಬಿ (ಮುಖ್ಯವಾಗಿ ಗುಬ್ಬಚ್ಚಿ) ಯನ್ನು ಕನ್ನಡದ ಒಂದು ವಿಶಿಷ್ಟ ಪದವೆಂದು ಭಾಷಾಶಾಸ್ತ್ರಜ್ಞರು ಗುರುತಿಸಿದ್ದಾರೆ.<sup><a epub:type="noteref" href="999-aside.xhtml#id-005.1">೧</a></sup> ಭಾಷಾವಿಜ್ಞಾನದ ನಿಟ್ಟಿನಿಂದ ನಡೆಸುವ ವಿಶ್ಲೇಷಣೆಯನ್ನು ಪ್ರಬಂಧದ ಕೊನೆಗೆ ಇಟ್ಟುಕೊಳ್ಳೋಣ. ಮೊದಲು, ಈಗ ನಮ್ಮ ಗುಬ್ಬಿಯನ್ನ ಅರ್ಥಕೋಶದಿಂದ ಹೊರಗೆ ಸನಿಹದಲ್ಲಿ ಕೆಲಕಾಲ ಹಾರಿಬಿಟ್ಟು, ವಿವೇಚಿಸೋಣ:</p>
		<p>ಉಬ್ಬಿಕೊಂಡಿರುವದಕ್ಕೆ ಗುಬುಟಾಗಿ ಇದೆ ಎನ್ನುತ್ತ, ಅದಕ್ಕೆ<em>ಗುಬ್ಬಿ,</em> <em>ಗುಬ್ಬೆ</em>ಎನ್ನುವ ಪದ ಬಳಸುತ್ತಾರೆ.<sup><a epub:type="noteref" href="999-aside.xhtml#id-005.2">೨</a></sup>ತಲೆಯ ಮೇಲೆ ಗುಂಡಾಗಿ ಗುಬುಟಾಗಿರುವ ಅರ್ಧಗೋಳಾಕಾರದ ಟೊಪ್ಪಿಗೆಯ 'ಗುಬ್ಬಿಮೊಳೆ'ಯನ್ನು ಬಾಗಿಲಿಗೆ ಬಡಿಯುತ್ತಾರೆ. ಕೊಪ್ಪೆ> ಗೊಪ್ಪೆ> ಗೊಬ್ಬೆ> ಗುಬ್ಬೆ ಆಗಿ, ಹಳ್ಳಿಗಳಲ್ಲಿ ಹಲಸಿನಮರದ ಕೆಳಗೆ ಜನ ಕಂಬಳಿಗುಬ್ಬೆ ಹಾಕಿಕೊಂಡು ಕುಳಿತೂ ಬಿಡುತ್ತಾರೆ.</p>
		<p>ಉಬ್ಬಿರುವ ಆಭರಣಕ್ಕೆ<em>ಗುಬ್ಬಿ</em>ಎಂದು ಕರೆಯುವುದು ವಾಡಿಕೆಯಾಗಿತ್ತು. ಈ ಕಾರಣಕ್ಕೇ ಹಲವು ಬಗೆಯ ಗುಬ್ಬಿ-ಒಡವೆಗಳು ಪ್ರಾಚೀನ ಕನ್ನಡ ಸಾಹಿತ್ಯದಲ್ಲಿ ಸಿಗುತ್ತವೆ. ಉಬ್ಬಿರುವ ಓಲೆಯಂಥ ಒಡವೆಗೆ<em>ಗುಬ್ಬಿಬೇಳೆ</em>ಎಂದು ಉತ್ತರಕರ್ನಾಟಕದ ಮಂದಿ ಹೆಸರಿಸುತ್ತಾರೆ. ಗುಬುಟಾಗಿರುವ, ಉಬ್ಬಿರುವ ಕೈಕಡಗಕ್ಕೆ ಕಿಟೆಲ್ ಕೋಶ<em>ಗುಬ್ಬಿಬಳೆ</em>ಎನ್ನುತ್ತದೆ. ದಕ್ಷಿಣ ಕನ್ನಡದ ಮುದ್ದಣ ತನ್ನ<em>ಶ್ರೀರಾಮಾಶ್ವಮೇಧ</em>ದಲ್ಲಿ ಬಳಸುವ<em>ಗುಬ್ಬಿಕಂಕಣ</em>ಕ್ಕೆ<sup><a epub:type="noteref" href="999-aside.xhtml#id-005.3">೩</a></sup>ಕೇಶಿರಾಜನು<em>ಶಬ್ದಮಣಿದರ್ಪಣ</em>ದಲ್ಲಿ<sup><a epub:type="noteref" href="999-aside.xhtml#id-005.4">೪</a></sup> ಮಣಿಕಂಕಣ, ಹಸ್ತಕಂಕಣವೆಂದು ಅರ್ಥೈಸಿರುವುದು ನೆನಪಾಗುತ್ತದೆ.ತಾರಕಾಸುರನನ್ನು ಎದುರಿಸಲು ಹೊರಟ ಸುರಸೈನ್ಯದ ವೀರಯೋಧರನ್ನು ಕವಿ ಹರಿಹರ ತನ್ನ<em>ಗಿರಿಜಾಕಲ್ಯಾಣ</em>ದಲ್ಲಿ<sup><a epub:type="noteref" href="999-aside.xhtml#id-005.5">೫</a></sup>ವಿವರವಾಗಿ ಬಣ್ಣಿಸುವಾಗ, ಅವರಲ್ಲಿ<em>ಹೊನ್ನಗುಬಿ</em>್ಬಯನ್ನು ಧರಿಸಿದ್ದವರು ಇದ್ದರೆನ್ನುತ್ತಾನೆ. ಕಂಪಿಲದೇವನ ಮಗ ಕುಮಾರರಾಮನ ಕತೆಯನ್ನು ತನ್ನ<em>ರಾಮನಾಥಚರಿತ</em>ದಲ್ಲಿ<sup><a epub:type="noteref" href="999-aside.xhtml#id-005.6">೬</a></sup> ವಿಸ್ತರಿಸಿ ಹೇಳುವ ನಂಜುಂಡಕವಿಯೂ<em>ಗುಬ್ಬಿಯ ಕಳಸ</em>ದ ಮಾತನಾಡುತ್ತಾನೆ.</p>
		<p>ಗೋವಿಂದ ವೈದ್ಯ ಕವಿ ತನ್ನ<em>ಕಂಠೀರವ ನರಸರಾಜ ವಿಜಯ</em>ಕಾವ್ಯದಲ್ಲಿ<sup><a epub:type="noteref" href="999-aside.xhtml#id-005.7">೭</a></sup> ಮಿಸುನಿಯ<em>ಗುಬ್ಬಿ</em>ಗಳನ್ನು ಕಟ್ಟಿ, ಕುದುರೆಗಳನ್ನು ಅಲಂಕರಿಸುತ್ತಾನೆ. ಮುಮ್ಮಡಿ ಕೃಷ್ಣರಾಜ ಒಡೆಯರ್<em>ಸೌಗಂಧಿಕಾ ಪರಿಣಯ</em>ದಲ್ಲಿ<sup><a epub:type="noteref" href="999-aside.xhtml#id-005.8">೮</a></sup>ಆ<em>ಗುಬ್ಬಿ ಒಡವೆ</em>ಗಳು ರತ್ನಖಚಿತವಾಗಿದ್ದವೆಂದು ಹೇಳುತ್ತಾರೆ. ಹೆಂಗಸರು ಕೇಶಾಲಂಕಾರ ಮಾಡಿಕೊಳ್ಳುವಾಗ, ತಲೆಗೂದಲ ಗಂಟಿನ (ತುರುಬಿನ) ಮೇಲೆ ಚುಚ್ಚುವ ಉಬ್ಬಿರುವ ಚಿನ್ನದ ಒಡವೆಗೂ<em>ಗುಬ್ಬಿ</em>ಎನ್ನುತ್ತಾರೆ. ಈ ಜಡೆಬಿಲ್ಲೆಗೆ ಒಂದೆರಡು ಗೆಜ್ಜೆಗಳೂ ಇರುತ್ತವೆ. ಹೆಂಗಸರ ತಲೆಗೂದಲ ಕುಚ್ಚು, ಚೌಲಿ(ರಿ)ಗೆ ಹಾಕುವ ಒಂದು ರೀತಿಯ ಒಡವೆಗೆ<em>ಗುಬ್ಬಿ</em>ಅಥವಾ<em>ಕುಪ್ಗೆ</em>ಎಂತಲೂ ಹೇಳುತ್ತಾರೆ.<sup><a epub:type="noteref" href="999-aside.xhtml#id-005.9">೯</a></sup></p>
		<p><em>ಕುಪ್ಪಿಗೆ</em>ಎನ್ನುವುದು ಕಿವಿಗೆ ಹಾಕುವ ಇನ್ನೊಂದು ಆಭರಣ.<em>ಗುಬ್ಬಿಬಾವುಲಿ</em>ಒಂದು ಬಗೆಯ ಕಿವಿಯ ಆಭರಣ. ಇದನ್ನು ತೊಡಿಸಿ, ಜಯದೇವಿ ತಾಯಿ ಲಿಗಾಡೆಯವರು ತಮ್ಮ<em>ಸಿದ್ಧರಾಮೇಶ್ವರ ಪುರಾಣ</em>ದಲ್ಲಿ<sup><a epub:type="noteref" href="999-aside.xhtml#id-005.10">೧೦</a></sup>ಚಂದ್ರಮ್ಮನನ್ನು ಸಿಂಗರಿಸುತ್ತಾರೆ. ಯಕ್ಷಗಾನ ಪರಿಕರಗಳಲ್ಲಿ, ಸಡಿಲವಾದ ದೊಗಲೆ ಅಂಗಿಯ ಗಂಟು ಅಥವಾ ಗುಂಡಿಗೂ<em>ಗುಬ್ಬಿ</em>ಎನ್ನುವುದುಂಟು.<sup><a epub:type="noteref" href="999-aside.xhtml#id-005.11">೧೧</a></sup></p>
		<p>ಮದುವೆಯ ಸಡಗರದಲ್ಲಿ ಬೀಗರು ಪರಸ್ಪರ ಬಟ್ಟೆಗಳ ಮೇಲೆ ಒತ್ತುವ ಸಣ್ಣ ಮುದ್ರೆ, ಚಿಹ್ನೆ ಅಥವಾ ಗುರುತಿಗೆ<em>ಗುಬ್ಬಿಮುದ್ರೆ</em>ಎನ್ನುತ್ತಾರೆ. ಮದುವೆಯ ಒಂದು ಪದ್ಧತಿಯಲ್ಲಿ ವಧೂವರರಿಂದ ಪರಸ್ಪರ ಬೆನ್ನ ಮೇಲೆ ಅಥವಾ ತಲೆಯ ಮೇಲೆ ಇರಿಸಿ, ಸದ್ದು ಆಗುವಂತೆ ತಟ್ಟಿಸುವುದಕ್ಕಾಗಿ, ಉಬ್ಬಿರುವ ಹೋಳಿಗೆಯಂತೆ, ಪೂರಿಯಂತೆ ಇರುವ ಗಾಳಿತುಂಬಿದ ಗೋಧಿ ಹಿಟ್ಟಿನ ಲಕೋಟೆ ಆಕಾರದ ಒಂದು ಬಗೆಯ ತಿಂಡಿಗೂ-<em>ಗುಬ್ಬಿ</em>ಎನ್ನುತ್ತಾರೆ. ಸೊಪ್ಪಿನ<br />ಜಾತಿಯ ಅತಿ ಚಿಕ್ಕದಾದ, ವಾಸನೆ ಏನೂ ಇಲ್ಲದ<em>ಗುಬ್ಬಚ್ಚಿ ಬಾಳೆಎಲೆ</em>ಎಂಬುದು ಅದೇ ಹೆಸರಿನ ಒಂದು ಪುಟ್ಟ ಗಿಡದಲ್ಲಿ ಬಿಡುತ್ತದೆ; ಹಳೆಯ ಮೈಸೂರಿಗರಿಗೆ ಪರಿಚಿತವಾಗಿರುವ ಈ ಗುಬ್ಬಚ್ಚಿ ಬಾಳೆಎಲೆಯಿಂದ ಬೋಂಡಾ ಮಾಡಿಕೊಂಡು ಜನರು ತಿನ್ನುವುದುಂಟು.</p>
		<p><strong>ಗುಬ್ಬಿ, ನಿನಗೆ ಎಷ್ಟೊಂದು ಹೆಸರು?</strong></p>
		<p>ಇಷ್ಟು ಪೂರ್ವರಂಗದ ಬಳಿಕ, ಈಗ ಮುಖ್ಯವಾದ ಅರ್ಥಕ್ಕೆ ಬರೋಣ:<em>ಗುಬ್ಬಿ</em>ಒಂದು ಪಕ್ಷಿವಿಶೇಷದ ಹೆಸರು. ಹಳ್ಳಿಯಲ್ಲಿರಲಿ ಊರಿನಲ್ಲಿರಲಿ, ಮಕ್ಕಳಿಗೆ ಬಹಳ ಪ್ರಿಯವಾದ ಪುಟಾಣಿ ಹಕ್ಕಿ ಗುಬ್ಬಿ. ಅವರಿಗೆ ಚೆನ್ನಾಗಿ ಪರಿಚಿತವಾದ ಕಾಗೆಯನ್ನು ಬಿಟ್ಟರೆ, ಗ್ರಾಮಾಂತರ ಪ್ರದೇಶದಲ್ಲಂತೂ ಮಕ್ಕಳು ಹತ್ತಿರದಿಂದಲೇ ನೋಡಿರುವ ಹಕ್ಕಿಯೆಂದರೆ ಗುಬ್ಬಚ್ಚಿಯೇ.<sup><a epub:type="noteref" href="999-aside.xhtml#id-005.12">೧೨</a></sup></p>
		<p>ಕಿಟಕಿಯಿಂದ ತೂರಿ ಬಂದು, ಮನೆಯೊಳಗೆಲ್ಲಾ ಅಡ್ಡಾಡಿ, ಸಾಧ್ಯವಾದರೆ ಸ್ವಾತಂತ್ರ್ಯವಹಿಸಿ ಮನೆಯ ಮಾಡುಗಳಲ್ಲೂ ಗೂಡುಕಟ್ಟಲು ತೊಡಗುವ ಹೆದರದ, ಸ್ವಯಂ-ಆಹ್ವಾನಿತ ಅತಿಥಿ, ಈ ಗುಬ್ಬಿ. ಪ್ರಪಂಚದ ಎಲ್ಲಾ ಭಾಗಗಳಲ್ಲೂ ಹರಡಿಕೊಂಡು, ಅಲ್ಲಲ್ಲಿಯ ವಾತಾವರಣಕ್ಕೆ ಹೊಂದಿಕೊಂಡು, ಮಾನವ ಸಂಗಾತಿಯೆನಿಸುವಂತೆ ಬಾಳುವ ಗುಬ್ಬಿಗಳಲ್ಲಿ ಗಂಡು ಮತ್ತು ಹೆಣ್ಣುಗಳ ನಡುವೆ ಬಣ್ಣದಲ್ಲಿ ಇರುವ ಸ್ವಲ್ಪ ವ್ಯತ್ಯಾಸವನ್ನು ಗಮನಿಸ ಬಹುದು; ಹೆಣ್ಣು ಗಂಡಿನಷ್ಟು ಲಕ್ಷಣವಾಗಿಲ್ಲ.</p>
		<p>ಸುಮಾರು ಹದಿನೈದು ಸೆಂಟಿಮೀಟರ್ ಉದ್ದದ ಸಣ್ಣ ಆಕಾರ. ದಪ್ಪವಾದ ಚೂಪಾದ ಪುಟಾಣಿ ಕೊಕ್ಕು, ಕಾಳು ದವಸಧಾನ್ಯ ಹಣ್ಣು ಕೀಟ ಹುಳ ಹುಪ್ಪಟೆಗಳೇ ಇದರ ಆಹಾರ. ಹೂಮೊಗ್ಗುಗಳನ್ನೂ ಕಬಳಿಸಿ ತೋಟಗಳಲ್ಲಿ ದಾಂಧಲೆ ಮಾಡುವುದುಂಟು. ಮನೆಯೊಳಗೆ ನೆಲದಮೇಲೆ ಕುಪ್ಪಳಿಸುತ್ತ ಓಡಾಡಿಕೊಂಡು, ಸುತ್ತ ಮುತ್ತ ಹಾರಾಡಿಕೊಂಡಿದ್ದರೂ, ಜಾಗರೂಕತೆಗೇನೂ ಕೊರತೆಯಿಲ್ಲ, ಅಷ್ಟೇ ಚುರುಕೂ ಸಹ. ಚಿಲಿಪಿಲಿ ಕೂಗು, ರಾತ್ರಿ ವೇಳೆ ಎಲೆ ತುಂಬಿದ ಮರದ ಮರೆಯಲ್ಲಿ, ಮುಳ್ಳು ಪೊದೆಗಳಲ್ಲಿ ವಿಶ್ರಾಂತಿ. ಎಲ್ಲೆಂದರಲ್ಲಿ ಬಿರುಕುಗಳಲ್ಲಿ ನಾರು ಕಸ ಕಡ್ದಿಗಳಿಂದ ಗೂಡು ಕಟ್ಟುವ ಪರಿಪಾಠ. ನಸು ಕಂದು ತೆಳು ಹಸಿರು ಬಣ್ಣದ ಮೊಟ್ಟೆಗಳು. ಅದರ ಮೊಟ್ಟೆಗಳ ಮೇಲೆ ಚುಕ್ಕೆಗಳಿರುತ್ತವೆ. ಮರಿಗಳಿಗೆ ಹುಳ ಹುಪ್ಪಟೆಗಳನ್ನೇ ತಿನ್ನಿಸಿ ಬೆಳಸುವ ಪೌಷ್ಟಿಕ ಪಥ್ಯಾಹಾರ ವಿಜ್ಞಾನಿ. ಬೆಳೆದು ನಿಂತಿರುವ ಬೆಳೆಗಳನ್ನು ನಾಶಪಡಿಸುವ ಕಂಬಳಿ ಹುಳು ಮುಂತಾದ ಮೃದು ದೇಹದ ಕೀಟಗಳನ್ನು ಕೊಂಡೊಯ್ದು ತನ್ನ ಮರಿಗಳಿಗೆ ತಿನ್ನಿಸತೊಡಗುವ ಗುಬ್ಬಿ, ರೈತನಿಗೆ ಪರೋಕ್ಷವಾಗಿ ಉಪಕಾರಿ. ಬೇಲಿಯ ಮೇಲೆ, ದಾರಿ ದೀಪದ ತಂತಿಯ ಮೇಲೆ, ಕೊಂಬೆಗಳ ಮೇಲೆ ಪಕ್ಕ ಪಕ್ಕದಲ್ಲಿ ಕುಳಿತು, ಬಂಧು ಬಾಂಧವರೊಡನೆ ಹರಟೆಹೊಡೆಯುವ ಸಂಘಜೀವಿ.<sup><a epub:type="noteref" href="999-aside.xhtml#id-005.13">೧೩</a></sup></p>
		<p>ಗುಬ್ಬಿಲ್, ಗುಬ್ಬಿಲು, ಗುಬ್ಬಚ್ಚಿ ಎಂದು ಕರೆಯುವ ಗುಬ್ಬಿಯನ್ನು<em>ಗುಮ್ಚಿ</em>ಎಂದು ಹಳೇ ಮೈಸೂರಿನ ಕಡೆ ಜನರು ಹೇಳುವುದುಂಟು.<sup><a epub:type="noteref" href="999-aside.xhtml#id-005.14">೧೪</a></sup>ಬೆಟ್ಟಗುಬ್ಬಿಯೆಂಬ ಜ್ಞಾತಿ ಇದ್ದರೂ, ಗುಬ್ಬಿ ವಿಶೇಷವಾಗಿ ಊರ ಹಕ್ಕಿ. ಕೋಶಗಳಲ್ಲಿ ಊರಗುಬ್ಬಿ ಯೆಂದೂ, ಕರೆಯಲೊಕ್ಕಿಯೆಂದೂ<sup><a epub:type="noteref" href="999-aside.xhtml#id-005.15">೧೫</a></sup>ಹೆಸರಿಸಿರುವುದು ಇದಕ್ಕೇ. ಮೊದ ಮೊದಲು ಕಾಡಲ್ಲೇ ಹೆಚ್ಚು ಇದ್ದವರಲ್ಲವೇ, ನಮ್ಮ ಪ್ರಕೃತಿಪ್ರಿಯ ಮಂತ್ರದ್ರಷ್ಟಾರರು. ಹಾಗಾಗಿ, ಆ ಕಾಲದ ಋಗ್ವೇದ ಸಂಹಿತೆಯಲ್ಲಿ ಗುಬ್ಬಿಯ ಪ್ರಸ್ತಾಪ ಬರುವುದಿಲ್ಲ. ಅನಂತರದ ಯಜುರ್ವೇದದ ಮತ್ತು ಮುಂದಿನ ವೈದಿಕ ವಾಙ್ಮಯದಲ್ಲಿ ಕಲವಿಂಕ (ಗುಬ್ಬಿ) ದ ಉಲ್ಲೇಖ ಸಿಗುತ್ತದೆ.<sup><a epub:type="noteref" href="999-aside.xhtml#id-005.16">೧೬</a></sup></p>
		<p>ಸಂಸ್ಕೃತದಲ್ಲಿ ಕಲವಿಂಕ ಗುಬ್ಬಿಯನ್ನು ಭವನ ಚಟಕ, ಚಟಕ, ಚಟ, ಗೃಹಬಲಿಭುಕ್, ನೀಲಕಂಠ ಎಂದು ಕರೆದಿದ್ದಾರೆ.<sup><a epub:type="noteref" href="999-aside.xhtml#id-005.17">೧೭</a></sup>ಒಂದು ಹೆಜ್ಜೆ ಮುಂದೆ ಹೋಗಿ, ಅಲ್ಲಿ ಹೆಣ್ಣುಗುಬ್ಬಿಗೆ ಮತ್ತು ಹೆಣ್ಣು ಗುಬ್ಬಿಮರಿಗೆ<em>ಚಟಕಾ,</em>ಗಂಡು ಗುಬ್ಬಿಮರಿಗೆ<em>ಚಾಟಕೈರ</em>ಎಂದೂ ಕರೆದಿದ್ದಾರೆ. ಕನ್ನಡದಲ್ಲೂ ಗಂಡು ಗುಬ್ಬಿಗೆ ಚೆಟ್ಟಿ ಎನ್ನುತ್ತಾರೆ.<sup><a epub:type="noteref" href="999-aside.xhtml#id-005.18">೧೮</a></sup>ಕಪ್ಪುಮೂತಿಯುಳ್ಳ ಗುಬ್ಬಿಗೆ<em>ಕಬ್ಬಾಯಗುಬ್ಬಿ</em><sup><a epub:type="noteref" href="999-aside.xhtml#id-005.19">೧೯</a></sup>ಎಂಬ ಹೆಸರಿದೆ.<sup/>ಅಭಿನವ ಮಂಗರಾಜನ ನಿಘಂಟು<em>ಅಭಿನವಾಧಾನಂ ಕೋಶ</em><sup><a epub:type="noteref" href="999-aside.xhtml#id-005.20">೨೦</a></sup> ಹೇಳುವುದೂ ಅದನ್ನೇ,<em>'ಕಲವಿಂಕವೆನೆ ಗುಬ್ಬಿ'</em>ಎಂದು. ಕಲವಿಂಕ ಅಂದರೆ<sup><a epub:type="noteref" href="999-aside.xhtml#id-005.21">೨೧</a></sup>ಒಂದು ತರಹದ ಹಳದಿ ತಲೆಯ ಗುಬ್ಬಿ. ಮನುಸ್ಮೃತಿಯಲ್ಲಿ<sup><a epub:type="noteref" href="999-aside.xhtml#id-005.22">೨೨</a></sup>ಮತ್ತು ಇನ್ನಿತರ ಧರ್ಮಶಾಸ್ತ್ರ ಸ್ಮೃತಿಗಳಲ್ಲಿ ಯಾವ ಯಾವ ಪಕ್ಷಿಗಳ ಮಾಂಸಾಹಾರ ಕೂಡದು ಎನ್ನುವಾಗ, ಕಲವಿಂಕವೆಂಬ ಈ ಊರಗುಬ್ಬಿಯನ್ನು ಕೊಂದು ತಿನ್ನುವುದು ಬೇಡ ಎಂದು ನಿಷೇಧಿಸಿದ್ದಾರೆ. ಕಾಳಿದಾಸನು ತನ್ನ ಮೇಘದೂತದಲ್ಲಿ<sup><a epub:type="noteref" href="999-aside.xhtml#id-005.23">೨೩</a></sup>ಗುಬ್ಬಿಗೆ<em>ಗೃಹಬಲಿಭುಕ್</em>ಎಂದು ಕರೆಯುತ್ತಾನೆ. ಆದರೆ<em>ಬಲಿಭುಕ್</em>ಎಂದರೆ ಗುಬ್ಬಿಯಲ್ಲ, ಕಾಗೆ.<sup><a epub:type="noteref" href="999-aside.xhtml#id-005.24">೨೪</a></sup></p>
		<p>ಪ್ರಾಚೀನ ಕನ್ನಡ ಸಾಹಿತ್ಯದಲ್ಲಿ ಹದಿನೆಂಟು ವರ್ಣನೆಗಳಿಲ್ಲದೆ ಇದ್ದರೆ ಅದು ಮಹಾಕಾವ್ಯ ಎನಿಸಿಕೊಳ್ಳುವುದಿಲ್ಲ ಎಂಬ ನಿಯಮವಿದೆ ತಾನೆ; ಹಾಗೆ ಕಾಡು ಮೇಡು ಪ್ರಕೃತಿ ನಗರಗಳನ್ನು ವಿವರಿಸುವಾಗಲೂ, ಕಾಡಿನ ನಗರದ ಉದ್ಯಾನವನದ ಯಾತ್ರೆಯ ವರ್ಣನೆಗಳಲ್ಲೂ<sup><a epub:type="noteref" href="999-aside.xhtml#id-005.25">೨೫</a></sup>ಗುಬ್ಬಿ ಹಾರಿ ಬರುವುದಿಲ್ಲ. ಪ್ರಾಣಿ-ಪಕ್ಷಿಗಳ ಸ್ವಭಾವವನ್ನು ಮನುಷ್ಯರಲ್ಲಿ ಕಾಣುತ್ತಾ ಸೊಗಸಾಗಿ ಕತೆ ಹೇಳುವ ಸಂಸ್ಕೃತದ ಗುಣಾಢ್ಯ, ವಿಷ್ಣುಶರ್ಮ, ವಸುಭಾಗಭಟ್ಟರು ಇರಲಿ, ನಮ್ಮ<em>ಕನ್ನಡ<br />ಪಂಚತಂತ್ರ</em>ದ ದುರ್ಗಸಿಂಹನ ಕಣ್ಣಿಗೂ ಗುಬ್ಬಿ ಬೀಳಲಿಲ್ಲ.<sup><a epub:type="noteref" href="999-aside.xhtml#id-005.26">೨೬</a></sup>ಸಂಗೀತಶಾಸ್ತ್ರದಲ್ಲಿ ರಾಗರಾಗಿಣಿಯರಿಗೆ ರಾಗಾಭಿಮಾನೀ ದೇವತೆಗಳಿಗೆ ಪಕ್ಷಿಗಳು ವಾಹನವಾಗು ವುದುಂಟು,<sup><a epub:type="noteref" href="999-aside.xhtml#id-005.27">೨೭</a></sup> ಆದರೆ ಅವರಾರಿಗೂ ಗುಬ್ಬಿ ಬೇಡ. ಅಲ್ಲೆಲ್ಲ ನಾವು ಕಾಣುವುದು ಕೋಕಿ ಹಂಸೆ ಪಿಕ ಶುಕ ಚಕೋರಿಗಳು, ಇಲ್ಲವೇ ಕ್ರೌಂಚ ಶಿಖಿ ತಿತ್ತಿರಿ ಕಪೋತಾದಿಗಳು.<sup><a epub:type="noteref" href="999-aside.xhtml#id-005.28">೨೮</a></sup>ಸ್ವಾಮಿಯನ್ನೇ ಹೊತ್ತವನೆಂಬ ಕಾರಣಕ್ಕೆ ಪೌರಾಣಿಕ ಯುಗದಲ್ಲಿ ಗರುಡನ ಕೀರ್ತಿ ಬಾನೆತ್ತರಕ್ಕೆ ಹಾರಿತ್ತು. ಪಕ್ಷಿಗಳಲ್ಲಿ ಅದು ಪರಮೋಚ್ಚ ಎನ್ನುವದಕ್ಕೆ ಸಂಕೇತವಾಗಿ ಹಕ್ಕಿಗಳಲ್ಲಿ ನಾನು ಗರುಡ ನಾಗಿದ್ದೇನೆ ಎಂದು ಘೋಷಿಸಿ ಬಿಟ್ಟಿದ್ದಾನೆ, ಗೀತಾಚಾರ್ಯ ಶ್ರೀಕೃಷ್ಣ.<sup><a epub:type="noteref" href="999-aside.xhtml#id-005.29">೨೯</a></sup>ಗರುಡನ ಅಂಕಿತದಲ್ಲಿ ಒಂದು ಪುರಾಣವೂ ಇದೆ. ಗರುಡನ ಮತ್ತು ಕಾಲ್ಪನಿಕ ಗಂಡಭೇರುಂಡ ಪಕ್ಷಿಯು ನರಸಿಂಹನ ಒಂದು ಮುಖವೂ ಆಗಬಹುದು.<sup><a epub:type="noteref" href="999-aside.xhtml#id-005.30">೩೦</a></sup>ಗುಬ್ಬಿಗೆಲ್ಲಿ ಬಂದೀತು ಆ ಭಾಗ್ಯ!</p>
		<p>ಆದರೆ, ನಮ್ಮ ಕವಿಗಳು ಗುಬ್ಬಿಯನ್ನು ಮರೆತರು ಎಂದಲ್ಲ.<em>ನುಗ್ಗಿಯ ಬನಕ್ಕೆ ಗುಬ್ಬಿ ಕೋಗಿಲೆಯೆಂಬಂತೆ</em>ಎನ್ನುತ್ತಾನೆ, ಧರ್ಮಾಮೃತದ ನಯಸೇನ.<sup><a epub:type="noteref" href="999-aside.xhtml#id-005.31">೩೧</a></sup>ತೊರವೆ ರಾಮಾಯಣದ ನರಹರಿ<sup><a epub:type="noteref" href="999-aside.xhtml#id-005.32">೩೨</a></sup> ಕವಿಯು ಬೀಸಿದ ಬಲೆಗೆ ಬಿದ್ದವು ಗಿಡುಗ ಗೀಜಗ ಗೌಜು ಗುಬ್ಬಿಗಳು!''<em>ಕೋಳಿಯ ಕೂಟ ಗುಬ್ಬಿಯ ಕೂಟದಂತೆ ಹಂಸಾಳಿಯ ಕೂಟ ತೋರುವುದೇ?'</em>ಎಂದು ಪ್ರಶ್ನಿಸುತ್ತಾನೆ ರತ್ನಾಕರ ವರ್ಣಿ.<sup><a epub:type="noteref" href="999-aside.xhtml#id-005.33">೩೩</a></sup>ಮಕ್ಕಳಿಗೆಲ್ಲರಿಗೂ ಚಿರಪರಿಚಿತವಾಗಿರುವ<em>ಪುಣ್ಯಕೋಟಿ ಗೋವಿನ ಕತೆಯ</em>ಜಾನಪದ ಹಾಡಿನಲ್ಲಿ ಅದರ ಕವಿ ಮಿಕ್ಕ ಪಕ್ಷಿಗಳೊಂದಿಗೆ ಗುಬ್ಬಿಯು ವನದಿ ಶೋಭಿಸುತ್ತಿದ್ದುದನ್ನು ಹೇಳುತ್ತಾನೆ.<sup><a epub:type="noteref" href="999-aside.xhtml#id-005.34">೩೪</a></sup>ಏನೇ ಆದರೂ, ಕವಿಸಮಯಕ್ಕೆ ಗಿಳಿ ಚಾತಕ ನವಿಲು ಹಂಸೆಗಳು ಬಂದಂತೆ ಗುಬ್ಬಿ ಒದಗಿ ಬರಲಿಲ್ಲ, ಅಷ್ಟೆ. ಮಕ್ಕಳು ಗುಬ್ಬಚ್ಚಿಯನ್ನು ನೋಡಿ ಪ್ರೀತಿಸಿರಬಹುದು, ಆದರೆ ಅದರ ಕೂಗನ್ನು ಅನುಕರಿಸಿದ ಪ್ರಸ್ತಾಪವಿಲ್ಲ.<sup><a epub:type="noteref" href="999-aside.xhtml#id-005.35">೩೫</a></sup>ಹಕ್ಕಿಗಳ ಕೂಗಿಗೆ, ಕೂಜನಕ್ಕೆ ಗುಬ್ಬಳಿಕೆ ಎನ್ನುವುದು ನಮ್ಮ ಗುಬ್ಬಿಯ ಕೊಡುಗೆಯೇ. ಆದರೆ, ಮುದ್ದಣನ ಶ್ರೀ ರಾಮಚಂದ್ರ ಗುಬ್ಬಳಿಸಿದಾಗ, ಅದು ಬಿಕ್ಕಳಿಕೆ.<sup><a epub:type="noteref" href="999-aside.xhtml#id-005.36">೩೬</a></sup>ಆ ಮಾತು ಬೇರೆ. (ಇರಲಿ ಬಿಡಿ, ನಮ್ಮ ಗುಬ್ಬಿ ಊರ್ಮಿಳೆ, ಭಾನುಮತಿಯರಂತೆ ಕಾವ್ಯದ ಅನಾದರ, ಕಾವ್ಯದ ಉಪೇಕ್ಷಿತ ಒಂದು ಪಾತ್ರ ಎನ್ನೋಣ.<sup><a epub:type="noteref" href="999-aside.xhtml#id-005.37">೩೭</a></sup>)</p>
		<p>ಈ ಗುಬ್ಬಿಗಳ ಹಿಂಡು ಗುಂಪುಗುಂಪಾಗಿ, ಬೇಲಿಯ ಮೇಲೆ, ರೆಂಬೆ ಕೊಂಬೆಗಳ ಮೇಲೆ ಕುಳಿತಾಗ ಆ ಮೊಗ್ಗರ, ಸಮೂಹ, ಹಿಂಡು ಆಯಿತು<em>ಗುಬ್ಬಿವಿಂಡು</em>; ಗಿಳಿವಿಂಡು, ದುಂಬಿವಿಂಡು ಇದ್ದ ಹಾಗೆ. ಶಿಶುಮಾಯಣ ಕವಿ ತನ್ನ<em>ತ್ರಿಪುರದಹನ ¸</em>Áಂಗತ್ಯದಲ್ಲಿ<sup><a epub:type="noteref" href="999-aside.xhtml#id-005.38">೩೮</a></sup> <em>ದಾನವರು ಬಂದೆರಗಿದುದು ಗುಬ್ಬಿವಿಂಡಿನ</em>ಮೇಲೆ ಬಿದ್ದಂತಾಯ್ತು ಎನ್ನುತ್ತಾನೆ. ಮರದಲ್ಲಿ ಬಿಟ್ಟ, ಗಿಳಿ ಇತ್ಯಾದಿ ಹಕ್ಕಿಗಳು ತಿಂದ ಹಣ್ಣು, ದೋರಗಾಯಿಗಳು ಮಕ್ಕಳಿಗೆ ಎಂಜಲು ಎಂದು ಅನ್ನಿಸದೆ ಹೋಗಬಹುದು. ಇದೇ ಕಾರಣಕ್ಕೆ ಇರಬೇಕು, ಮಕ್ಕಳು ತಮ್ಮ ತಮ್ಮಲ್ಲಿ ತಿಂಡಿಯನ್ನು ಹಂಚಿಕೊಳ್ಳುವಾಗ, ಅದನ್ನು ಯಾವುದಾದರೂ ಬಟ್ಟೆಯಿಂದ ಮುಚ್ಚಿ, ಆ ಗುಪ್ಪೆಯನ್ನು ಬಾಯಿಂದ ಕಚ್ಚಿ ಚೂರು ಚೂರು ಮಾಡಿಕೊಳ್ಳುವುದು ಮತ್ತು ಇದು ಎಂಜಲಲ್ಲ, ತಿಂದರೆ ದೋಷವಿಲ್ಲ ಎಂದುಕೊಳ್ಳುವುದು. ಇದಕ್ಕೆ `ಗುಬ್ಬಿ ಎಂಜಲು' ಎಂದು ಅವರು ಹೇಳಿಕೊಳ್ಳುತ್ತಾರೆ.<sup><a epub:type="noteref" href="999-aside.xhtml#id-005.39">೩೯</a></sup></p>
		<p><strong>ಮಕ್ಕಳು ಕಂಡ ಮನೆಗುಬ್ಬಿ:</strong></p>
		<p>ಮಕ್ಕಳು ಆಟವಾಡಿಕೊಳ್ಳುವಾಗ ಗುಬ್ಬಿಯನ್ನು ನೆನೆಸಿಕೊಳ್ಳುತ್ತಾರೆ.<em>ರತ್ತೋ ರತ್ತೋ ರಾಯನ ಮಗಳೇ</em>ಎಂದು ಪ್ರಾರಂಭವಾಗುವ ಹಾಡಿನೊಂದಿಗೆ ಹೆಣ್ಣುಮಕ್ಕಳು ಆಡುವ ಆಟದಲ್ಲಿ<em>ಬೈಟ್ ಗುಬ್ಬಿ</em>ಬರುತ್ತಾಳೆ.<sup><a epub:type="noteref" href="999-aside.xhtml#id-005.40">೪೦</a></sup>ಗುಬ್ಬಚ್ಚಿಯನ್ನು ಅನುಕರಿಸಿ ಕುಪ್ಪಳಿಸುವುದು, ಹಾರಿಹೋಗಿ ತಕ್ಕ ಸ್ಥಳ ಆರಿಸಿಕೊಂಡು ಗೂಡು ಕಟ್ಟುವುದು ಅಷ್ಟು ಸುಲಭವಲ್ಲ. ಈ ಅಭಿಪ್ರಾಯವನ್ನು ಹಿನ್ನೆಲೆಯಾಗಿರಿಸಿಕೊಂಡ ಮಕ್ಕಳ ಇನ್ನೊಂದು ಆಟ<em>ಗುಬ್ಬಚ್ಚಿ ಗೂಡು.</em><sup><a epub:type="noteref" href="999-aside.xhtml#id-005.41">೪೧</a></sup></p>
		<p>ಮಕ್ಕಳ ಹಾಡುಗಳಲ್ಲಿ ಕಪ್ಪೆ ನಾಯಿ ಬೆಕ್ಕು ಇಲಿ ಮುತಾದ ಪ್ರಾಣಿಗಳು ಸಾಕಷ್ಟು ಹಾಡಿಕುಣಿದಿವೆ, ಅಲ್ಲಿ ಹಕ್ಕಿಗಳು ಧಾರಾಳವಾಗಿ ಬರುವಾಗ,<sup><a epub:type="noteref" href="999-aside.xhtml#id-005.42">೪೨</a></sup>ಕಾಗೆ-ಗುಬ್ಬಿಯೂ ಬರುವುದು ಸಹಜ. ತೋಟದ ಬೇಲಿಯ ಒಳಹೊರಗೆ ಸಿಕ್ಕ, ಬಣ್ಣ ಬಣ್ಣದ ಹಕ್ಕಿಯ ಗರಿಗಳನ್ನು ಕಂಡಾಗ ಏನೋ ವಿಸ್ಮಯ, ಏನೋ ಆನಂದ.<sup><a epub:type="noteref" href="999-aside.xhtml#id-005.43">೪೩</a></sup>ಮೇವುಂಡಿ ಮಲ್ಲಾರಿಯವರ<em>ಗುಬ್ಬಿ ಗುಬ್ಬೀ ಇಲ್ಲಿ ಕೂಡು ಹಾರಿ ಬಂದು ಪುರ್ ಪುರ್</em>ಎಂಬ ಶಿಶುಗೀತೆಯಲ್ಲಿ<sup><a epub:type="noteref" href="999-aside.xhtml#id-005.44">೪೪</a></sup>ಗುಬ್ಬಿ ಮತ್ತು ಕಾಗೆಯ ವಿಭಿನ್ನ ಸ್ವಭಾವಗಳನ್ನು ಅವರಿಗೆ ಅರ್ಥವಾಗುವ ಹಾಗೆ ತಿಳಿಹೇಳುತ್ತಾರೆ.<em>ಗುಬ್ಬಿ ಗುಬ್ಬಿ, ಚಿಂವ್ ಚಿಂವ್ ಎಂದು, ಕರೆಯುವೆ ಯಾರನ್ನು?</em>ಎಂದು ಗುಬ್ಬಚ್ಚಿಗೆ ಮಕ್ಕಳು ಕೇಳುವ ಪ್ರಶ್ನೆಗಳ ಒಂದು ಸರಮಾಲೆಯೇ ಎ.ಕೆ. ರಾಮೇಶ್ವರ ಅವರ ಶಿಶುಗೀತೆಯ ವಸ್ತು.<sup><a epub:type="noteref" href="999-aside.xhtml#id-005.45">೪೫</a></sup>ತಾಳೆಮರದ ಸೋಗೆಗೆ ಒಂದು ಶ್ರುತಿಬುರುಡೆಯ ಮಾದರಿಯ ಗೂಡನ್ನು ಕಟ್ಟಿ (ಹೀಗೆ ಗೂಡು ಕಟ್ಟುವುದು ಗುಬ್ಬಿಯಲ್ಲ ಗೀಜಗ. ಆದರೂ), ಗಾಳಿ ಬೀಸಿದಾಗ ಅದರಿಂದ ದನಿಯೊಂದು ಬಂದಾಗ ಮಕ್ಕಳು ಆಶ್ಚರ್ಯಪಡುವುದನ್ನು ಶಿವರಾಮ ಕಾರಂತರು<em>ತಾಳೆಗುಬ್ಬಿ</em>ಕವನದಲ್ಲಿ ಹಾಡುತ್ತಾರೆ.<sup><a epub:type="noteref" href="999-aside.xhtml#id-005.46">೪೬</a></sup>ಹಳ್ಳಿಯಲ್ಲಿ ಬೆಳೆವ ಮಕ್ಕಳಿಗಂತೂ<em>ಹಕ್ಕಿ ಬಳಗ ಸುತ್ತ ಕೂಡಿ, ಬೈಗುಬೆಳಗು ಹಾಡಿಹಾಡಿ,</em>ಮನೆಯ ವಾತಾವರಣ ನಲಿಸುತ್ತದೆ. ಆ ಮಕ್ಕಳು,<br /><em>ಹಕ್ಕಿ ಹಕ್ಕಿ ಹಾರುವ ಹಕ್ಕಿ, ಬಾರೆಲೆ ಹಕ್ಕಿ, ಬಣ್ಣದ ಚುಕ್ಕಿ, 'ನನಗೂ ಹಾಡಲು ಕಲಿಸು, ಹಾರಲು ಕಲಿಸು'</em><sup><a epub:type="noteref" href="999-aside.xhtml#id-005.47">೪೭</a></sup>ಎಂದು ಗೋಗರೆಯುವುದು ಸಾಮಾನ್ಯ. ಹೀಗೆ ಗುಬ್ಬಿ-ಗುಬ್ಬಚ್ಚಿ ಮಕ್ಕಳಿಗೆ ಪ್ರಿಯವಾದ ಹಕ್ಕಿ.</p>
		<p>ಶಿಶು ಸಾಹಿತ್ಯಕ್ಕೇ ಮೀಸಲಾದ ಸಂಸ್ಥೆಯೊಂದನ್ನು, 'ಕಂದ' ಎಂಬ ಕನ್ನಡ ಪತ್ರಿಕೆಯನ್ನು ೧೯೫೦ ರ ದಶಕದಲ್ಲೇ ನಡೆಸಿಕೊಂಡು ಬರುತ್ತಿದ್ದವರು ಮೈಸೂರಿನ ಶ್ರೀಮತಿ ಸುಶೀಲಾಬಾಯಿ ನಾಗೇಶರಾವ್. ಮಕ್ಕಳ ಪದ್ಯಗಳ ಬಗ್ಗೆ ಅವರ ವಿಶ್ಲೇಷಣೆ ಮಕ್ಕಳು ತಮ್ಮ ಸುತ್ತಮುತ್ತ ಕಾಣುವ ಪಕ್ಷಿ-ಪ್ರಾಣಿ-ವಸ್ತುಗಳಿಗೆ ಸಂಬಂಧಿಸಿದ ಪದ್ಯಗಳನ್ನು ಎಷ್ಟೊಂದು ಮೆಚ್ಚುತ್ತಾರೆ ಎಂಬ ಅವರ ಅಭಿಪ್ರಾಯ ಗಮನಾರ್ಹ.<em>''ಮಕ್ಕಳಿಗೆ ಪದ್ಯಗಳು ಎಂದರೆ ಬಹು ಪ್ರೀತಿ. ಪದ್ಯಗಳನ್ನು ಹೇಳಿಕೊಂಡು ಅವರು ಕುಣಿದು ನಲಿಯುವರು. ಅವರ ಮನಸ್ಸಿಗೆ ಆನಂದ ಕೊಡುವುದು ಶಬ್ದದ ಮಾಧುರ್ಯ. ಅವರಿಗೆ ಅರ್ಥದ ಮೇಲೆ ಅಷ್ಟು ಗಮನ ಇರುವುದಿಲ್ಲ. ಪ್ರಾಸ, ಶಬ್ದವನ್ನು ಅನುಕರಿಸುವ ಪದಗಳು, ಮತ್ತು ಪುನರಾವರ್ತನವಾಗುವ ಪದಗಳು ಅವರಿಗೆ ಆನಂದವನ್ನು ಕೊಡುತ್ತವೆ. ಆದುದರಿಂದ ಮಕ್ಕಳಿಗೆ ಅನುಕರಣ ಸಹಿತ ಇಂಗ್ಲಿಷ್ ಅಥವಾ ಸಂಸ್ಕೃತ ಪದ್ಯಗಳನ್ನೂ ಬಾಯಿಗೆ ಹೇಳಿಕೊಡಬಹುದು ಅಥವಾ ಸಾಮೂಹಿಕವಾಗಿ ರಾಷ್ಟ್ರಗೀತೆಯನ್ನು ಹೇಳಿಕೊಡಬಹುದು''</em>ಎನ್ನುತ್ತಾರೆ (ಸಂಪುಟ ೮, ಸಂಚಿಕೆ ೧೨ (೧೯೫೬), ಪುಟ ೨೦ ಸಂಪಾದಕೀಯ).</p>
		<p>ಮುಂದುವರಿದು, ''ಸ್ವಲ್ಪ ದೊಡ್ಡವರಾದ ಮೇಲೆ ಮಕ್ಕಳು ತಾವು ಹೇಳುವ ಪದ್ಯಗಳ ಅರ್ಥವನ್ನೂ ಮಾಡಿಕೊಳ್ಳುತ್ತಾರೆ. ಆಗ ಅವರ ಸುತ್ತಮುತ್ತ ಕಾಣುವ ಪಕ್ಷಿಗಳನ್ನೂ, ಪ್ರಾಣಿಗಳನ್ನೂ, ವಸ್ತುಗಳನ್ನೂ ಸಂಬಂಧಿಸಿ ಪದ್ಯಗಳನ್ನು ಹೇಳಿಕೊಡಬೇಕು. ಹಾಗೆಯೇ ಹಬ್ಬಹಾಡಿಗಳ, ಋತುಗಳ ವ್ಯತ್ಯಾಸ ಅವರ ಗಮನಕ್ಕೆ ತರಬೇಕು. ಜೊತೆಗೆ ಅರ್ಥ ಬರುವಂತೆ ಅಂಗಚಲನೆಗಳನ್ನೂ ಕಲಿಸಬೇಕು. ಗುಬ್ಬಿ, ನವಿಲು, ಪಟ ಮುಂತಾದ ಪದ್ಯಗಳು ಆ ಪಂಗಡಕ್ಕೆ ಸೇರಿದವು. ಮಕ್ಕಳು ತಾವಾಗಿ ಓದುವುದನ್ನು ಕಲಿಯುವುದಕ್ಕೆ ಮುಂಚೆಯೇ ಇವುಗಳನ್ನು ಗಟ್ಟಿಮಾಡಿಸಬಹುದು. ಆದರೆ ಚಿತ್ರಗಳನ್ನು ತೋರಿಸಿ, ಅಂಗ ವಿನ್ಯಾಸಗಳನ್ನೂ ಕಲಿಸಿ, ಮನಸ್ಸಿಗೆ ಅರ್ಥ ತೋರುವಂತೆ ಮಾಡಬೇಕು....''- ಎಂದು ಹೇಳಿದ್ದಾರೆ.</p>
		<p>ಚಿಕ್ಕ ಮಕ್ಕಳ ಬಾಲ್ಯದ ಗೆಳೆಯರೆನಿಸಿಕೊಳ್ಳುವ ಕೆಲವು ಸಾಕು ಪ್ರಾಣಿಗಳು ಮತ್ತು ಅವರು ದಿನನಿತ್ಯ ನೋಡುವ ಹಕ್ಕಿಗಳ ಬಗ್ಗೆ ಮಕ್ಕಳಿಗಾಗಿಯೇ ಮೀಸಲಾದ ಶಿಶುಗೀತೆಗಳನ್ನ ಕನ್ನಡದ ಕವಿಗಳು ರಚಿಸಿದ್ದಾರೆ. ಆದರೆ, ಈ ಪ್ರಾಣಿ ಪಕ್ಷಿಗಳ ಹೆಸರುಗಳು ಆ ಪದ್ಯಗಳಲ್ಲಿ ಬಂದಿವೆ ಎಂದ ಮಾತ್ರಕ್ಕೆ ಅವೆಲ್ಲ ಮಕ್ಕಳ ಬಾಯಲ್ಲಿ ಉಳಿಯುವ ಶಿಶುಗೀತೆಗಳಾಗುವುದಿಲ್ಲ. ಈ ವಿಚಾರವನ್ನು ಪ್ರಸ್ತಾಪಿಸುತ್ತಾ, ಗುಬ್ಬಿ ಕವನಗಳ ಬಗ್ಗೆ ಸಂಪಾದಕ ಬೊಳುವಾರು ಮಹಮದ್ ಕುಂಞÂ ಅವರು 'ತಟ್ಟು ಚಪ್ಪಾಳೆ ಪುಟ್ಟ ಮಗು' ಎಂಬ ಮಕ್ಕಳೇ ಆಯ್ದ ನೂರಾರು ಪದ್ಯಗಳ ಸಂಕಲನದ ಪ್ರಸ್ತಾವನೆಯಲ್ಲಿ ಈ ವಿಷಯವನ್ನು ಸಾಧಾರವಾಗಿ ವಿವರಿಸಿದ್ದಾರೆ. ಈ ವಿಶ್ಲೇಷಣೆಗಾಗಿ ಅನುಬಂಧವನ್ನು ನೋಡಿ.ಇದಲ್ಲದೆ ಅನುಬಂಧದಲ್ಲಿ ಗುಬ್ಬಿಯನ್ನು ಕುರಿತು ಹಿಂದಿನ ಮತ್ತು ಈಗಿನ ಕನ್ನಡ ಕವಿಗಳು ಬರೆದ ಕೆಲವು ಕವನಗಳನ್ನು, ಅಧ್ಯಯನ ಸಾಮಗ್ರಿಯಾಗಿ ನಾನು ಕೊಟ್ಟಿದ್ದೇನೆ.</p>
		<p><strong>ಊರುಗಳಾಗಿ ಗುಬ್ಬಿ:</strong></p>
		<p>ಕರ್ನಾಟಕ ರಾಜ್ಯದ ತುಮಕೂರು ಜಿಲ್ಲೆಯಲ್ಲಿ 'ಗುಬ್ಬಿ' ಎಂಬ ಹೆಸರಿನ ಊರೊಂದಿದೆ.<sup><a epub:type="noteref" href="999-aside.xhtml#id-005.48">೪೮</a></sup>ಇದು ಒಂದು ಪುರಾಣ ಪ್ರಸಿದ್ಧವಾದ ಊರು. ಇದಕ್ಕೆ ಪುರಾತನ ಹೆಸರು ಅಮರಗುಂಡ (ಅಥವಾ ಸಮರಗುಂಡ). ಗ್ರಾಮದೇವತೆಯ ಹೆಸರೂ ಅಮರಗುಂಡದ ಮಲ್ಲಿಕಾರ್ಜುನ. ಶಾಸನಗಳಲ್ಲಿ<sup><a epub:type="noteref" href="999-aside.xhtml#id-005.49">೪೯</a></sup>ಈ ಹೆಸರು ಪ್ರಸ್ತಾಪವಾಗಿದೆ. ಇಲ್ಲಿ ಬರುವ ಸಮರಗುಂಡವೇ ಅಮರಗುಂಡ ಎಂದು ನಿಘಂಟುಕಾರರು<sup><a epub:type="noteref" href="999-aside.xhtml#id-005.50">೫೦</a></sup>ಊಹಿಸುತ್ತಾರೆ. ಭೀಮಕವಿಯೂ ಸಹ ತನ್ನ<em>ಬಸವ ಪುರಾಣ</em>ದಲ್ಲಿ<sup><a epub:type="noteref" href="999-aside.xhtml#id-005.51">೫೧</a></sup>ಅಮರಗುಂಡವನ್ನು ಉಲ್ಲೇಖಿಸುತ್ತಾನೆ. ಅಮರಗುಂಡ ಊರು<em>ಗುಬ್ಬಿ</em>ಆದುದರ ಬಗ್ಗೆ ಇರುವ ಐತಿಹ್ಯದ ಕತೆಯೊಂದು ಹೀಗಿದೆ:<sup><a epub:type="noteref" href="999-aside.xhtml#id-005.52">೫೨</a></sup>ಅಮರಗುಂಡ ಗ್ರಾಮದ ಪ್ರಮುಖ ದೇವಸ್ಥಾನದಲ್ಲಿ ಆ ಊರಿನವನೇ ಆದ ಮಲ್ಲಿಕಾರ್ಜುನ ಎಂಬ ಪ್ರಸಿದ್ಧ ಪಂಡಿತನು ಭಕ್ತರಿಗಾಗಿ ಶಿವಪುರಾಣವನ್ನು ಹೃದಯಂಗಮವಾಗಿ ಪ್ರವಚನ ಮಾಡುತ್ತಿದ್ದನಂತೆ. ತದೇಕಚಿತ್ತರಾಗಿ ಜನಗಳು ಅವನ ಪ್ರವಚನವನ್ನು ಕೇಳುತ್ತಿದ್ದಾಗ, ಎರಡು ಗುಬ್ಬಿಗಳು ಪ್ರತಿದಿನವೂ ಅಲ್ಲಿಗೆ ಹಾರಿ ಬಂದು, ನಿಶ್ಶಬ್ದವಾಗಿ ಕುಳಿತು, ಪುರಾಣಶ್ರವಣವನ್ನು ಮಾಡುತ್ತಿದ್ದವಂತೆ. ಕೆಲ ದಿನಗಳ ನಂತರ ಆ ಪುರಾಣ ಮುಗಿಯುತ್ತಲೇ, ಆ ಗುಬ್ಬಿಹಕ್ಕಿ ದಂಪತಿಗಳು ಅಲ್ಲಿಯೇ ಅಸು ನೀಗಿದವಂತೆ. ಭಕ್ತರು ಈ ಸೋಜಿಗಕ್ಕೆ ಬೆರಗಾಗಿ, ಅಲ್ಲಿಯೇ ಈ ಗುಬ್ಬಿಗಳ ಸಮಾಧಿ ಮಾಡಿದರಂತೆ. ದಿನ ಕಳೆದಂತೆ ಆ ಊರಿನ ಹೆಸರು<em>ಗುಬ್ಬಿ</em>ಎಂದೇ ಪ್ರಸಿದ್ಧವಾಯಿತಂತೆ.<sup><a epub:type="noteref" href="999-aside.xhtml#id-005.53">೫೩</a></sup></p>
		<p>ಕ್ಷೇತ್ರಗಳ ಹೆಸರು ವ್ಯಕ್ತಿಗಳ ಹೆಸರಾಗಿ ಬಳಕೆಯಾಗುವ ವಿಚಾರದಲ್ಲಿ ಗುಬ್ಬಿ> ಗುಬ್ಬಯ್ಯ ಆಗಿರುವ ಜನರಿದ್ದಾರೆ.<sup><a epub:type="noteref" href="999-aside.xhtml#id-005.54">೫೪</a></sup>ಗುಬ್ಬಿಯ ಊರಿನವರಾದ ಹಲವು<br />ಕವಿಗಳು, ಶರಣರು ಕನ್ನಡ ಧಾರ್ಮಿಕ ಸಾಹಿತ್ಯಕ್ಕೆ ಅಮೋಘ ಸೇವೆ ಸಲ್ಲಿಸಿದ್ದಾರೆ.<sup><a epub:type="noteref" href="999-aside.xhtml#id-005.55">೫೫</a></sup>ವೀರಶೈವಕವಿಗಳು ಸಾಮಾನ್ಯವಾಗಿ ತಮ್ಮ ಗ್ರಂಥಾದಿಯಲ್ಲಿ ಮೂವರು ಪೂರ್ವಸೂರಿಗಳಾದ ಪಂಡಿತರನ್ನು ಸ್ತುತಿಸುವುದು ಸಾಮಾನ್ಯ. ಅವರೆಂದರೆ ಶಿವಲೆಂಕ ಮಂಚಣ್ಣ, ಶ್ರೀಪತಿ ಪಂಡಿತ ಮತ್ತು ಮಲ್ಲಿಕಾರ್ಜುನ ಪಂಡಿತ (ಅಥವಾ ಪಂಡಿತಾರಾಧ್ಯ).<sup><a epub:type="noteref" href="999-aside.xhtml#id-005.56">೫೬</a></sup> ಈ ಮಲ್ಲಿಕಾರ್ಜುನ ಪಂಡಿತರ ಗುಬ್ಬಿ ಕತೆಯನ್ನು ಈ ಹಿಂದೆ ಓದಿದ್ದೇವೆ. ಗುಬ್ಬಿ ಮಲ್ಲಣ್ಣ, ಗುಬ್ಬಿ ಮಲ್ಲಣಾರ್ಯ, ಮಲ್ಲಿಕಾರ್ಜುನ ಕವಿ, ಸಾಸಲ ಚಿಕ್ಕಣಾರಾಧ್ಯ, ಗುರುದೇವ- ಮುಂತಾದವರು<sup><a epub:type="noteref" href="999-aside.xhtml#id-005.57">೫೭</a></sup>ಗುಬ್ಬಿಯ ಊರಿನವರು.</p>
		<p class="vertical-delimiter" />
		<p>ಗುಬ್ಬಿ ಪದಕ್ಕೆ ಸಂಬಂಧಪಟ್ಟ ಒಂದೆರಡು ವ್ಯಾವಹಾರಿಕ ವಿಚಾರಗಳನ್ನೂ ಇಲ್ಲಿ ಈಗ ನೆನಪಿಸಿಕೊಂಡರೆ ಅಪ್ರಸ್ತುತವಾಗಲಾರದು:</p>
		<p>ಪ್ರಖ್ಯಾತ ರಂಗಕರ್ಮಿ ಮತ್ತು ಶ್ರೀ ಗುಬ್ಬಿ ಚೆನ್ನಬಸವೇಶ್ವರ ನಾಟಕ ಕಂಪನಿಯ ಮಾಲೀಕರೂ ಆದ ಗುಬ್ಬಿ ವೀರಣ್ಣನವರ ಕೊಡುಗೆ ಕನ್ನಡ ರಂಗಭೂಮಿಗೆ ಅಪಾರ. ಅವರಂತೆ ಇನ್ನೂ ಹಲವು ಮಹನೀಯರು ಗುಬ್ಬಿಗೆ ಹೆಸರು ತಂದಿದ್ದಾರೆ.</p>
		<p>ಕಥೆಗಾರ ಪ್ರೀತಂ ಗುಬ್ಬಿ ನಿರ್ದೇಶನದ ಚೊಚ್ಚಲ ಚಿತ್ರ 'ಹಾಗೆ ಸುಮ್ಮನೆ' ತೆರೆಕಂಡಿದೆ. ಜನಪ್ರಿಯ ಚಿತ್ರ 'ಮುಂಗಾರು ಮಳೆ'ಗೆ ಚಿತ್ರಕತೆ ಬರೆದ ಲೇಖಕ ಶ್ರೀ ಪ್ರೀತಂ ಗುಬ್ಬಿ 'ಅರಮನೆ', 'ಗೆಳೆಯ'ಗಳಿಗೂ ಕತೆ ಬರೆದಿದ್ದಾರೆ. ಇವರು ನಾಟಕಕಾರ ಗುಬ್ಬಿ ವೀರಣ್ಣನವರ ಮೊಮ್ಮಗ.</p>
		<p>ಈಗ ಚಿತ್ರರಂಗದ ಸೂಪರ್‍ಸ್ಟಾರ್ ಆಗಿರುವ ರಜನಿಕಾಂತ್ (ಶಿವಾಜಿರಾವ್) ಬೆಂಗಳೂರಿನಲ್ಲಿ ಬಸ್ ಕಂಡಕ್ಟರ್ ಆಗಿ ಕೆಲಸ ಮಾಡುತ್ತಿದ್ದಾಗ ನಗರದ ಗುಬ್ಬಿ ವೀರಣ್ಣ ರಂಗಮಂದಿರದಲ್ಲಿ ದುರ್ಯೋಧನ, ಎಚ್ಚಮ ನಾಯಕನಂಥ ಪಾತ್ರ ವಹಿಸುತ್ತಿದ್ದರು-ಎಂದು ಅವರ ಗೆಳೆಯ ಬಹದ್ದೂರ್ (ಆಗ ಬಸ್ ಡ್ರೈವರ್ ಆಗಿದ್ದವರು) ಹೇಳುತ್ತಾರೆ.</p>
		<p>ಗುಬ್ಬಿ ನಗರವು ಪ್ರಖ್ಯಾತವಾಗಿರುವುದಕ್ಕೆ ಇನ್ನೊಂದು ಕಾರಣವೂ ಉಂಟು. ಅಲ್ಲಿ 'ಚಿದಂಬರಾಶ್ರಮ' ಎಂಬ ಧಾರ್ಮಿಕ ಸಂಸ್ಥೆಯೊಂದು ಸ್ತುತ್ಯರ್ಹವಾದ ಧಾರ್ಮಿಕ, ಶೈಕ್ಷಣಿಕ, ಸಾಮಾಜಿಕ ಚಟುವಟಿಕೆಗಳನ್ನ ನಡೆಸುತ್ತಿದೆ. ''ತುಮಕೂರು ಜಿಲ್ಲೆಯ ಪಾವಿತ್ರ್ಯತೆಯನ್ನು ಎತ್ತಿ ಹಿಡಿದ ಕೀರ್ತಿ ಗುಬ್ಬಿ ತಾಲ್ಲೂಕಿನದು'' ಇದು ಗುಬ್ಬಿಯ ಶ್ರೀ ಚಿದಂಬರ ಆಶ್ರಮದಲ್ಲಿ ಶ್ರೀ ಚಿದಂಬರ ಪ್ರಶಸ್ತಿ ಪ್ರದಾನ ಸಮಾರಂಭದಲ್ಲಿ (ಸೆಪ್ಟೆಂಬರ್ ೨೯, ೨೦೦೮) ಕೊಳದ ಮಠದ ಡಾ। ಶಾಂತವೀರ ಮಹಾಸ್ವಾಮಿಗಳು ಹೇಳಿದ ಮಾತು. ಗುಬ್ಬಿ ತಾಲ್ಲೂಕಿನಲ್ಲಿ ವಜ್ರ ಎಂದು ಈ ಭಾಗದ ಜನ ಕರೆಯುವ ಕೊಂಡ್ಲಿ ಮತ್ತು ದೊಡ್ಡಗುಣಿ ಗ್ರಾಮ ಪಂಚಾಯಿತಿ ವ್ಯಾಪ್ತಿಯ ಪ್ರದೇಶಗಳಲ್ಲಿ ಅಕ್ರಮ ಗಣಿಗಾರಿಕೆ ಕುರಿತು, ಗುಬ್ಬಿ ಊರಿನ ಬಿದಿರೆ ಪ್ರಕಾಶ್ ಅವರ ಲೇಖನವೊಂದು ಪ್ರಕಟವಾಗಿದೆ.ಗುಬ್ಬಿ ಹೆಸರಿನ ಊರುಗಳು ಕರ್ನಾಟಕದಲ್ಲಿ ಇನ್ನೂ ಹಲವೆಡೆ ಇರಬಹುದು ನಿದರ್ಶನಕ್ಕೆ ಹಾಸನ ಜಿಲ್ಲೆಯ, ಹೊಳೇನರಸೀಪುರ ತಾಲ್ಲೂಕಿನಲ್ಲಿ<em>'ಜೋಡಿಗುಬ್ಬಿ'</em>ಎಂಬ ಗ್ರಾಮವಿದೆ. ಕನಕದಾಸರು ಕೇಶವನ ಕೃಪೆಗಾಗಿ ಕಾಗೆಗಳ ನೆಲೆವೀಡಾದ ಊರೊಂದನ್ನು ಕಂಡರೇನೋ; ಆದರೆ, ಆ ಭಾಗ್ಯ ಗುಬ್ಬಿಗಳ ಯಾವ ಊರಿಗೂ ದಕ್ಕಲಿಲ್ಲ.</p>
		<p><strong>ನೀ ಹಾರಿಬಂದುದೆಲ್ಲಿಂದ?</strong></p>
		<p>ಇಷ್ಟು ಪೀಠಿಕೆಯ ನಂತರ, ಈಗ ಭಾಷಾ ವಿಜ್ಞಾನಿಗಳ ದೃಷ್ಟಿಯಲ್ಲಿ ಈ<em>ಗುಬ್ಬಿ-ಗುಬ್ಬಚ್ಚಿ</em>ಪದದ ವಿಶ್ಲೇಷಣೆ ನಡೆಸೋಣ:</p>
		<ul>
			<li>ನಿ ಕನ್ನಡದಲ್ಲಿ 'ಅಚ್ಚು' ಎಂಬ ಪದವನ್ನ ಮೊದಲು ಗಮನಿಸೋಣ. ಅಚ್ಚು ಕ್ರಿಯಾಪದವಾದಾಗ ಕೂಡಿಬರು, ಒದಗಿಬರು ಎಂದಾಗುತ್ತದೆ; ಅದೇ ನಾಮಪದವಾದಾಗ, ಮರ ಅಥವಾ ಲೋಹದಲ್ಲಿನ ಎರಕದ ಸಾಧನ,<sup><a epub:type="noteref" href="999-aside.xhtml#id-005.58">೫೮</a></sup>ಪಡಿಯಚ್ಚು ಎಂದಂತೆ. ಕವಡೆ<sup><a epub:type="noteref" href="999-aside.xhtml#id-005.59">೫೯</a></sup>; ಒಂದು ಮಾದರಿ ಕುದುರೆ; ಸಂಸ್ಕೃತದಲ್ಲಿ ಸ್ವರ<sup><a epub:type="noteref" href="999-aside.xhtml#id-005.60">೬೦</a></sup>; ಅಕ್ಕ; ಪ್ರೀತಿಯ ವಸ್ತು; ಅಂಚು, ತುದಿ; ಒಪ್ಪ ಓರಣ, ಅಣಿ ಇತ್ಯಾದಿ ಅರ್ಥಗಳು ಇವೆ. ಇವುಗಳಲ್ಲಿ ನಮಗಿಲ್ಲಿ ಪ್ರಸ್ತುತವಾದದ್ದು ಅಚ್ಚು ಅಂದರೆ ಪ್ರೀತಿಯ ವಸ್ತು, ಅಕ್ಕರೆಯ ವ್ಯಕ್ತಿ ಅಥವಾ ಪ್ರಾಣಿ. ಈ ಅರ್ಥದಲ್ಲಿ ಅಚ್ಚು= ಅಕ್ಕ ಸಹ ಗಮನಾರ್ಹ.</li>
			<p>ಗುಬ್ಬಿ ಎಂಬ ಅಕ್ಕ ಗುಬ್ಬಕ್ಕ ಆಯಿತು. ಹಾಗೆಯೇ ಮಕ್ಕಳಿಗೆ ಕಾಗೆಯೂ ಒಬ್ಬ ಅಕ್ಕಳೇ. ಆದರೆ ಸಾಮಾನ್ಯವಾಗಿ ಈ ಕಾಗಕ್ಕ-ಗುಬ್ಬಕ್ಕನ ಕತೆಗಳಲ್ಲಿ ಗುಬ್ಬಕ್ಕ ಸಾಧು ಸ್ವಭಾವದ, ಮುಗ್ಧ ಪ್ರಾಣಿ. ಬೇಡನ ಮನೆಯಲ್ಲೂ ಗೂಡುಕಟ್ಟುವ ಹಕ್ಕಿ ಒಂದೆಂದರೆ ಅದು ಗುಬ್ಬಿಯೇ. ಕಾಗಕ್ಕ ಹಾಗಲ್ಲ, ಕುಟಿಲೋಪಾಯ ಬಲ್ಲ, ನಂಬಿದವರಿಗೆ ಮೋಸ ಮಾಡಲು ಹೇಸದ ಗುಬ್ಬಕ್ಕನ ಸ್ನೇಹಿತೆ. ಇನ್ನೂ ಒಂದು ಮಾತು: ಕಾಗಕ್ಕ ಗುಬ್ಬಕ್ಕನ ಕತೆ ಎಂದಾಗ, ನಂಬಲು ಅಷ್ಟು ಸಾಧ್ಯವಲ್ಲದ ಕಲ್ಪನೆಯ ಕತೆ- ಎಂದೂ ಜನಜನಿತ ನಾಣ್ಣುಡಿಯಾಗಿಬಿಟ್ಟಿದೆ.</p>
			<li>ಅಚ್ಚು ಒಂದು ಪ್ರೀತಿಯ ವಸ್ತು/ಪ್ರಾಣಿ/ ಪಕ್ಷಿ/ ವ್ಯಕ್ತಿ: ಈ ಅರ್ಥದಲ್ಲಿ ನರಹರಿ ತನ್ನ ತೊರವೆ ರಾಮಾಯಣದ<sup><a epub:type="noteref" href="999-aside.xhtml#id-005.61">೬೧</a></sup>ಪ್ರಾಸ್ತಾವಿಕ ಪದ್ಯಗಳಲ್ಲಿ ಆತ್ಮವಿಶ್ವಾಸ ತೋರುತ್ತಾನೆ. ಪುರಂದರದಾಸರ ಒಂದು ಪ್ರಖ್ಯಾತ ತತ್ವಪದದಲ್ಲಿ<sup><a epub:type="noteref" href="999-aside.xhtml#id-005.62">೬೨</a></sup>ಸಂಸಾರಚಕ್ರದಲ್ಲಿ ಒಲುಮೆಯನ್ನು ಕುರಿತಾದ ಭಾವನೆಯನ್ನು ಅಚ್ಚಿನೊಳಗೆ ಮೆಚ್ಚು, ಮೆಚ್ಚಿನೊಳಗೆ ಅಚ್ಚು ಎಂದು ಗುರುತಿಸುತ್ತಾರೆ. ತುಂಬಾ ಸಂಭಾವಿತ ಪ್ರೀತಿಯ, ಅಕ್ಕರೆಯ ವ್ಯಕ್ತಿಗೆ ಮನ್ನಣೆ ಸಿಗದಿದ್ದಾಗ 'ಅಚ್ಚನ ಮನುಷ್ಯನಿಗೆ ನುಚ್ಚಿನ ಅನ್ನವೇ?'<sup><a epub:type="noteref" href="999-aside.xhtml#id-005.63">೬೩</a></sup>ಎಂದು ಬೇಸರಿಸುತ್ತೇವೆ.</li>
			<li>ಅಚ್ಚ ಪದ ಗುಣವಾಚಕವಾದಾಗ ಶುಭ್ರ, ಶುದ್ಧ, ನಿರ್ಮಲ, ಅಪ್ಪಟ, ಒಳ್ಳೆಯ ( ಸಂ. ಅಚ್ಛ)> ಎನಿಸಿಕೊಳ್ಳುತ್ತದೆ. ಹೊಸಗನ್ನಡದಲ್ಲಂತೂ ಇದು ಪರಿಚಿತ ಪದ. ಅಚ್ಚ ಹಸಿರು, ಅಚ್ಚ ಕನ್ನಡ, ಇತ್ಯಾದಿ.<sup><a epub:type="noteref" href="999-aside.xhtml#id-005.64">೬೪</a></sup>ಈ ವಿಶೇಷಣಾರ್ಥ ಗಳಲ್ಲಿ 'ಒಳ್ಳೆಯದು' ಮಾತ್ರ ಮುಂದೆ 'ಅಚ್ಚು'ಗೆ ಕೂಡಿ, ಉಳಿದಿದೆ.</li>
			<li>ಉತ್ತರಕರ್ನಾಟಕದ ಆಡುನುಡಿಯಲ್ಲಿ ಅಚ್ಚೆ, ಅಚ್ಛಾ, ಅಚ್ಛೆ ಎಂಬ ಪದಗಳು (ಮಕ್ಕಳನ್ನು) ಅತಿಯಾಗಿ ಮುದ್ದು ಮಾಡುವುದು ಎಂಬ ಅರ್ಥದಲ್ಲಿ ಪ್ರಚಲಿತ ಪ್ರಯೋಗಗಳು. ಉದಾಹರಣೆಗೆ: ಅಮ್ಮಾ, ಕಾಕ ಏನು ಹಿಂಗ ಬೈತಾನ, ಅವನೇ ಇನ್ನೊಮ್ಮೆ ಅಚ್ಛಾ ಮಾಡ್ತಾನ! ಎಂದಾರು. ಸಂಸ್ಕೃತದ ಆಸ್ಥೆ (ಅಂದರೆ ಅಕ್ಕರೆ)ಯೊಂದಿಗೆ ಇದನ್ನು ಪರಾಮರ್ಶಿಸಲೂ ಬಹುದು. ಇದೇ ಪದಗಳು ದ್ವಿರುಕ್ತಿಯ ರೂಪದಲ್ಲಿ<em>ಅಚ್ಚಚ್ಚೆ</em>ಎಂದೂ ಬಳಕೆಯಲ್ಲಿದೆ.</li>
			<li>ಅಚ್ಚಿ: (ನಾ. ಮಕ್ಕಳ ಮಾತಿನಲ್ಲಿ) ರೊಟ್ಟಿ, ತಿಂಡಿ, ಉತ್ತರಕರ್ನಾಟಕದ ಬಕ್ಕರಿ. ರೊಟ್ಟಿ ಮುಂತಾದ ತಿಂಡಿ ತಿನಿಸುಗಳಿಗೆ ಮಕ್ಕಳ ಭಾಷೆಯಲ್ಲಿ<em>ಅಪ್ಪಚ್ಚಿ</em>ಎಂದೂ ಸಹ ಅನ್ನುತ್ತಾರೆ. ಆಲಂಕಾರಿಕವಾಗಿ ಹೇಳುವಾಗ<em>ಅಪ್ಪಚ್ಚಿಯಾಗಿ ಹೋಗು-</em>ಎಂದು ಬೈದರೆ, ನಿಸ್ಸತ್ವವಾಗಿ, ನಿಸ್ತ್ರಾಣವಾಗಿ ಹೋಗು- ಎಂಬುದು ಭಾವ. ಇದರ ನಿಷ್ಪತ್ತಿ ಅಪ್ಪಽ ಅಚ್ಚಿ = ಅಪ್ಪಚ್ಚಿ. ಇಲ್ಲಿ ಅಪ್ಪ ಎಂದರೆ ತಂದೆಯಲ್ಲ, ಒಂದು ಬಗೆಯ ತಿಂಡಿ ಎಂದರ್ಥ. ಊತಪ್ಪ, ಎರೆಯಪ್ಪ-ಗಳನ್ನು ನೀವು ಚಪ್ಪರಿಸಿರುವ ನೆನೆಪಿದೆಯಲ್ಲ. ಊದಿರುವ ದಪ್ಪಗಾದ ಅಪ್ಪ, ಎರೆದ ಅಪ್ಪಗಳು ಅವು.<sup><a epub:type="noteref" href="999-aside.xhtml#id-005.65">೬೫</a></sup></li>
			<li>ಈ 'ಅಪ್ಪ'ಕ್ಕೂ 'ಅಚ್ಚಿ'ಗೂ ಒಂದು ಬಗೆಯ ಬಾದರಾಯಣ ಸಂಬಂಧವಿದೆ.</li>
			<li>ಅಚ್ಚಿ: (ನಾಮಪದ)ಗೆ ಇನ್ನೊಂದು ಅರ್ಥವಿದೆ. ಮಗುವಿಗೆ ಮೊಲೆಯುಣ್ಣಿಸು ಎಂದು ತಾಯಿಗೆ ಹೇಳುವಾಗ<em>ಅಚ್ಚಿಕೊಡು</em>ಎಂದು ಹೇಳುವುದುಂಟು,<em>ಅಮ್ಮಿಕೊಡು</em>ಎಂದು ಹೇಳುವ ಹಾಗೆ. ಇಲ್ಲಿ<em>ಅಚ್ಚಿ</em>ಎಂದರೆ ಮೊಲೆ ಅಥವಾ ಮೊಲೆಯ ತೊಟ್ಟು, ಚೂಚುಕ. ತಮಿಳಿನಲ್ಲಿ<em>ಒಚ್ಚಿ, ಒಞÂ್ಚ;</em>ಮಲೆಯಾಳಮ್‍ನಲ್ಲಿ<em>ಅಚ್ಚಿ</em>ಇದ್ದಂತೆ.<em>ಮಗುವಿಗೆ ಅಚ್ಚಿಯೂ ಬೇಕು, ಅಪ್ಪಚ್ಚಿಯೂ ಬೇಕು</em>ಎಂಬ ಗಾದೆಯಲ್ಲಿ<sup><a epub:type="noteref" href="999-aside.xhtml#id-005.66">೬೬</a></sup>ಈ<em>ಅಚ್ಚಿ</em>ಇದೆ.ನಿ ಅಚ್ಚಿ ಇನ್ನೊಂದು ಕಡೆಯಿಂದಲೂ ಹುಟ್ಟಿ ಬರುತ್ತಾಳೆ: ಸಂಸ್ಕೃತದ ಲಕ್ಷ್ಮಿ ಲಚ್ಚಿಯಾಗಿ, ಅದರಿಂದ ಅಚ್ಚಿಯಾಗಿ ಬಂದಿದ್ದಾಳೆ. ಈ ಕಾರಣಕ್ಕೇ ಅಚ್ಚಿ ಽ ಅಕ್ಕ= ಅಚ್ಚಕ್ಕ (ಲಕ್ಷ್ಮ್ಯಕ್ಕ> ಲಕ್ಷ್ಮಕ್ಕ ); ಅಚ್ಚಿ ಽ ಅಮ್ಮ= ಅಚ್ಚಮ್ಮ (ಲಕ್ಷ್ಮ್ಯಮ್ಮ> ಲಕ್ಷ್ಮಮ್ಮ) ಆಗಿರುವುದು. ಅಚ್ಚಪ್ಪ, ಅಚ್ಚಯ್ಯ-ಗಳು ಈ ಪದಸಮೂಹದ ಲಕ್ಷ್ಮೀ ಗೋತ್ರಕ್ಕೆ ಸೇರಿದವರು.</li>
			<li> ಸಂಸ್ಕೃತದ ಅಕ್ಷಿಯ ತದ್ಭವರೂಪವಾಗಿ ಅಚ್ಚಿ ಹೊರಹೊಮ್ಮಿ ನಮ್ಮ ಕಣ್ಣಿಗೆ ಬೀಳುವುದೂ ಉಂಟು.<sup><a epub:type="noteref" href="999-aside.xhtml#id-005.67">೬೭</a></sup>ಕಾಶ್ಮೀರ ಬಿಟ್ಟು ಕಲ್ಯಾಣಕ್ಕೆ ಬಂದು ಶಿವ ಶರಣನಾದ ಮೋಳಿಗೆ ಮಾರಯ್ಯನಿಗೆ ಒಮ್ಮೆ<em>'ಅಚ್ಚಿನ (ಯ)ಲ್ಲಿ ಬೇಟದರಿವು ದೃಷ್ಟವಾಯಿತು'.</em><sup><a epub:type="noteref" href="999-aside.xhtml#id-005.68">೬೮</a></sup>'ಮೂರು ಹೆಜ್ಜೆ ಇಟ್ಟ ತ್ರಿವಿಕ್ರಮನ ಕಣ್ಣುಗಳೆರಡು ಒಂದೇ ಆಗಿ ನೋಡುವಂತೆ' ಕಬ್ಬಿಗರ ಕಾವದ ಆಂಡಯ್ಯನಿಗೆ ಕಂಡಿತು.<sup><a epub:type="noteref" href="999-aside.xhtml#id-005.69">೬೯</a></sup>ಚೆನ್ನಬಸವಪುರಾಣದಲ್ಲಿ ವಿರೂಪಾಕ್ಷ ಪಂಡಿತನಿಗೆ ಮುಕ್ಕಣ್ಣನನ್ನು ಸೇವಿಸುತಿದ್ದ ಹೈಮವತಿ ಸುಖವಾಗಿರುವುದು ಗೋಚರಿಸುತ್ತದೆ.<sup><a epub:type="noteref" href="999-aside.xhtml#id-005.70">೭೦</a></sup>ಮಕ್ಷು> ಮಚ್ಚು, ಭಿಕ್ಷು> ಬಿಚ್ಚು ಆದಂತೆ.<sup><a epub:type="noteref" href="999-aside.xhtml#id-005.71">೭೧</a></sup>ಇದರ ಹುಟ್ಟು, ಬೆಳವಣಿಗೆ ಹೀಗಿದೆ: ಅಕ್ಷಿ(ಸಂ.)> ಅಚ್ಛಿ(ಪ್ರಾ.)> ಅಚ್ಚಿ.</li>
			<p>ನಿ ಅಚ್ಚಿಯ ಪ್ರೀತಿಯ, ಮಧುರವಾದ ಅರ್ಥವನ್ನ ಸ್ಫುರಿಸುವ ಇನ್ನೊಂದು ರೂಪವನ್ನ ನೋಡೋಣ. ಅದೇ, ತಾಯಿಯೆಂಬ ಅರ್ಥ. ಮಲೆಯಾಳಮ್ ಮತ್ತು ತಮಿಳಿನಲ್ಲಿ<em>ಅಚ್ಚಿ</em>ಎಂದರೆ ತಾಯಿ. ಕನ್ನಡದಲ್ಲಿ ತಾಯಿ ವಯಸ್ಸಿನ ಮಲೆಯಾಳೀ ಹೆಂಗಸೂ ಅಚ್ಚಿಯಾಗಿಬಿಡುತ್ತಾಳೆ. ಈ ಎಲ್ಲ ಅರ್ಥಗಳನ್ನೂ ಒಟ್ಟುಗೂಡಿಸಿ ಹೇಳುವುದಾದರೆ, 'ಮಗುವಿನ ಅಚ್ಚಿನಲ್ಲಿ' (ಅಂದರೆ ಕಣ್ಣಿನಲ್ಲಿ), ಅಚ್ಚಿಯುಳ್ಳವಳೂ (ಮೊಲೆಯುಳ್ಳವಳೂ), ತನಗೆ ಅಚ್ಚಿ ಕೊಡುವವಳೇ(ಮೊಲೆಯುಣ್ಣಿಸುವವಳೇ)- ನಿಜವಾಗಿಯೂ ಅಚ್ಚಿ (ತಾಯಿ).</p>
			<li>ಅಚ್ಚಿಯ, ನಮಗೆ ಮುಖ್ಯವಾದ ಇನ್ನೊಂದು ಅರ್ಥದ ಕಡೆ ಈಗ ಗಮನ ಹರಿಸೋಣ: ಸಣ್ಣದು, ಚಿಕ್ಕದು, ಪುಟಾಣಿಯದು ಜೊತೆಗೆ,ಮುದ್ದಾದದ್ದು ಎನ್ನುವ ಅರ್ಥ ಕೊಡುವ, ಪದಗಳ ಕೊನೆಗೆ ಸೇರಿಸಲಿರುವ ಪ್ರತ್ಯಯ ಪದ<em>ಅಚ್ಚಿ.</em>ಪುಟ್ಟ ಮಗುವಿಗೆ ಪಾಪು ಎನ್ನುತ್ತೇವೆ; ಪುಟಾಣಿಯಾಗಿರುವ ಮುದ್ದು ಮಗುವಿಗೆ?<em>ಪಾಪಚ್ಚಿ</em>ಎಂದು ತಾನೇ ಹೇಳುತ್ತೇವೆ? ಮುದ್ದಾದ ಚಿಕ್ಕ ಗುಬ್ಬಿ ಹಕ್ಕಿ ಹೀಗೆ<em>ಗುಬ್ಬಚ್ಚಿ</em>ಯಾಯಿತು.</li>
			<li>'ಅಳ್ತಿ'ಯೆಂದರೂ ಪ್ರೀತಿಯೇ, ಅಕ್ಕರೆಯೇ.<sup><a epub:type="noteref" href="999-aside.xhtml#id-005.72">೭೨</a></sup>ಇದಕ್ಕೆ ಹತ್ತಿರ ಹತ್ತಿರದ ಪದ ಅಚ್ಚಿ. ಗೌರವ ಮತ್ತು ಪ್ರೀತಿ ತೋರಿಸಲು ಸಹ ಪದಗಳ ಕೊನೆಗೆ ಈ ಅಚ್ಚಿ ಸೇರಿಸುವ ಪರಿಪಾಠವಿದೆಯಲ್ಲ; ಅಕ್ಕ ಽ ಅಚ್ಚಿ = ಅಕ್ಕಚ್ಚಿ ಇದ್ದಂತೆ. ಆದರೆ, ಇಲ್ಲಿ ಪ್ರೀತಿಗೇ ಆದ್ಯತೆ. ಅಚ್ಚು ಉಳ್ಳದ್ದು, ಅಚ್ಚಿಗೆ ಪಾತ್ರವಾದದ್ದು ಮಾತ್ರ<em>ಅಚ್ಚಿ</em>. ಅದೇ ನಮಗೆ ಅಚ್ಚು ಮೆಚ್ಚು.</li>
		</ul>
		<p><strong>ಗುಬ್ಬಿ ಪದ-ವಿಲಾಸ ವೈಖರಿ:</strong></p>
		<p>ಕನ್ನಡದಲ್ಲಿ ಹಕ್ಕಿಗೆ ಬೇರೆ ತನ್ನದೇ ಆದ ಪದವೇ ಇಲ್ಲವೇ? ಸಂಸ್ಕೃತದಲ್ಲಿ ಪಕ್ಷ (ರೆಕ್ಕೆ) ಇದೆಯೆಂಬ ಕಾರಣಕ್ಕೆ<sup><a epub:type="noteref" href="999-aside.xhtml#id-005.73">೭೩</a></sup>ಆ ಬಾನಾಡಿಗೆ ಪಕ್ಷಿ ಎಂಬ ಹೆಸರು ಬಂತು. ಸಂಸ್ಕೃತದಲ್ಲಿಯಾದರೋ ಪಕ್ಷಿಗೆ ಇಪ್ಪತ್ತೇಳು ಹೆಸರುಗಳಿವೆ.<sup><a epub:type="noteref" href="999-aside.xhtml#id-005.74">೭೪</a></sup>ಕನ್ನಡದಲ್ಲಿ 'ಪಕ್ಷಿ'ಗೆ ಎರಡೋ ಮೂರೋ ಹೆಸರುಗಳು ಹಕ್ಕಿ, ಪಕ್ಕಿ, ಬಾನಾಡಿ, ಪರವೆ, ಬೇಕಾದರೆ ರೆಕ್ಕಿಗ, ಪಕ್ಕಿಗ-ಎನ್ನಬಹುದೇನೋ. ಇದರಲ್ಲಿ ಪ¾(ರ)ವೆ (ಕನ್ನಡ) ಪ¾ವೈ(ತಮಿಳು); ಈ ಪದ ಪಾ¾ು ಅಂದರೆ,<em>ಹಾರು</em>ವಿನಿಂದ ಹುಟ್ಟಿದ್ದು.<sup><a epub:type="noteref" href="999-aside.xhtml#id-005.75">೭೫</a></sup> ಸಾಮಾನ್ಯವಾಗಿ,<em>ಪ¾(ರ)ಮೆ</em>ಎಂದರೆ ದುಂಬಿ ಎಂದರ್ಥ.<sup><a epub:type="noteref" href="999-aside.xhtml#id-005.76">೭೬</a></sup>ಆದರೆ, ಪಂಜೆ ಮಂಗೇಶರಾಯರು<em>ಪ¾ಮೆ</em>ಎಂದರೆ ಹಕ್ಕಿಯೆಂದೇ ಹೇಳುತ್ತಾರೆ.<sup><a epub:type="noteref" href="999-aside.xhtml#id-005.77">೭೭</a></sup> ಸಕ್ಕದದಿಂದ ಪಾಗದಕ್ಕೆ ಹೋಗಿ ಕನ್ನಡಕ್ಕೆ ಬಂದ ಪ್ರಾಕೃತಸಮ ಪ್ರಾಕೃತಭವ ಶಬ್ದಗಳನ್ನು ಕೇಶಿರಾಜ ಕನ್ನಡದ ಸಹಜ ಶಬ್ದಗಳೆಂದೇ ಪರಿಗಣಿಸಿದ್ದಾನೆ.<sup><a epub:type="noteref" href="999-aside.xhtml#id-005.78">೭೮</a></sup></p>
		<p>ಇವುಗಳಲ್ಲಿ ಒಂದಾದ ಪಕ್ಷಿ(ಸಂ.)> ಪಕ್ಖಿ(ಪ್ರಾಕೃತ)> ಪಕ್ಕಿ> ಹಕ್ಕಿ ಆಯಿತು.<sup><a epub:type="noteref" href="999-aside.xhtml#id-005.79">೭೯</a></sup>ಪಶು> ಪಸು> ಹಸು ಆದಂತೆ. ಸಾಮಾನ್ಯ ಗ್ರಾಮೀಣ ಜನರ ಬಾಯಲ್ಲಿ ಹಕಾರ ಅಕಾರಕ್ಕೆ ತಿರುಗಿದಾಗ, ಹಕ್ಕಿ ಅಕ್ಕಿಯೂ ಆಯಿತು. ಅನೇಕ ಬಗೆಯ ಪಕ್ಷಿಗಳ ಕನ್ನಡದ ಹೆಸರು ಅಕ್ಕಿಯಲ್ಲಿ ಕೊನೆಗೊಂಡಿರುವುದು ಈ ಕಾರಣಕ್ಕೇ.<sup><a epub:type="noteref" href="999-aside.xhtml#id-005.80">೮೦</a></sup>ಗುಬ್ಬಿ ಮತ್ತು ಹಕ್ಕಿ ಸೇರಿ ಗುಬ್ಬಕ್ಕಿಯೂ ಆಗಿರುವುದು ಹೀಗೆ. ಗುಬ್ಬಿ ಗುಬ್ಬಕ್ಕಿ ಆದಂತೆ, ಗುಮ್ಚಿ ಗುಮ್ಚಕ್ಕಿ ಆಗಿಬಿಡುತ್ತಾಳೆ.</p>
		<p>ಈಗ, ಗುಬ್ಬಿ ಅಚ್ಚಿ ಸೇರಿ ಗುಬ್ಬಚ್ಚಿ, ಗುಬಚ್ಚಿ, ಗುಬಚಿ ಆದುದಕ್ಕೆ ಸಮರ್ಥನೆ ದೊರಕುತ್ತದೆ.<sup><a epub:type="noteref" href="999-aside.xhtml#id-005.81">೮೧</a></sup>ಮುದ್ದಾದ ಈ ಪುಟ್ಟ ಹಕ್ಕಿಯನ್ನು ಗುಬ್ಬಚ್ಚಿಯಾಗಿಯೇ ಕೆಲವು ಕನ್ನಡ ಕವಿಗಳು ನೆನೆದುದುಂಟು.<sup><a epub:type="noteref" href="999-aside.xhtml#id-005.82">೮೨</a></sup>ಆದರೆ ಈ ಪಕ್ಷಿವಿಶೇಷದ<em>ಗುಬ್ಬಿ</em>ಕನ್ನಡಕ್ಕೆ ಬಂದುದು ಹೇಗೆ? ತಮಿಳಿನ ಕುರುವಿ, ಕುರ್ವಿ; ಮಲೆಯಾಳಮ್‍ನ ಕುರುಗಿಲ್, ಕುರುವಿ, ಕೂರಿ; ತುಳುವಿನ ಗುರುಬಿ, ಗುರ್ಬಿ-ಗಳು ಕನ್ನಡದ<em>ಗುಬ್ಬಿ</em>ಗೆ ಜ್ಞಾತಿ ಪದಗಳು. ತಮಿಳಿನ ಮತ್ತು ಪೂರ್ವದ ಹಳೆಗನ್ನಡದ<em>ಕುರುವಿ</em>ಪದವನ್ನು ಗಮನಿಸಿ. ಕನ್ನಡದಲ್ಲಿ ಕಾಲಾನುಕಾಲಕ್ಕೆ ಪದಗಳು ಹೊಸರೂಪ ಪಡೆಯುವ ವಿಚಾರದಲ್ಲಿ ಕೆಲವು ಮೂಲಸೂತ್ರಗಳನ್ನು ಭಾಷಾವಿಜ್ಞಾನಿಗಳು ಗುರುತಿಸುತ್ತಾರೆ: ಪೂರ್ವದ್ರಾವಿಡ ಶಬ್ದಗಳ ಆದಿಯಲ್ಲಿ ಗ ದ ಬ ಎಂಬಂಥ ಘೋಷಸ್ಪರ್ಶಗಳು ಇದ್ದಿರಲಾರವು, ಅವು ಸ್ವತಂತ್ರ ಧ್ವನಿಮಾಗಳಾಗಿ ಇರಲಿಲ್ಲ ಎಂಬ ತೀರ್ಮಾನಕ್ಕೆ ಸಂಶೋಧಕರು ಬಂದಿದ್ದಾರೆ.<sup><a epub:type="noteref" href="999-aside.xhtml#id-005.83">೮೩</a></sup></p>
		<p>ದೇಶ್ಯಪದಗಳ ಕಕಾರವೂ ಗಕಾರಕ್ಕೆ ಬಹಳ ಹಿಂದೆಯೇ ಜಾರಿ ಕೊಂಡವು.<sup><a epub:type="noteref" href="999-aside.xhtml#id-005.84">೮೪</a></sup>ಕಳ್ಕನೆ> ಕಕ್ಕನೆ> ಗಕ್ಕನೆ(=ಚಕ್ಕನೆ, ಒಮ್ಮಿಂದೊಮ್ಮೆ); ಕಗ್ಗು> ಗಗ್ಗು(=ಗಬ್ಬು ವಾಸನೆ), ಇತ್ಯಾದಿ.<sup><a epub:type="noteref" href="999-aside.xhtml#id-005.85">೮೫</a></sup>ಇದರಂತೆಯೇ. ಕೆಲವೊಮ್ಮೆ ಪರುಷ ಧ್ವನಿಯಾದ ಕ ಧ್ವನಿಮಾ ಬದಲಾಗಿ, ಸರಳಧ್ವನಿಯಾದ ಗ ಧ್ವನಿಯ ರೂಪದಲ್ಲಿ, ಪದದ ಆದಿಯಲ್ಲೇ ಕುಳಿತು ಬಿಟ್ಟವು. ಕಿಳಿ> ಗಿಳಿ; ಕೆಳೆಯ> ಗೆಳೆಯ ಆದವು.<sup><a epub:type="noteref" href="999-aside.xhtml#id-005.86">೮೬</a></sup></p>
		<p>ಕನ್ನಡದಲ್ಲಿ ಮೊದಮೊದಲು ವರ್ಗೀಯ ವ್ಯಂಜನಗಳಲ್ಲಿ ತೃತೀಯಾಕ್ಷರ ಗಳಾದ ಗ ಜ ದ ಬ ಗಳ ಸ್ಥಾನದಲ್ಲಿ ಕ ಚ ತ ಪ ಗಳಿದ್ದವೆಂದು ಹಳೆಗನ್ನಡದ ಮತ್ತು ಪೂರ್ವದ ಹಳೆಗನ್ನಡದ ಪ್ರಯೋಗಗಳಿಂದ ಪುರಾವೆ ಒದಗುತ್ತದೆ. ಅಚ್ಚಗನ್ನಡ, ಹಳೆಗನ್ನಡ ಪದಗಳನ್ನೇ ನೋಡಿ. ಆ ಪದಪುಂಜ ಸಂಧಿ/ಸಮಾಸವಾಗುವ ಮೊದಲು ಅವುಗಳ ಮೂಲ ದೇಶ್ಯರೂಪ ಇದ್ದದ್ದು<em>ಅಚ್ಚ ಕನ್ನಡ;</em>ಹಾಗೆಯೇ, ಹಳೆಯ ಕನ್ನಡ> ಹಳೇ ಕನ್ನಡ> ಹಳೆಗನ್ನಡ.<sup><a epub:type="noteref" href="999-aside.xhtml#id-005.87">೮೭</a></sup>ಪೂರ್ವದ ಹಳೆಗನ್ನಡದಲ್ಲಿ ಸಾಮಾನ್ಯವಾಗಿ ವಕಾರವೇ ಬಕಾರದ ಕೆಲಸವನ್ನು ನಿರ್ವಹಿಸುತ್ತಿತ್ತು. ಆ ಕಾಲದಲ್ಲಿ ಬ ಎಂಬ ಸ್ವತಂತ್ರ ಧ್ವನಿಮಾ ಇರಲಿಲ್ಲ; ಆದರೆ, ವ ಧ್ವನಿ ಇದ್ದೇ ಇತ್ತು. ಶಾಸನಗಳ ಆಧಾರದಿಂದ, ಸುಮಾರು ಎಂಟನೇ ಶತಮಾನದಿಂದ ಹತ್ತನೇ ಶತಮಾನದ ವೇಳೆಗೆ ವ> ಬ ರೂಪಕ್ಕೆ ತಿರುಗಿತೆನ್ನುತ್ತಾರೆ.<sup><a epub:type="noteref" href="999-aside.xhtml#id-005.88">೮೮</a></sup></p>
		<p>ಇನ್ನು ರೇಫ಼<sup><a epub:type="noteref" href="999-aside.xhtml#id-005.89">೮೯</a></sup>, ಶಕಟರೇಫ಼ದ ರೂಪಾಂತರಗಳು, ಅಂತರ್ಧಾನಗಳು:<sup><a epub:type="noteref" href="999-aside.xhtml#id-005.90">೯೦</a></sup> ಅರುವಿ(ತಮಿಳು)> ಅರ್ವಿ(ಕನ್ನಡ) ಆದಂತೆ, ಕರುಂಬು(ತ.)> ಕರ್ಬು> ಕಬ್ಬು(ಕ.) ಆದಂತೆ, ಸಜಾತೀಯ ದ್ವಿತ್ವಕ್ಕೆ ಮನಸೋತು, ಹಳೆಗನ್ನಡದ ಪುರ್ಬು ಹೊಸಗನ್ನಡದಲ್ಲಿ ಹುಬ್ಬು ಆದಂತೆ, ಪೆರ್ಚು> ಪೆಚ್ಚು> ಹೆಚ್ಚು ಆದಂತೆ.<sup><a epub:type="noteref" href="999-aside.xhtml#id-005.91">೯೧</a></sup> ಶಕಟರೇಫ಼ವುಳ್ಳ ಕರುಪ್ಪು(ತ.)> ಕರ್ಪು> ಕಪ್ಪು(ಕ.); ಎರುಮೈ(ತ.)> ಎರ್ಮೆ> ಎಮ್ಮೆ(ಕ.); ಉಳುಂದು /ಉರುಂದು(ತ.)> ಉರ್ದು> ಉದ್ದು(ಕ.) ಆದವು.<sup><a epub:type="noteref" href="999-aside.xhtml#id-005.92">೯೨</a></sup> <br />ಒರ್‍ಽ ವಽ ಅರ್> ಒರ್ವರ್> ಒಬ್ಬರು ಆಗುವುದನ್ನು ಗಮನಿಸಿ. ಹಕ್ಕಿಯಾದಾಗ ಗುಬ್ಬಿ ಪದಕ್ಕೆ ನಿಷ್ಪತ್ತಿ ಕೊಡುತ್ತ, ತಮಿಳಿನ ಕುರುವಿ, ಕುರಿಲ್ (=ಚಿಕ್ಕ ಹಕ್ಕಿ), ಮಲೆಯಾಳಮ್‍ನ ಕುರುವಿ, ಕುರುಕಿಲ್, ಕೂರಿ (=ಗುಬ್ಬಿ), ತುಳುವಿನ ಗುರುಬಿ, ಗುರ್ಬಿ, ಗುಬ್ಬಿ (=ಗುಬ್ಬಿ ಹಕ್ಕಿ)-ಗಳನ್ನು ಪಟ್ಟಿಮಾಡುತ್ತ, ಪರ್ಯಾಯವಾಗಿ ಗುಬ್ಬಿಲ್ ಮತ್ತು ಗುಬ್ಬಚ್ಚಿ ಪದಗಳನ್ನು ನಿಷ್ಪತ್ತಿ ಕೋಶ<sup><a epub:type="noteref" href="999-aside.xhtml#id-005.93">೯೩</a></sup>ಕೊಡುತ್ತದೆ. ಕನ್ನಡದಲ್ಲೂ ಕುರವಿ ಎಂದರೆ ಗುಬ್ಬಿಯೇ.<sup><a epub:type="noteref" href="999-aside.xhtml#id-005.94">೯೪</a></sup>ಮೇಲೆ ಹೇಳಿದ ನಿಯಮಗಳನ್ನು ಅನುಸರಿಸಿ, ಮೂಲ ದ್ರಾವಿಡದ ಅಥವಾ ತಮಿಳಿನ ಆ ಕುರುವಿ; ಮಲೆಯಾಳಮ್‍ನ ಕುರುಗಿಲ್, ಕುರುವಿ, ಕೂರಿ; ತುಳುವಿನ ಗುರುಬಿ, ಗುರ್ಬಿ-ಗಳು ಕನ್ನಡದ ಗುಬ್ಬಿಯಾಗಿ ಹಾರಿ ಬಂದಂಥವು. ಕುರುವಿ(ತ.)> ಕುರ್ವಿ> ಗುರ್ವಿ> ಗುರ್ಬಿ> ಗುಬ್ಬಿ(ಕನ್ನಡ) ರೂಪ ತಾಳಿದೆಯೆಂದು ಭಾಷಾ ವಿಜ್ಞಾನಿಗಳ ಮತ.<sup><a epub:type="noteref" href="999-aside.xhtml#id-005.95">೯೫</a></sup></p>
		<p>ಕಿರಿ ಎಂಬ ಅರ್ಥದಲ್ಲಿ ಗುಬ್ಬಿ ಪದದ ಬಳಕೆ,<sup><a epub:type="noteref" href="999-aside.xhtml#id-005.96">೯೬</a></sup>ಚಿಕ್ಕದು, ಮಗುವಿನಂತಹದು ಎಂಬುದರ ಬಗ್ಗೆ<sup><a epub:type="noteref" href="999-aside.xhtml#id-005.97">೯೭</a></sup>ಮತ್ತು ಮೇಲೆ ಹೇಳಿದ ಉಚ್ಚಾರಣೆಗೆ ಸಂಬಂಧಿಸಿದ ಅಭಿಪ್ರಾಯಗಳಿಗೆ<sup><a epub:type="noteref" href="999-aside.xhtml#id-005.98">೯೮</a></sup>ಭಾಷಾ ವಿಜ್ಞಾನಿ ವಿದ್ವಾಂಸರುಗಳ ಸಹಮತವಿದೆ.</p>
		<p>ಇನ್ನು ಗುಬ್ಬಚ್ಚಿ. ಈ ಗುಬ್ಬಚ್ಚಿ ಪದದಲ್ಲಿರುವ<em>ಅಚ್ಚಿ</em>ಭಾಗ ಸಂಸ್ಕೃತದ ಅಕ್ಷಿಯಿಂದ ಬಂದಿರಬಹುದೆಂಬ ಡಾ। ಕತ್ರೆ ಅವರ 'ನಿಷ್ಪತ್ತಿ'ವಾದ ಸಾಧುವಾದುದಲ್ಲ, ಸಮರ್ಥನೀಯವಲ್ಲ ಎಂದು ಡಾ। ಚಿದಾನಂದಮೂರ್ತಿ ಮತ್ತು ಡಾ ಗುರುಬಸವೇಗೌಡರು ಈ ಮೊದಲೇ ಉಲ್ಲೇಖಿಸಿದ, ತಮ್ಮ ಪ್ರಬಂಧದಲ್ಲಿ ತೋರಿಸಿ ಕೊಟ್ಟಿದ್ದಾರೆ.<sup><a epub:type="noteref" href="999-aside.xhtml#id-005.99">೯೯</a></sup>ಮುಂದುವರಿದು, ಅವರು ಸಂಸ್ಕೃತದ ಆರ್ಯ, ಆರ್ಯಾಗಳು ಪ್ರಾಕೃತದ ಅಜ್ಜ, ಅಜ್ಜಾಗಳಾಗಿ, ಕನ್ನಡದಲ್ಲೂ ಅದೇ ಆಜ್ಜ ಅಜ್ಜಿಗಳಾಗಿ ಬಂದಿವೆ; ಅದೇ ದ್ರಾವಿಡಾ ಭಾಷಾ ಬಳಗದ ಮಲೆಯಾಳಂ ನಲ್ಲಿರುವ<em>ಅಚ್ಚ (ನ್), ಅಚ್ಚಿ</em>(ತಂದೆ, ತಾಯಿ ಅರ್ಥದ) ಗಳನ್ನು ಹೋಲಿಸಿದಾಗ, ಗುಬ್ಬಚ್ಚಿಯಲ್ಲಿನ<em>ಅಚ್ಚಿ</em>ಯ ಮೂಲವು ವಾತ್ಸಲ್ಯದ ಸಂಕೇತಾರ್ಥದಲ್ಲಿ ಇದೆ ಎಂಬುದನ್ನು ಸೂಚಿಸುತ್ತಾರೆ.</p>
		<p>ಕಾಸರಗೋಡಿನ ಹವ್ಯಕ ಜನಾಂಗದವರಲ್ಲಿ ಅಚ್ಚಚ್ಚಿ ಅಂದರೆ ಚಿಕ್ಕಪ್ಪ ಎಂದರ್ಥ. ಹಳೆಯ ಮಲೆಯಾಳಮ್‍ನಲ್ಲಿ ಉಣ್ಣೆಯಚ್ಚಿ, ಚೆರಿಯಚ್ಚಿ ಎಂಬ ಹೆಸರಿನ ಹೆಂಗಸರಿದ್ದರು. ಈಗ ಹೊಸಗನ್ನಡದಕಾಲದಲ್ಲಿ ಅಭಿಮಾನಿಗಳು ತಾವು ಗೌರವಿಸುವ ಹೆಂಗಸರ ಹೆಸರ ಕೊನೆಗೆ<em>ಅಕ್ಕ, ಅವ್ವ(ವ್ವೆ), ಅಮ್ಮ, ಅಮ್ಮಣ್ಣಿ</em>- ಇತ್ಯಾದಿಗಳನ್ನು ಸೇರಿಸಿ ಕರೆಯುವಂತೆ, ಕನ್ನಡದಲ್ಲಿ ಹಿಂದೆ<em>ಕಾಡಚ್ಚಿ,ಮಾಲಚಿ</em>ಮುಂತಾದ ಹೆಸರಿನವರಿದ್ದರೆಂಬುದಕ್ಕೆ ಶಾಸನಗಳ ಕಾವ್ಯಪ್ರಯೋಗಗಳ ಆಧಾರವಿದೆ.<sup><a epub:type="noteref" href="999-aside.xhtml#id-005.100">೧೦ಂ</a></sup>ಇವೂ ಸಹ ಅಚ್ಚಿಯ ವಾತ್ಸಲ್ಯಸೂಚಕತೆಗೆ ಇಂಬು ಕೊಡುತ್ತದೆ.<em>ಗುಬ್ಬಚ್ಚಿ</em>ಯನ್ನು ಬಿಟ್ಟರೆ, ಕನ್ನಡದಲ್ಲಿ ಬೇರಾವದೊಂದು ಹಕ್ಕಿಯ ಹೆಸರೂ<em>ಅಚ್ಚಿ</em>ಯಿಂದ ಕೊನೆಗೊಳ್ಳುವುದಿಲ್ಲ.<sup><a epub:type="noteref" href="999-aside.xhtml#id-005.101">೧೦೧</a></sup>ಈ ಸೋಜಿಗದ ಮಾತೇ ನಮ್ಮ ಮುದ್ದಿನ ಗುಬ್ಬಿಯ ಕಿರೀಟವನ್ನು ಅಕ್ಕರೆಯ ಈ ವಿಶಿಷ್ಟಪುಕ್ಕದಿಂದ ಅಲಂಕರಿಸಿದಂತಾಯಿತು.ಯಾವುದಾದರೂ ಒಂದು ಪದ ಅಚ್ಚಕನ್ನಡ ಅಥವಾ ಶುದ್ಧ ದೇಶ್ಯ ದ್ರಾವಿಡವೇ ಅಲ್ಲವೇ ಎಂಬುದನ್ನು ನಿರ್ಣಯಿಸಲು ಐದು ನಿಯಮಗಳನ್ನು ಭಾಷಾವಿಜ್ಞಾನಿಗಳು ಹಾಕಿಕೊಂಡಿದ್ದಾರೆ.<sup><a epub:type="noteref" href="999-aside.xhtml#id-005.102">೧೦೨</a></sup>ಒರೆಹಚ್ಚಿ ನೋಡಿದಾಗ ಹೇಳಬಹುದು:<em>ಗುಬ್ಬಿ ಖಚಿತವಾಗಿ ಒಂದು ಕನ್ನಡ ಪದ.</em>ಹಾಗೆಯೇ<em>ಗುಬ್ಬಚ್ಚಿ</em>ಯೂ ಕೂಡ.</p>
		<p>ಕು(¾ು)ರು ಗುಣವಾಚಕ ಶಬ್ದವಾದಾಗ ಚಿಕ್ಕದಾದ, ಸಣ್ಣದಾದ ಎನಿಸಿಕೊಳ್ಳುತ್ತದೆ.<em>ಕಿ¾ôದಕ್ಕೆ ಕು¾ು ಆದೇಶಮ್</em>ಎನ್ನುತ್ತಾನೆ ಕೇಶಿರಾಜ.<sup><a epub:type="noteref" href="999-aside.xhtml#id-005.103">೧೦೩</a></sup>ಕು¾ುಗಡ್ದ, ಕು¾ುದಡ್ಡಿ, ಕು¾ುಗಂಟು, ಕು¾ುಕೆಯ್> ಕು¾ುಗೈ ಇತ್ಯಾದಿ ಉದಾಹರಣೆಗಳು; ಕು¾ುಚಲು ಗಡ್ದದಲ್ಲಿ ಕು¾ುಚಲು ಅಂದರೂ ಚಿಕ್ಕ ಎಂದೇ. ಕು¾ುಽ ಎಸಳ್> ಕು¾õÉùಸಳ್> ಕುತ್ತೆಸಳ್ ಆಗುವುದನ್ನು ಗಮನಿಸಿ. ಇಲ್ಲೆಲ್ಲ<em>ಕು¾ು</em>ಎಂಬುದು ಕಿ¾ು-ವಿಗೆ ಸಂವಾದಿ.<sup><a epub:type="noteref" href="999-aside.xhtml#id-005.104">೧೦೪</a></sup> <em>ಕು¾(ರ)ವಿ</em>ಯಲ್ಲಿನ<em>ಕು¾ು</em>ಪದ ಆ ಹಕ್ಕಿ ಅತಿ ಚಿಕ್ಕದೆಂಬುದನ್ನು ಸಮರ್ಥಿಸುತ್ತದೆ.<sup><a epub:type="noteref" href="999-aside.xhtml#id-005.105">೧೦೫</a></sup></p>
		<p>ಇನ್ನೊಂದು ಅಭಿಪ್ರಾಯ: ಕುಪ್ಪು(ನಾಮಪದ) ಎಂದರೆ ಉಬ್ಬಾದ, ಉಬ್ಬಿದ ವಸ್ತು. ಡುಬ್ಬ (=ಒಂಟೆ ಹೋರಿಗಳ ಬೆನ್ನ ಮೇಲೆ ಇರುವ ಉಬ್ಬಿದ ಭಾಗ, ಇಣಿ, ಹಿಣಿಲು).<sup><a epub:type="noteref" href="999-aside.xhtml#id-005.106">೧೦೬</a></sup> ಕುಪ್ಪು ಕ್ರಿಯಾಪದ ಧಾತುವಾದಾಗ, ಕಾಲುಗಳನ್ನು ಜೋಡಿಸಿ ಹಾರು, ನೆಗೆ, ಜಿಗಿ ಎಂದರ್ಥ. ಇದರಿಂದಲೇ ಕುಪ್ಪ(ರಿ)ಳಿಸು ಬಂದಿದೆ. ಈ ಅರ್ಥಗಳ ಸಾಹಚರ್ಯದಿಂದ ಕುಪ್ಪಿ> ಗುಬ್ಬಿ ಬಂದಿರಬಹುದೇ? ಈ ಎಲ್ಲ ಸಾಧ್ಯತೆಗಳಲ್ಲಿ ಮೊದಲನೆಯದೇ ಹೆಚ್ಚು ಸಂಭವನೀಯವೂ ಸಮರ್ಥನೀಯವಾಗಿಯೂ ತೋರುತ್ತದೆ. ಆದಕಾರಣ,</p>
		<p class="verse">ಗುಬ್ಬಚ್ಚಿ ಎಂಬೀ ಹೆಸರು।<br />ಗುಬ್ಬಿ ಅಚ್ಚಿ ಕೂಡಿ ಸಿದ್ಧಮಾದುದು ಕೇಳೈ।<br />ಕಬ್ಬಿಗರೊರೆವರ್ ಗುಬ್ಬಿಲ್<br />ಉಬ್ಬಿ ಕು¾ô್ವ ಗುರ್ವಿ ಗುಬ್ಬಿ ಪಾ¾ôತ ಬರ್ಕುಂ।।</p>
		<p>-ಎಂದು ಛಂದೋಶಾಸ್ತ್ರಜ್ಞರೂ ಒಪ್ಪುವ ಕಂದಪದ್ಯವೊಂದಾಗಿ ಸದ್ಯಕ್ಕೆ ಇಟ್ಟುಕೊಳ್ಳಬಹುದು. ಇಷ್ಟೆಲ್ಲ ಹುಡುಕಾಡಿದರೂ,<em>ಎನ್ನ¾ôವನಿತಂ ಎಯ್ದೆ<br />ಪೇ¿õÉ್ದ; ಎಂದರೂ,</em>ಶಬ್ದಮಣಿದರ್ಪಣಕಾರನ ಜೊತೆ ದನಿಗೂಡಿಸಿ<sup><a epub:type="noteref" href="999-aside.xhtml#id-005.107">೧೦೭</a></sup>ಹೀಗೆ ಹೇಳಬಹುದು:<em>ಶಬ್ದಪಾರಂ ಆರ್ಗಂ ಅಶಕ್ಯಂ [ಅಲ್ತು]!</em></p>
		<p><strong>ಗುಬ್ಬಿಯೆಂಬ ಮಗು:</strong></p>
		<p>ಮುದ್ದಿನ ಹಕ್ಕಿಗೆ ಮುನ್ನೂರು ಹೆಸರುಗಳು:<sup><a epub:type="noteref" href="999-aside.xhtml#id-005.108">೧೦೮</a></sup>ಗುಬ್ಬಿ ಶಿಷ್ಟಭಾಷೆಯ ಕನ್ನಡಪದ ಮತ್ತು ಇದು ಕನ್ನಡ ನಾಡಿನಲ್ಲೆಲ್ಲಾ ಸಾಮಾನ್ಯವಾಗಿ ಪರಿಚಿತ ವಾಗಿರುವ ಪದ. ಇದರ ಜೊತೆಗೆ ಬಹಳ ಕಡೆ ಗುಬ್ಬಚ್ಚಿ ಪದವೂ ಬಳಕೆ ಯಾಗುತ್ತದೆ. ಕೊಡಗಿನ ಕಡೆ ಗುಬ್ಬಿಗೆ<em>ಮನೆಪಕ್ಷಿ (ಮನೆಹಕ್ಕಿ)</em>ಎಂದು ಕರೆಯುತ್ತಾರೆ.<sup><a epub:type="noteref" href="999-aside.xhtml#id-005.109">೧೦೯</a></sup>ದಕ್ಷಿಣಕರ್ನಾಟಕ ಭಾಗದ ಮಂಡ್ಯ, ಮೈಸೂರು ಜಿಲ್ಲೆಗಳಲ್ಲಿ<em>ಗುಮ್ಚಿ,</em> <em>ಗುಮ್ಚಕ್ಕಿ</em>ಎನ್ನುತ್ತಾರೆ. (ಗುಬ್ಬಚ್ಚಿಽ ಹಕ್ಕಿ)> (ಗುಮ್ಚಿಽ ಹಕ್ಕಿ)><em>ಗುಮ್ಚಕ್ಕಿ.</em>ಬೆಂಗಳೂರು, ತುಮಕೂರು ಮತ್ತು ನೆರೆಹೊರೆ ಜಿಲ್ಲೆಗಳಲ್ಲಿ<em>ಗೂಚಕ್ಕಿ (ಗುಮ್ಮಕ್ಕಿ), ಗುಬ್ಬಕ್ಕಿ ಅಥವಾ ಗುಬ್ಚಕ್ಕಿ (ಗುಬ್ಬಚ್ಚಿಽಹಕ್ಕಿ), ಗೂಚಿ</em>ಎಂಬ ಪದಗಳನ್ನು ಬಳಸುತ್ತಾರೆ. ಚಿಕ್ಕಮಗಳೂರು, ಮೂಡಿಗೆರೆ, ಶೃಂಗೇರಿ, ತರೀಕೆರೆ, ಕಡೂರು, ಉತ್ತರ ಕನ್ನಡ ಜಿಲ್ಲೆಯ ಸಿರ್ಸಿ, ಸಿದ್ದಾಪುರ, ಗೋಕರ್ಣದ ಪ್ರದೇಶಗಳಲ್ಲಿ<em>ಗುಬ್ಬಕ್ಕಿ</em>ಪದ ಚಲಾವಣೆಯಲ್ಲಿದೆ. ಹೇಗೂ ಇದು ಚಿಕ್ಕ ಮಗುವಿನಂತೆ ಇರುವದರಿಂದ ಶಿರಾ, ಹಿರಿಯೂರಿನ ಪ್ರದೇಶಗಳಲ್ಲಿ ಗುಬ್ಬಿಯನ್ನು<em>ಹಕ್ಕಿ ಪಿಳ್ಳ</em>(=ಹಕ್ಕಿ ಮರಿ) ಎಂದು ಕರೆಯುತ್ತಾರೆ. ತೆಲುಗಿನಲ್ಲಿ<em>ಪಿಚ್ಚುಕ</em>ಎಂದರೆ ಗುಬ್ಬಿ ಎಂದರ್ಥ. ಹಕ್ಕಿ> ಅಕ್ಕಿ> ಅಕ್ಲಿ. ಹೀಗಾಗಿ, ತೆಲುಗು ಮಾತನಾಡುವ, ಕನ್ನಡ ನಾಡಿನ ಗಡಿ ಭಾಗಗಳಲ್ಲಿ<em>ಪಿಚ್ಚಕ್ಲಿ</em>(ಪಿಚ್ಚುಕಽಅಕ್ಲಿ) ಎಂಬುದೂ ಬಳಕೆ ಯಲ್ಲಿದೆ. ಬೆಂಗಳೂರಿನ ಆಸುಪಾಸು ಸ್ಥಳಗಳಲ್ಲಿ ಇದರ ಸಂಕ್ಷಿಪ್ತರೂಪವಾದ<em>ಅಕ್ಲಿ</em>ಎಂದರೆ ಗುಬ್ಬಿಯೇ. ಉತ್ತರಕರ್ನಾಟಕದ ಜಾನಪದ ಗೀತೆಗಳಲ್ಲಿ<em>ಗುಬ್ಬೆವ್ವ</em>ಕಾಣಿಸಿ ಕೊಳ್ಳುತ್ತಾಳೆ.<sup><a epub:type="noteref" href="999-aside.xhtml#id-005.110">೧೧೦</a></sup></p>
		<p>ಇಲ್ಲಿ, ಹಳ್ಳಿಯ ಹೆಣ್ಣೊಬ್ಬಳು ಹಳ್ಳದ ದಂಡೆಯಲ್ಲಿ ಕಂಡ ಗುಬ್ಬಿಗಳ ಹಿಂಡಿನಲ್ಲಿ ತಾನು ಕಾಣದ ಗುಬ್ಬಿಯ ನಗುವನ್ನ ಊಹಿಸಿಕೊಂಡು ಹೀಗೆ ಉಲ್ಲಾಸಪಡುತ್ತಾಳೆ:</p>
		<p class="myquote">ಹಳ್ಳದ ದಂಡ್ಯಾಗ ಹಸರುಬಣ್ಣದ ಗುಬ್ಬಿ<br />ಬಿಸಿಲೀಗಿ ಬಾಯ ಬಿಡತೈತಿ ಆ ಗುಬ್ಬಿ<br />ಕುಸಲದ ನಗುವ ನಗುತೈತಿ<sup><a epub:type="noteref" href="999-aside.xhtml#id-005.111">೧೧೧</a></sup></p>
		<p>ಕೊಂಕಣಿಯಲ್ಲಿ<em>ಗುರ್ಬಂಚಿ</em>ಪದಪ್ರಯೋಗವಿದೆ; ಇದು<em>ಗುರ್ಬಿ (ತುಳು)ಽ ಅಚ್ಚಿ</em>ಯಿಂದ ಬಂದುದು. ಮಂಗಳೂರು ಪ್ರದೇಶದ ಕೊಂಕಣಿಯಲ್ಲಿ ಇರುವ<em>ಗುರ್ಬಂಚಕ್ಕ</em>ಪದ<em>ಗುರ್ಬಿ(ತುಳು)ಽ ಅಚ್ಚಿಽಅಕ್ಕ</em>ದಿಂದ ಬಂದಿರಬೇಕು.</p>
		<strong>ನೀ ಹೋದುದೆಲ್ಲಿಗೆ ಗುಬ್ಬಿ?</strong>
		<p>ಗುಬ್ಬಿಗಳು ಸಂಖ್ಯೆಯಲ್ಲಿ ಕಡಿಮೆಯಾಗುತ್ತಿರುವ ಮುಜುಗರದ ವಿಷಯ, ಊರಲ್ಲಿ ಮೊದಲಿನಷ್ಟು ಅವು ನಮ್ಮ ಕಣ್ಣಿಗೆ ಬೀಳದೆ ಇರುವುದರ ಕಸಿವಿಸಿ, ಈ ನಿರುಪದ್ರವಿ ಸಾಧು ಹಕ್ಕಿಯ<sup><a epub:type="noteref" href="999-aside.xhtml#id-005.112">೧೧೨</a></sup>ಸಾಹಚರ್ಯವನ್ನು ನಾವೂ ನಮ್ಮ ಮಕ್ಕಳೂ ಕ್ರಮೇಣ ಕಳೆದುಕೊಳ್ಳುತ್ತಿದ್ದೇವೇನೋ ಎಂಬ ವಿಚಾರ ಮತ್ತು ಅಪಾಯದ ಅಂಚಿನಲ್ಲಿ ಅದರ ಉಳಿಬಾಳುವೆಯ ಆತಂಕ ಇವೆಲ್ಲದರ ಬಗ್ಗೆ ನಾವೀಗ ಯೋಚಿಸುವುದು ಅಗತ್ಯ.</p>
		<p>ನಗರಪ್ರದೇಶದಲ್ಲಿನ ಶಬ್ದಮಾಲಿನ್ಯ ಹೆಚ್ಚಾಯಿತು. ನಿರ್ಭಯವಾಗಿ ಬಂದು ಹೋಗಲು ಅನುವಾಗುತ್ತಿದ್ದ ಮನೆಯಲ್ಲಿನ ಕಿಟಕಿ ಬಾಗಿಲುಗಳ ಸ್ವರೂಪ, ವಿನ್ಯಾಸ ತುಂಬಾ ಬದಲಾಯಿತು. ಅಡೆತಡೆಗಳೇ ಸಾಮಾನ್ಯ ನಿಯಮಗಳಾದವು. ಗೋಡೆ ಛಾವಣಿಗಳು ಸೇರುವೆಡೆ ಮಾಡುಗಳಲ್ಲಿ ನಿರಾಳವಾಗಿ ಗೂಡುಕಟ್ಟಿ ಕೊಳ್ಳುವಂತಿದ್ದ ಸ್ಥಳಾವಕಾಶಗಳು ಹೊಸ ಮಾದರಿಯ ಮನೆಗಳಲ್ಲಿ ಇದ್ದಕ್ಕಿದ್ದಂತೆ ಮಾಯವಾದವು. ಹಕ್ಕಿಗಳು ಗೂಡುಕಟ್ಟಲೆಂದೇ ಮೇಲ್ಛಾವಣಿಯಿಂದ ತೂಗುಹಾಕುತ್ತಿದ್ದ ಬುಟ್ಟಿಗಳ ಕಾಲ ಹಿಂದಿನದಾಯಿತು. ಅಕ್ಕಿ ಕೇರಿ ಚೂರು ಪಾರು ಧಾನ್ಯಗಳನ್ನು ಹೊರಗೆ ಅಂಗಳಕ್ಕೆ ಎಸೆಯುವ ಪರಿಪಾಠ ಎಂದೋ ಜಾರಿ ಸರಿಯಿತು. ಜಂಗಮ ದೂರವಾಣಿಗಳ ಶಬ್ದ ತರಂಗಗಳು ಅವನ್ನು ಅತ್ತಿತ್ತ ಅಟ್ಟುತ್ತಿವೆಯೋ ಏನೋ. ಇವೆಲ್ಲ ಕಾರಣಗಳಿಂದ ಊರಗುಬ್ಬಿ ದೂರ ಹಾರಿ ಹೋಗಿದೆ. ಹಳ್ಳಿಗಳಲ್ಲಿ ಇನ್ನೂ ಸ್ವಾಗತಾರ್ಹ ಪರಿಸರ ತನಗೆ ಇರುವದರಿಂದ, ಗುಬ್ಬಿ ಗುಬ್ಬಚ್ಚಿಗಳು ಅಲ್ಲಿಗೆ ವಲಸೆ ಹೋಗಿವೆ, ಅಲ್ಲಿನ ಮಕ್ಕಳನ್ನ, ಪಕ್ಷಿಪ್ರೇಮಿಗಳ ಗೆಳೆತನವನ್ನ ಬೆಳಸಿ, ಉಳಿಸಿಕೊಳ್ಳುತ್ತಿವೆ. ಅವುಗಳನ್ನ ನೋಡಲಾಸೆಯಿದ್ದರೆ, ನಾವೀಗ ಹಳ್ಳಿಗಳತ್ತ ಪಯಣಬೆಳಸಬೇಕು, ಇಲ್ಲವೇ, ಪಕ್ಷಿಧಾಮಗಳನ್ನರಸಿ ಹೊರಡಬೇಕು, ಇಲ್ಲವೇ ಪಕ್ಷಿಸಂಗ್ರಹಾಲಯಗಳಿಗೆ ಭೇಟಿ ಕೊಡಬೇಕು!</p>
		<p>ಬನ್ನಿ ಅಲ್ಲಿಗೇ ಹೋಗೋಣ!</p>
	</section>
</body>
</html>
