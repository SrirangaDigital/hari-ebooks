<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ಪುರಂದರದಾಸರು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title">ಶ್ರೀ ಪುರಂದರದಾಸರು</h1>
		<p><strong>ದೃಶ್ಯ ೧</strong></p>
		<p><em>(ತೆರೆ ಎದ್ದಾಗ, ವೇದಿಕೆಯ ಮೇಲೆ ಪಕ್ಕವಾದ್ಯ ಸಮೇತ ಸಂಗೀತ ಕಛೇರಿ)</em></p>
		<p class="text-center"><strong>ಮೊದಲು: ಗಜವದನ ಬೇಡುವೆ<br />(ರಾಗ: ಪೀಲು, ತಾಳ: ಆದಿ)</strong></p>
		<p class="myquote">ಗಜವದನ ಬೇಡುವೆ ಗೌರೀತನಯ <span class="verse-num">ಪ</span></p>
		<p class="myquote">ತ್ರಿಜಗ ವಂದಿತನೆ ಸುಜನರ ಪೊರೆವನೆ <span class="verse-num">ಅ</span></p>
		<p class="myquote">ಪಾಶಾಂಕುಶಧರ ಪರಮಮಿತ್ರ<br />ಮೂಷಕವಾಹನ ಮುನಿಜನ ಪ್ರೇಮ <span class="verse-num">೧</span></p>
		<p class="myquote">ಮೋದದಿ ನಿನ್ನಯ ಪಾದವ ತೋರೋ<br />ಸಾಧುವಂದಿತನೆ ಆದರದಿಂದಲಿ <span class="verse-num">೨</span></p>
		<p class="myquote">ಸರಸಿಜನಾಭ ಶ್ರೀ ಪುರಂದರವಿಠಲನ <br />ನಿರುತ ನೆನೆಯುವಂತೆ ದಯಮಾಡೋ<span class="verse-num"> ೩</span></p>
		<p class="text-center"><strong>ನಂತರ: ಶರಣೆಂಬೆ ವಾಣಿ, ಪೊರೆಯೆ ಕಲ್ಯಾಣಿ<br />(ರಾಗ: ಕಲ್ಯಾಣಿ, ಆದಿತಾಳ)</strong></p>
		<p class="myquote">ಶರಣೆಂಬೆ ವಾಣಿ ಪೊರೆಯೆ ಕಲ್ಯಾಣಿ  <span class="verse-num">ಪ</span></p>
		<p class="myquote">ವಾಗಭಿಮಾನಿ ವರ ಬ್ರಹ್ಮಾಣಿ<br />ಸುಂದರವೇಣಿ ಸುಚರಿತ್ರಾಣಿ <span class="verse-num">ಅ</span></p>
		<p class="myquote">ಜಗದೊಳು ನಿಮ್ಮ ಪೊಗಳುವೆನಮ್ಮ<br />ಹರಿಯ ತೋರಿಸೆಂದು ಪ್ರಾರ್ಥಿಪೆನಮ್ಮ <span class="verse-num">೧</span></p>
		<p class="myquote">ಪಾಡುವೆ ಶ್ರುತಿಯ ಬೇಡುವೆ ಮತಿಯ<br />ಪುರಂದರವಿಠಲನ ಹಿರಿಯ ಸೊಸೆಯ <span class="verse-num">೨</span></p>
		<p class="text-center"><strong>ಆಮೇಲೆ: ದಾಸರೆಂದರೆ ಪುರಂದರದಾಸರಯ್ಯ</strong></p>
		<p class="text-center"><strong>(ರಾಗ: ಕಾಂಬೋದಿ, ತಾಳ: ಝಂಪೆ)</strong></p>
		<p><strong><em>(ಈ ಹಾಡಿನ ಪಲ್ಲವಿ, ಅನುಪಲ್ಲವಿ, ಮೊದಲನೆಯ ಮತ್ತು ಕೊನೆಯ ನುಡಿ ಮಾತ್ರ)</em></strong></p>
		<p class="myquote">ದಾಸರೆಂದರೆ ಪುರಂದರ ದಾಸರಯ್ಯ <span class="verse-num">ಪ</span>ವಾಸುದೇವ ಕೃಷ್ಣನ ಸೂಸಿ ಪೂಜಿಸುವ <span class="verse-num">ಅ</span></p>
		<p class="myquote">ಗ್ರಾಸಕಿಲ್ಲದೆ ಪೋಗಿ ಪರರ ಮನೆಗಳ ಪೊಕ್ಕು<br />ದಾಸನೆಂದು ತುಳಸಿಮಾಲೆ ಧರಿಸಿ<br />ಬೇಸರಿಲ್ಲದೆ ಅವರ ಕಾಡಿ ಬೇಡಿ ಬಳಲಿಸುತ<br />ಕಾಸು ಗಳಿಸುವ ಪುರುಷ ಹರಿದಾಸನೇ <span class="verse-num">೧</span></p>
		<p class="myquote">ಡಂಭಕದಿ ಹರಿಸ್ಮರಣೆ ಮಾಡಿ ಜನರ ಮುಂದೆ<br />ಸಂಭ್ರಮದಿ ತಾನುಂಬ ಊಟ ಬಯಸಿ<br />ಅಂಬುಜೋದ್ಭವಪಿತನ ಆಗಮಗಳರಿಯದೆ<br />ತಂಬೂರಿ ಮೀಟಲವ ಹರಿದಾಸನೇ <span class="verse-num">೨</span></p>
		<p class="myquote">ಯಾಯವಾರವ ಮಾಡಿ ವಿಪ್ರರಿಗೆ ಮೃಷ್ಟಾನ್ನ<br />ಪ್ರಿಯದಲಿ ತಾನೊಂದು ಕೊಡದ ಲೋಭಿ<br />ಮಾಯ ಸಂಸಾರದಲಿ ಮಮತೆ ಹೆಚ್ಚಾಗಿಟ್ಟು<br />ಗಾಯನವ ಮಾಡಲವ ಹರಿದಾಸನೇ <span class="verse-num">೩</span></p>
		<p class="myquote">ಪಾಠಕನ ತೆರನಂತೆ ಪದಗಳನು ತಾ ಬೊಗಳಿ<br />ಕೂಟಜನರನವ ಸಂತೋಷಪಡಿಸಿ<br />ಗೂಟನಾಮಗಳಿಟ್ಟು ಕೊಟ್ಟರಿಯೆ ತಾನೆನುತ<br />ತೂಟಕವ ಮಾಡಲವ ಹರಿದಾಸನೇ <span class="verse-num">೪</span></p>
		<p class="myquote">ನೀತಿಯೆಲ್ಲವನರಿತು ನಿಗಮವೇದ್ಯನ ನಿತ್ಯ<br />ವಾತಸುತನಲ್ಲಿಹನ ವರ್ಣಿಸುತಲಿ<br />ಗೀತನರ್ತನದಿಂದ ಕೃಷ್ಣನ್ನ ಪೂಜಿಸುವ<br />ಪೂತಾತ್ಮ ಪುರಂದರದಾಸರಿವರಯ್ಯ <span class="verse-num">೫</span></p>
	    <p><strong><em>(ಕೊನೆಯ ಚರಣ ಹಾಡುವ ವೇಳೆಗೆ ರಂಗಸ್ಥಳ ನಿಧಾನವಾಗಿ ಕತ್ತಲಾಗುತ್ತೆ. ಸಂಗೀತ ಕಛೇರಿಯ ದನಿ ಮೆಲ್ಲ ಮೆಲ್ಲಗೆ ಕ್ಷೀಣಿಸುತ್ತಾ ಹೋಗಿ, ವಾದ್ಯ ಸಂಗೀತ ಮಾತ್ರ ಕರಗುತ್ತ, ಕೇಳಿಸುತ್ತ ಇರುತ್ತೆ. ಮತ್ತೆ ರಂಗಸ್ಥಳದ ಮೇಲೆ ಬೆಳಕು ಮೂಡಿದಾಗ, ಒಬ್ಬ ಬಾಲಕ/ಕಿ ಮತ್ತು ಅವಳ ತಂದೆ ಮಾತನಾಡಿಕೊಂಡು ಹೋಗುತ್ತಿರುವುದು ಕಾಣಬರುತ್ತೆ)</em></strong></p>
	    <p><strong>ಬಾಲಕ/ಕಿ:</strong> ಅಪ್ಪಾ, ಈ ಪುರಂದರದಾಸರು ಎಂದರೆ ಯಾರಪ್ಪ?</p>
	    <p><strong>ತಂದೆ:</strong> ಮಗೂ, ಅವರೊಬ್ಬರು ದೊಡ್ಡ ಮಹಾನುಭಾವರು. ಒಳ್ಳೆಯ ಸಂಗೀತಗಾರರು, ಕವಿಗಳು, ಸಂತರು. ಈಗ ಮೊದಲು ಗಣೇಶನನ್ನ, ಸರಸ್ವತೀನ ಕುರಿತು ಹಾಡಿದ್ದನ್ನ ಕೇಳಿದ್ಯಲ್ಲ -ಅವನ್ನ ಬರೆದವರು ಅವರೇ ಕಣಪ್ಪ(ಮ್ಮ), ಪುರಂದರದಾಸರು.</p>
	    <p><strong>ಬಾಲಕ/ಕಿ:</strong> 'ದಾಸರೆಂದರೆ ಪುರಂದರದಾಸರಯ್ಯ'- ಅಂತ ಹಾಡಿದ್ದು?</p>
	    <p><strong>ತಂದೆ:</strong> ಹಾಗೆ ಹಾಡಿಹೊಗಳಿದ್ದು, ಅವರ ಗುರುಗಳು. ವ್ಯಾಸತೀರ್ಥರು ಅಂತ ಅವರ ಹೆಸರು. ಶಿಷ್ಯರು ಗುರೂನ ಹೊಗಳಿ ಹಾಡೋದು ಸಾಮಾನ್ಯ. ಆದರೆ ಗೂರೂನೇ ತನ್ನ ಶಿಷ್ಯನನ್ನ 'ಇವರನ್ನ ಬಿಟ್ರೆ ಇನ್ನಿಲ್ಲ' ಅಂತ ಹೊಗಳಬೇಕಾದ್ರೆ! ಅಪರೂಪ! ಈ ದಾಸರು ಹಿಂದೆ ತುಂಬಾ ಶ್ರೀಮಂತರಾಗಿದ್ರು. ಎಲ್ಲಾನೂ ದಾನಮಾಡಿ, ತ್ಯಾಗ ಮಾಡಿ, ದೇವರನ್ನ ಹುಡುಕಿಕೊಂಡು ಹೊರಟರು, ಒಂದು ದಿನ ದೇವರನ್ನೇ ನೆನಸ್ಕೊಳ್ತ, ನೆನೆಸ್ಕೊಳ್ತ, ಅವನ ಕೀರ್ತನೆಗಳನ್ನೇ ರಚಿಸ್ತಾ, ಹಾಡ್ತಾ ಹೊರಟ್ರು. ಜೊತೆ text missing </p>
	    <p><strong>ಬಾಲಕ/ಕಿ:</strong> ಅವರ ಕತೇನ ಸ್ವಲ್ಪ ಹೇಳ್ತೀಯನಪ್ಪ?</p>
	    <p><strong>ತಂದೆ:</strong> ಆಗಲಿ ಕಣಪ್ಪ/ಮ್ಮ. (ಕತೆ ಹೇಳತೊಡಗುವ ದನಿಯಲ್ಲಿ) ಸುಮಾರು ನಾನೂರ ಐವತ್ತು ವರ್ಷಗಳ ಹಿಂದಿನ ಮಾತು. ವಿಜಯನಗರ ಸಾಮ್ರಾಜ್ಯಾನ ಶ್ರೀ ಕೃಷ್ಣದೇವರಾಯ ಆಳ್ತಾ ಇದ್ದ ಕಾಲ........</p>
	    <p><strong><em>(ಮೆಲ್ಲ ಮೆಲ್ಲನೆ ರಂಗಸ್ಥಳದಲ್ಲಿ ಕತ್ತಲು ಆವರಿಸುವುದು; ದನಿ ಕರಗುತ್ತ ಹೋಗುವುದು. ಹಿನ್ನೆಲೆಯಲ್ಲಿ ಮುಂದಿನ ಪುಟದಲ್ಲಿರುವಂತೆ ಸೂತ್ರಧಾರನ ಮಾತುಗಳು, ಕೀರ್ತನೆಗಳು ಕೇಳಿಬರುವುವು)</em></strong></p>
	    <p><em><strong>(ತೆರೆಮರೆಯಲ್ಲಿ ಸೂತ್ರಧಾರ ಪುರಂದರದಾಸರ ಕಾಲದ ಧಾರ್ಮಿಕ- ಆಧ್ಯಾತ್ಮಿಕ ಬೆಳವಣಿಗೆಯನ್ನು ಸಂಕ್ಷಿಪ್ತವಾಗಿ ವಿವರಿಸುತ್ತಿರುವಾಗ, ಹಿನ್ನೆಲೆಯಲ್ಲಿ, ತಮಿಳಿನಲ್ಲಿ 'ನಮ್ಮಾಳ್ಪರ್' ಅವರ 'ತಿರುವಾಯ್ಮೊಳಿ' ಯ ಒಂದು ಶ್ರೀವೈಷ್ಣವ ಪ್ರಬಂಧ (ಉದಾಹರಣೆಗೆ "ಅರಾವಮುದೇ, ಆಡಿಯೋ ನುಡಲಂ ನಿನ್ ಪಾಲನ್ಬಾಯೇ.......") ದ ಭಾಗ ಕೇಳಿಸಿ ಕರಗುತ್ತದೆ. ನಂತರ ಮರಾಠಿಯಲ್ಲಿ ಜ್ಞಾನ ದೇವರ ಅಭಂಗವೊಂದು ಕೇಳಿ ಬರುತ್ತೆ.</strong></em></p>
	    <p class="myquote">"ಆ ಆ ನೀ ಮಾತು ಕೇಳೆಲೆ | ಘನಿಗೆ ಮರುಳಾದೆನೆ<br />ಚೆಲುವಾನೆ ಚೆಲುವಾನೆ ಫಂಡರಿರಾಯ ಚಲುವಾನೆ<br />ಎಲ್ಲಿ ದೂರಕ್ಕಾನೆ ಎಲ್ಲಿ ಬಾರವ್ನೆ<br />ಪುಂಡಲೀಕನ ಭಕ್ತಿಗೆ ಬಂದಾ<br />ರಖುಮಾದೇವಿ ವರ ವಿಟ್ಟುಲುನೇ</p>
		<p><strong>(ಸಂತಜ್ಞಾನ ದೇವರ ಮರಾಠೀ ಅಭಂಗ ಮೂಲೆಯಲ್ಲಿ ಕನ್ನಡದಲ್ಲಿ ಇರುವ ೩೪೫ನೇ ಅಭಂಗ!)</strong></p>
		<p><em>ಅನಂತರ, ಹಿನ್ನಲೆಯಲ್ಲಿ ಈ ಹರಿದಾಸ ಮಾರ್ಗಕ್ಕೆ ಆದ್ಯ ಪ್ರವರ್ತಕ ಎನಿಸಿದ ನರಹರಿತೀರ್ಥರ, ಅವರ ಶಿಷ್ಯ ಶ್ರೀಪಾದರಾಜರ, ಅವರ ಶಿಷ್ಯ ವ್ಯಾಸತೀರ್ಥರ ಹರಿನಾಮ ಸಂಕೀರ್ತನೆಯ ಕೆಲವು ಸಾಲುಗಳು ಕೇಳಿ ಬರುತ್ತವೆ: ಹಾಡು ಮುಗಿಯುವ ವೇಳೆಗೆ ಮುಂದಿನ ದೃಶ್ಯ ಸಿದ್ಧ!)</em></p>
		<p class="myquote">ಎಂತು ಮರುಳಾದೆ ನಾನೆಂತು ಮರುಳಾದೆ<br />ಎಂತು ಮರುಳಾದೆ ಭವದೊಳು ಬಳಲಿದೆ<br />ಸಂತತ ಪೊರೆ ರಘುಕುಲ ತಿಲಕ ||ಪಲ್ಲವಿ||</p>
		<p class="myquote">ಮಾತಿನಲಿ ಹರಿದಾಸತನ ನೀತಿಯಲ್ಲಿ ಪ್ರಭುದಾಸತನ<br />ಪ್ರೀತಿ ಧನಾದಿವಿಷಯದಲ್ಲಿ ನಿರ್ಭೀತಿ ದೈವಗುರುದ್ರೋಹದಲಿ</p>
		<p class="myquote">ಯಾರಿಗಾಗಿ ಧಾವತಿ ಪಡುವೆ ಇನ್ನಾರಿಗೆ ಒಡವೆಯ ಬಚ್ಚಿಡುವೆ<br />ನಾರೀಪುತ್ರಮಿತ್ರಾದಿಗಳು ಯಾರೂ ಬಾರರೊ ಸಂಗಡದಿ</p>
		<p class="myquote">ಭಜಿಸು ಬ್ರಹ್ಮಾದಿವಂದಿತಹರಿಯ ತ್ಯಜಿಸು ಕಾಮಾದಿದುರ್ವಿಷಯ<br />ಸುಜನವಂದಿತನಾದ ನರಹರಿಯ ಭಜಿಸು ಶ್ರೀಶಶ್ರೀರಘುಪತಿಯ</p>
		<p class="quote-author"><strong>-ನರಹರಿತೀರ್ಥ</strong></p>
		<p class="myquote">ಸದ್ದು ಮಾಡಲು ಬೇಡವೊ ನಿನ್ನ ಕಾಲಿಗೆ<br />ಬಿದ್ದು ನಾ ಬೇಡಿಕೊಂಡೆ <span class="verse-num">||ಪಲ್ಲವಿ||</span></p>
		<p class="myquote">ನಿದ್ದೆಗೆಯ್ಯುವರೆಲ್ಲ ಎದ್ದರೆ ನೀನು ಬಂ<br />ದಿದ್ದದ್ದು ಕಂಡರೇನೆಂಬುವರೊ ರಂಗ <span class="verse-num">||ಅ. ಪಲ್ಲವಿ||</span></p>
		<p class="myquote">ನಾಡ ಮಾತುಗಳೇತಕೊ -ಸಂಗೀತವ<br />ಪಾಡುವ ಸಮಯವೇನೊ<br />ಗಾಡಿಕಾರ ಶ್ರೀರಂಗವಿಠಲನೆ<br />ಪಾಡುಪಂಥಗಳೊಡಗೂಡುವ ಸಮಯದಿ</p>
		<p class="quote-author"><strong>-ಶ್ರೀಪಾದರಾಯ</strong></p>
		<p class="verse">"ನಿನ್ನ ಮೂರುತಿ ಒಮ್ಮೆ ನೆನದೊಡೆ ನೋಡಿದೊಡೆ |<br />ನಿನ್ನ ನಾಮವನೊಮ್ಮೆ ಪಾಡಿದೊಡೆ |<br />ಘನಭವಬಂಧ ಹರಿವುದೋ ||</p>
		<p class="verse">ಅನ್ಯ ದೇವತೆ ಯಾಕೆ, ಅನ್ಯ ಪ್ರತಿಮೆ ಯಾಕೆ |<br />ಅನ್ಯವಾದ ಮಂತ್ರ ತಂತ್ರವೇಕೆ |<br />ಎನ್ನಲ್ಲಿ ಭರಿತ ಸಾಧನೆಗಳಿರುತಿರಲು |<br />ಚೆನ್ನಾಗಿ ಶ್ರೀಕೃಷ್ಣಸ್ವಾಮಿಯ ಪೂಜಿಸುವೆ||</p>
		<p class="quote-author"><strong>-ವ್ಯಾಸತೀರ್ಥ</strong></p>
		<p class="text-center"><strong>ಮಠ - ಪೂಜಾಗೃಹ ದೃಶ್ಯ</strong></p>
		<p><em><strong>(ಸ್ಥಳ: ಹಂಪೆ. ವ್ಯಾಸತೀರ್ಥರ ಮಠದಲ್ಲಿ ಪೂಜಾಗೃಹ. ದೇವರ ಪೂಜೆಯ ದೃಶ್ಯ)</strong></em></p>
		<p><strong><em>(ನೇಪಥ್ಯದಲ್ಲಿ ಜಾಗಟೆ, ಗಂಟೆ, ಶಂಖ ಇತ್ಯಾದಿಗಳ ಸದ್ದು, ದೇವರ ಪೂಜೆಯ ಮಂಗಳಾರತಿಯ ಸಂಭ್ರಮ ಸಡಗರ ಹಿನ್ನೆಲೆಯಲ್ಲಿ ಈ ಮುಂದೆ ಬರೆದಿರುವ ಮಂತ್ರೋಚ್ಚಾರ ಕೇಳಿ ಬರುತ್ತದೆ. ಮುಂದಿನ ದೃಶ್ಯಕ್ಕೆ ರಂಗಸಜ್ಜಿಕೆ ಮಾಡಿಕೊಳ್ಳಲು ಎಷ್ಟು ಸಮಯಬೇಕೋ ಅಷ್ಟಕ್ಕೆ ಈ ಮಂತ್ರಗಳನ್ನು ಮೊಟಕು ಮಾಡಿಕೊಳ್ಳಬಹುದು, ದೀರ್ಘಿಸಬಹುದು.</em></strong></p>
		<p>(ಹಿನ್ನಲೆಯಲ್ಲಿ): ದೇವದೇವೋತ್ತಮ, ದೇವತಾ ಸಾರ್ವಭೌಮ, ಅಖಿಲಾಂಡಕೋಟಿ ಬ್ರಹ್ಮಾಂಡನಾಯಕ, ರಮಾಬ್ರಹ್ಮರುದ್ರಾದಿವಂದ್ಯ, ಭಕ್ತವತ್ಸಲ, ಭವರೋಗ ವೈದ್ಯ, ಶರಣಾಗತ ವಜ್ರಪಂಜರ, ಆಪದ್ಭಾಂಧವ, ಅನಾಥ ಬಂಧೋ, ಅನಿಮಿತ್ತ ಬಂಧೋ, ಪತಿತ ಪಾವನ, ಮಹಾರೋಗ ನಿವಾರಣ, ಮಹಾದುರಿತ ನಿವಾರಣ, ಮಹಾಭಯನಿವಾರಣ, ಕೃಪಾವಾರಿಧಿ, ಯದುಕುಲತಿಲಕ, ವಸುದೇವ ದೇವಕೀನಂದನ, ಯಶೋದಾನಂದ, ವೃಂದಾವನವಾಸಿ, ಗೋವರ್ಧನೋದ್ಧಾರ, ಕಾಲಿಯ ಮರ್ದನ, ವೇಣುಗೋಪಾಲ, ಕಂಸಾರೇ, ರುಕ್ಮಿಣೀ ವಲ್ಲಭ, ಸತ್ಯಭಾಮಾಪ್ರಿಯ, ದುಷ್ಟಜನ ಮರ್ದನ, ಶಿಷ್ಟಜನ ಪರಿಪಾಲನ-ಶ್ರೀಕೃಷ್ಣ</p>
		<p class="myquote">"ಋಗ್ವೇದ ಪ್ರಿಯ ಋಗ್ವೇದ ಸೇವಾಂ ಅವಧಾರಯ"<br/>"ಓಂ ಅಗ್ನಿಂ ಈಡೇ(ಳೇ) ಪುರೋಹಿತಂ ಯಜ್ಞಸ್ಯ ದೇವಂ ಋತ್ವಿಜಂ<br />ಹೂತಾರಂ ರತ್ನಧಾತವಂ || ಓ ಸ್ವಸ್ತಿ''<strong>-ಋಗ್ವೇದ ೧.೧.೧</strong></p>
		<p class="myquote">"ಯಜುರ್ವೇದ ಪ್ರಿಯ ಯಜುರ್ವೇದ ಸೇವಾಂ ಅವಧಾರಯ"<br />"ತ್ರ್ಯಂಬಕಂ ಯಜಾಮಹೇ ಸುಗಂಧೀಂ ಪುಶ್ಟಿವರ್ಧನಂ<br />ಉರ್ವಾರುಕಂ ಇವ ಬಂಧನಾತ್ ಮೃತ್ಯೋರ್ ಮುಕ್ಷೀಯ<br />ಮಾ ಮೃತಾತ್|| ಓಂ ಸ್ವಸ್ತಿ'' -</p>
		<p class="quote-author"><strong>-ಯಜು. ವಾಜಸೇನೀಯ ಸಂಹಿತಾ೩.೬</strong></p>
		<p>"ಸಾಮವೇದ ಪ್ರಿಯ ಸಾಮವೇದ ಸೇವಾಂ ಅವಧಾರಯ"</p>
		line missing
		<p class="quote-author"><strong>-ಪುರುಷಸೂಕ್ತ ಸಾಮ</strong></p>
		<p><strong><em>(ತೆರೆ ಏಳುತ್ತದೆ)</em></strong></p>
		<p><strong><em>(ತೆರೆ ಎದ್ದಾಗ, ಮಠದ ಪೂಜಾಗೃಹದ ದೃಶ್ಯ, ಪೂಜಾ ಮಂಟಪದೊಳಗೆ ವೇಣುಗೋಪಾಲ ಶ್ರೀಕೃಷ್ಣನ ಒಂದೇ ಮೂರ್ತಿ. ವ್ಯಾಸತೀರ್ಥರು ಬಳಿಯಲ್ಲಿ ಕುಳಿತು ಪೂಜಾ ಮಗ್ನರಾಗಿದ್ದಾರೆ, ಎಡ ಬಲದಲ್ಲಿ ಭಕ್ತಾದಿಗಳು)</em></strong></p>
		<p><strong>ಮಠದ ಶಿಷ್ಯ -೧:</strong> "ಸಂಗೀತ ಪ್ರಿಯ ಸಂಗೀತ ಸೇವಾಂ ಅವಧಾರಯ"</p>
		<p><strong>ವ್ಯಾಸತೀರ್ಥರು:</strong><strong><em> (ಸುತ್ತಲೂ ಕೈಮುಗಿದು ನಿಂತಿರುವ ಭಕ್ತಾದಿಗಳನ್ನು ನೋಡಿ, ಯಾರನ್ನೋ ಹುಡುಕುವವರಂತೆ ಕಣ್ಣಾಡಿಸಿ, ಒಳಗೆ ಇಲ್ಲದ, ಹೊರಗೆ ನಿಂತ ಕನಕನನ್ನು ಉದ್ದೇಶಿಸಿ)</em></strong></p>
		<p>ಕನಕ, ಒಳಗೆ ಬಾಪ್ಪ, ನೀನೇ ಬರೆದಿರುವ ಒಂದು ದೇವರ ಪದ್ಯವನ್ನು ಹಾಡಪ್ಪ.</p>
		<p><strong>ಕನಕದಾಸರು:</strong><strong><em> (ವೇದಿಕೆಗೆ ಬಂದು, ಮೂಲೆಯಲ್ಲಿ ನಿಂತು, ಕೈಮುಗಿದು)</em></strong>ತಾವು ಹೇಗೆ ಅಪ್ಪಣೆ ಕೊಡಿಸಿದರೆ, ಹಾಗೇ ಮಾಡುವೆ ಗುರುಗಳೇ.</p>
		<p><strong>ಭಕ್ತ -೧ ಮತ್ತು ಭಕ್ತ -೨:</strong>	ಗುರುಗಳು, ಗುರುಗಳು<strong><em>(ತಮ್ಮ ಅಸಹನೆಯನ್ನು ಗೊಣಗೊಟ್ಟುಕೊಳ್ಳುತ್ತ ವ್ಯಕ್ತಪಡಿಸುವರು)</em></strong></p>
		<p><strong>ಕನಕ:</strong><strong><em>(ಹಾಡುವನು)</em></strong></p>
		<p class="myquote"><strong>(ರಾಗ: ಹಿಂದೋಳ, ತಾಳ: ಝಂಪೆ)</strong></p>
		<p class="myquote">ತಲ್ಲಣಿಸದಿರು ಕಂಡ್ಯ ತಾಳು ಮನವೇ<br />ಎಲ್ಲರನು ಸಲಹುವನು ಇದಕೆ ಸಂಶಯವಿಲ್ಲ ||</p>
		<p class="myquote">ಬೆಟ್ಟದ ತುದಿಯಲ್ಲಿ ಹುಟ್ಟಿರುವ ವೃಕ್ಷಕ್ಕೆ<br />ಕಟ್ಟೆಯನು ಕಟ್ಟಿ ನೀರೆರೆದವರು ಯಾರೋ<br />ಪುಟ್ಟಿಸಿದ ಸ್ವಾಮಿ ತಾ ಹೊಣೆಗಾರನಾಗಿರಲು<br />ಗಟ್ಯಾಗಿ ಸಲಹುವನು ಇದಕೆ ಸಂಶಯಬೇಡ ||</p>
		<p class="myquote">ಅಡವಿಯೊಳಗಾಡುವ ಮೃಗಪಕ್ಷಿಗಳಿಗೆಲ್ಲ<br />ಅಡಿಗಡಿಗೆ ಆಹಾರವಿತ್ತವರು ಯಾರೋ<br />ಪಡೆದ ಜನನಿಯ ತೆರದಿ ಸ್ವಾಮಿ ಹೊಣೆಗೀಡಾಗಿ<br />ಬಿಡದೆ ರಕ್ಷಿಪನಿದಕೆ ಸಂದೇಹ ಬೇಡ ||</p>
		<p class="myquote">ಕಲ್ಲೊಳಗೆ ಹುಟ್ಟಿರುವ ಕ್ರೀಮಿಕೀಟಗಳಿಗೆಲ್ಲ<br />ಅಲ್ಲಲ್ಲಿ ಅಹಾರವಿತ್ತವರು ಯಾರೋ<br />ಪುಲ್ಲಲೋಚನ ಕಾಗಿನೆಲೆಯಾದಿ ಕೇಶವನು<br />ಎಲ್ಲರನು ಸಲಹುವನು ಇದಕೆ ಸಂಶಯಬೇಡ ||</p>
		<p class="quote-author"><strong>-ಕನಕದಾಸ</strong></p>
		<p><strong><em>(ಹಾಡು ಮುಗಿಯುವ ವೇಳೆಗೆ ಸಭೆಯಲ್ಲಿ ಏನೋ ಗಲಭೆ. ಸಭೆಯ ಒಂದು ಮೂಲೆಯಿಂದ)</em>,</strong></p>
		<p><strong>ಸಭಿಕ-೧ (ಕಾಶಿ ಗದಾಧರ ಮಿಶ್ರ):</strong><strong><em> (ವೇದಿಕೆಯ ಬಳಿ ನಡೆಯುತ್ತಾನೆ)</em></strong></p>
		line missing
		<p><strong><em>(ವೇದಿಕೆಯಿಂದ, ಜನರು)</em></strong> ಹೋ ಹೋ ಯಾರದು? ಯಾರದು?</p>
		<p><strong>ವ್ಯಾಸತೀರ್ಥ:</strong>	ಸಾವಧಾನ ಸಾವಧಾನ</p>
		<p><strong>ಗದಾಧರ ಮಿಶ್ರ<em>(ಸಭೆಯಿಂದಲೇ):</em></strong></p>
		line missing
		<p><strong>(ವೇದಿಕೆಯಿಂದ) ಭಕ್ತ -೧:</strong> ಸಂಸ್ಕೃತದಲ್ಲಿ ಮಾತನಾಡ್ತಾ ಇದಾರೆ.</p>
		<p><strong>ಭಕ್ತ -೨:</strong> ಯಾರೋ ವಾಕ್ಯಾರ್ಥಕ್ಕೆ ಬಂದಿರೋ ಪಂಡಿತರು ಇರಬೇಕು</p>
		<p><strong>ವ್ಯಾಸತೀರ್ಥ:</strong> ಸಾವಧಾನ, ಮಹಾಭಾಗ, ಆಗಮ್ಯತಾಂ ಅತ್ರ ಸಮೀಪೇ ಉಪವಿಶತಾಂ||</p>
		<p><strong>ಸಭಿಕ -೨ (ಪಕ್ಷಧರ):</strong><strong><em>(ಸಭೆಯಿಂದ ಇನ್ನೊಂದು ಮೂಲೆಯಿಂದ):</em></strong></p>
		line missing
		<p><strong>ವ್ಯಾಸತೀರ್ಥ:</strong> ವಾಕ್ಯಾರ್ಥೇ ಕಿಂ ಯೂಯಂ ಆಸಕ್ತಾಃ?</p>
		<p><strong>ಗದಾಧರ ಮಿಶ್ರ:</strong></p>
		line missing
		<p><strong><em>(ಸಭೆಯ ಇನ್ನೊಂದು ಮೂಲೆಯಿಂದ)</em></strong></p>
		<p><strong>ಸಭಿಕ -೩ (ವಾಲಿಲೇಯ ನರಸಿಂಹ):</strong> ಯಾದಿ ವಾಕ್ಯಾರ್ಥೇ ವಿಚಿಕಿರ್ಷಾ ಸ್ತಿ ಅಹಂ ಅಪಿ...... ||</p>
		<p><strong>ವ್ಯಾಸತೀರ್ಥ:</strong> ವಕ್ತುಕಾಮ ಇವ ಪಂಡಿತಃ ಲಕ್ಷ್ಯತೇ | ಆಗಮ್ಯತಾಂ, ಆಗಮ್ಯತಾಂ, ಗೃಹ್ಯತಾಂ ಆತಿಥೇಯ ಸತ್ಕಾರಃ ಶ್ರೀಹರಿ ಸನ್ನಿಧೌ.</p>
		<p><strong>ಶಿಷ್ಯ-೧:</strong> ರ್ಶೃಲತ ರೇ ಪೌರಾಃ ಶೃಣುತ ರೇ ಭಕ್ತಜನಾಃ?</p>
		<p><strong>ಶಿಷ್ಯ -೨:</strong>ಸಭಿಕರೇ ಕೇಳಿ, ಗದ್ದಲ ಮಾಡಬೇಡಿ, ಸನ್ನಿಧಾನದಲ್ಲಿ ವಾಕ್ಯಾರ್ಥ ನಡೀತದೆ. ಎಲ್ಲರೂ ಬಂದು ಕುಳಿತ್‍ಕೊಳ್ಳಿ.</p>
		line missing
		<p><strong>ವ್ಯಾಸತೀರ್ಥ:</strong>ನಾಸ್ತಿ ಮೇ ವಿಭವಃ ಸರ್ವಂ ಪರಿಜ್ಞಾತುಂ, ಸರ್ವಂ ಶಂಕಾನಿ ಪರಿಹರುಂ ಚ<strong><em>(ಮುಗಳ್ನಗುವರು)</em></strong></p>
		<p><em><strong>(ವೇದಿಕೆಗೆ ಹೋಗಿ ಗದಾಧರ ಮಿಶ್ರ, ಪಕ್ಷಧರ ಮಿಶ್ರ, ವಾಲಿಲೆಯ ನರಸಿಂಹ ಕುಳಿತುಕೊಳ್ಳುತ್ತಾರೆ. ಆ ವೇಳೆಗೆ ಇನ್ನೂ ಕೆಲವರು ಪಂಡಿತರು, ಶಾಲು ಹೊದ್ದುಕೊಂಡ ವಿದ್ವಾಂಸರುಗಳು, ವೇದಿಕೆಗೆ ಬಂದು ಕುಳಿತುಕೊಳ್ಳುತ್ತಾರೆ.</strong></em></p>
		<p><em><strong>ಹಿನ್ನಲೆಯಲ್ಲಿ ವೇದ ಪಠಣದ ವೀಣೆಯ ವಾದ್ಯ ಸಂಗೀತ ಮಧ್ಯೆ ಮಧ್ಯೆ ವ್ಯಾಸತೀರ್ಥ ಸ್ವಾಮಿಗಳು ಸಂದೇಹ ಪರಿಹಾರ್ಥವಾಗಿ ಕೈ ಸನ್ನೆ ಮಾಡುತ್ತ ಮಾತನಾಡುವುದು- ಇತ್ಯಾದಿ 'ಮಾತು ಇಲ್ಲದ' ಅಭಿನಯ ನಡೆಯುತ್ತಿರುತ್ತದೆ.</strong></em></p>
		<p><em><strong>ಆಗಾಗ್ಗೆ, ವ್ಯಾಸತೀರ್ಥರು ತಮ್ಮ ವ್ಯಾಸಪೀಠದಿಂದ ಗ್ರಂಥಾವಲೋಕನ ಮಾಡಿ, ಓಲೆಗರಿಯ ಕಟ್ಟಿನಿಂದ ಒಂದೊಂದಾಗಿ ಹಾಳೆ ಮಗುಚಿ, ವ್ಯಾಖ್ಯಾನ ನೀಡುವುದನ್ನೂ ಕಾಣಬಹುದು.</strong></em><strong> </strong></p>
		<p><strong><em>ಕ್ರಮೇಣ ನಿಧಾನವಾಗಿ ಅವರ ವಾದದ ಧ್ವನಿ ಜೋರಾಗಿ ಕೇಳ ಬರತೊಡಗಿ, ಧ್ವನಿ ಪೂರ್ಣ ಕೇಳುವ ವೇಳೆಗೆ-)</em></strong></p>
		<p><strong>ವ್ಯಾಸತೀರ್ಥ: <em>(ಉಪದೇಶ ಮಾಡುತ್ತಾ)</em></strong></p>
		<p class="myquote">ಅಪಿ ಚ ಗುರುವರ್ಯಃ ಶ್ರೀಮಧ್ವಾಚಾರ್ಯಃ<br />ಸ್ವಕೀಯೇ ಗೀತಾ ಭಾಷ್ಯೇ ಊಚುಃ<br/>ಸರ್ವೇಷಾಂ ಬಿಂಬರೂಪೋ ಹರಿರೇವ</p>
		<p class="myquote">ಶ್ರೀಮದ್ ಆಚಾರ್ಯೆನಚ ಋಗ್ ಭಾಷ್ಯೇ ಇದಂ ಉಕ್ತಃ,<br />ಮನನೀಯಂ ಏವ ಚ ||</p>
		<p class="myquote">ಸ್ವಾಧ್ಯಾಯಸ್ ತತ್ತ್ವ ವಿಜ್ಞಾನಂ ವಿಷ್ಣು ಭಕ್ತಿರ್ ವಿರಾಗತಾ ನಿಷಿದ್ಧ ಕರ್ಮಣಾಂ ತ್ಯಾಗೋ ವಿಹಿತಸ್ಯ ಸದಾ ಕ್ರಿಯಂ ಸದಾ ವಿಷ್ಣು</p>
		<p>ಸ್ಮೃತಿಶ್ಚ........</p>
		<p class="verse">ಶ್ರೀಮದ್ ಆಚಾರ್ಯ ಕ್ರುತೇ<br />ಉಪನಿಷದ್ ಭಾಷ್ಯೇಪಿ ಸೂಚ್ಯಂ ಇದಂ |<br />ಹರಿ ಶಬ್ದಂ ಏವ ದೋಷ ವಿವರ್ಜಿತಃ<br />ಸಾಧಕ ಜೀವನ ಸಾರಭೂತಃ ಇತಿ ಅಭಿವ್ಯಕ್ತಂ |<br />ನಿತ್ಯಂ ಹೀನೋ ಅಖಿಲೈರ್ ದೋಷೈಃ<br />ಸಾರರೂಪೋಯತೋ ಹರಿಃ ||<br />ಶ್ರವಣ ಮನನಂ ಚೈವ ಧ್ಯಾನಂ ಚೇತಿ ಕ್ರಮಾತ್ ತ್ರಯಂ<br />ಪ್ರಧಾನಾಂಗಂ ಹಿ ಮನಸೋ ದ್ರಷ್ಟವ್ಯೇ ಪರಮಾತ್ಮನಿ<br />ಶ್ರವಣಂ ಮನನಂ ಚೈವ ಧ್ಯಾನಂ ಭಕ್ತಿಸ್ ತಥೈವ ಚ<br />ಸಾಧನಂ ಜ್ಞಾನ ಸಂಪತ್ತೌ ಪ್ರಧಾನಂ ನಾ ಅನ್ಯದಿಷ್ಯತೇ ||<br />-ಇತಿ ಶ್ರೀಮಧ್ವಾಚಾರ್ಯ ಗುರುಣಾ ಬ್ರಹ್ಮಸೂತ್ರ ಭಾಷ್ಯೇ<br />ಜಿಜ್ಞಾಸ-ಅಧಿಕರಣೇ ನಾರದೀಯ ಸೂಕ್ತಂ ಇದಂ ಉದ್ಧೃತಂ||<br />ತತ್ ಕಾರಣಾದೇವ ಅಹಂ ಮದ್ಯೇ("ಪ್ರಮೇಯ ರತ್ನಾವಳೀ" ಯಲ್ಲಿ)<br />ಶ್ರೀಮನ್ ಮಧ್ವಮತೇ ಹರಿಃ ಪರತರಃ |<br />ಸತ್ಯಂ ಜಗತ್ ತತ್ವತಃ |<br />ಭೆದಾ ಜೀವಗಣಾ ಹರೇರ್ ಅನುಚರಾಃ |<br />ನೀಚ ಉಚ್ಚ ಭಾವಂ ಗತಾಃ |<br />ಮುಕ್ತಿರ್ ನೈಜ ಸುಖ ಅನುಭೂತಿರ್ |<br />ಅಮಲಾ ಭಕ್ತಿರ್ ಚ ತತ್ ಸಾಧನಂ |<br />ಹ್ಯಕ್ಷಾದಿಪ್ರತಯಂ ಪ್ರಮಾಣಂ ಅಖಿಲಂ |<br />ಅಮ್ನಾಯ ಏಕವೇದ್ಯೋ ಹರಿಃ ||</p>
		<p><strong>ವ್ಯಾಸತೀರ್ಥರು:</strong> (ಕನ್ನಡದಲ್ಲಿ) ಬ್ರಹ್ಮಸೂತ್ರದಲ್ಲಿ ಮೊತ್ತ ಮೊದಲು ಏನು ಹೇಳುತ್ತೆ?</p>
		<p>ಜಿಜ್ಞಾಸುವಿಗೆ ಜ್ಞಾನ ಕಾರಣ | ಜ್ಞಾನಿಗೆ ಅಪರೋಕ್ಷ ಕಾರಣ | ಅಪರೋಕ್ಷಿಗೆ ಅಧಿಕಾನಂದ ಕಾರಣ | ಮುಕ್ತನಿಗೆ? ಸಿರಿ ಕೃಷ್ಣನ ಪಾದಸೇವೆ, ಭಕ್ತಿಯೇ ಸಾಕು ||</p>
		<p><strong>ವ್ಯಾಸತೀರ್ಥರು: (ಮಾತನ್ನ ಕನ್ನಡದಲ್ಲಿ ಮುಂದುವರೆಸಿ)</strong></p>
		<p>ಹೀಗೆ ಹರಿಭಕ್ತೀನ ಜಗದಾದ್ಯಂತ ಹರಡೋ ಕೆಲಸದಲ್ಲಿ ತಮ್ಮನ್ನು ತಾವೇ ತೊಡಗಿಸಿಕೊಂಡರು, ಹಿಂದೆ, ಶ್ರೀಮದಾಚಾರ್ಯ, ಮಧ್ವ ಗುರುಗಳು, ನರಹರಿ ತೀರ್ಥರು, ಶ್ರೀಪಾದರಾಜರು. ಮುಂದೆ ದೊಡ್ಡ ಮಹಾಸೌಧ ಆಗೋ ಈ ಹರಿದಾಸ ಮಂದಿರಕ್ಕೆ ಭದ್ರವಾದ ನೆಲಗಟ್ಟನ್ನು ಕಟ್ಟೋ ಕಾಲ ಈಗ ಬಂದು ಒದಗಿದೆ.</p>
		<p>ಈ ಕೆಲಸಕ್ಕೆ ಒಬ್ಬ ಮಹಾಪುರುಷನನ್ನ ನಾನು ಎದುರು ನೋಡ್ತಾ ಇದ್ದೀನಿ. ಶ್ರೀ ಹರಿಯ ಚಿತ್ತ ಯಾವಾಗ ಆಗತ್ತೋ, ಅವನನ್ನ ನನ್ನ ಹತ್ತಿರ ಶ್ರೀಹರಿ ಯಾವಾಗ ಕಳಿಸ್ತಾನೆ ಗೊತ್ತಿಲ್ಲ.</p>
		<p class="myquote">ಶ್ರೀ ಹರೀ, ಶ್ರೀ ಹರಿ.........</p>
		<p class="myquote"><strong><em>(ರಂಗಸ್ಥಳದ ಮೇಲೆ ಕತ್ತಲು ಮೆಲ್ಲಮೆಲ್ಲನೆ ಆವರಿಸುವುದು)</em></strong></p>
		<p class="text-center"><strong>ವ್ಯಾಸತೀರ್ಥ-ಪುರಂದರ ಮಿಲನ</strong></p>
		<p class="text-center"><strong>ದೀಕ್ಷಾದಾನ ದೃಶ್ಯ</strong></p>
		<p><strong><em>(ಹಿನ್ನೆಲೆಯಲ್ಲಿ ಸೂತ್ರಧಾರ 'ಮುಕುತಿ-ಮೂಗುತಿ' ಯ (ಅಂದರೆ, ಶೀನಪ್ಪ ನಾಯಕ ಏಕೆ ಸರ್ವಸ್ವವನ್ನು ತ್ಯಾಗ ಮಾಡಿ ಹರಿದಾಸ ವೃತ್ತಿ ಕೈಗೊಳ್ಳೋ ಮನಸ್ಸು ಮಾಡಿದರು ಎಂಬುದಕ್ಕೆ ಚಿರಪರಿಚಿತವಾದ) ಕತೆಯನ್ನು ಹೇಳುತ್ತಾನೆ. ಕತೆ ಮುಗಿದಾಗ ಹಿನ್ನೆಲೆಯಲ್ಲಿ ಈ ಕೀರ್ತನೆ ಮೂಡಿ ಬರುತ್ತದೆ.</em></strong></p>
		<p class="myquote"><strong>(ರಾಗ: ಪಂತುವರಾಳಿ, ತಾಳ: ಆದಿ)</strong></p>
		<p class="myquote">ಆದದ್ದೆಲ್ಲ ಒಳಿತೇ ಆಯಿತು, ನಮ್ಮ ಪ<br />ಶ್ರೀಧರನ ಸೇವೆ ಮಾಡಲು ಸಾಧನ ಸಂಪತ್ತಾಯಿತು <span class="verse-num">ಅ</span></p>
		<p class="myquote">ದಂಡಿಗೆ ಬೆತ್ತ ಹಿಡಿಯುವುದಕ್ಕೆ<br />ಮಂಡೆ ಬಾಗಿ ನಾಚುತಲಿದ್ದೆ<br />ಹೆಂಡತಿ ಸಂತತಿ ಸಾವಿರವಾಗಲಿ<br />ದಂಡಿಗೆ ಬೆತ್ತ ಹಿಡಿಸಿದಳಯ್ಯ</p>
		<p class="myquote">ಗೋಪಾಳ ಬುಟ್ಟಿ ಹಿಡಿಯುವುದಕ್ಕೆ<br />ಭೊಪ್ಪತಿಯೆಂದು ಗರ್ವಿಸುತ್ತಿದ್ದೆ<br />ಆ ಪತ್ನೀಕುಲ ಸಾವಿರವಾಗಲಿ<br />ಗೋಪಾಳ ಬುಟ್ಟಿ ಹಿಡಿಸಿದಳಯ್ಯ</p>
		<p class="myquote">ತುಳಸೀ ಮಾಲೆ ಹಾಕುವುದಕ್ಕೆ<br />ಅರಸನೆಂದು ತಿರುಗತಲಿದ್ದೆ<br />ಸರಸಿಜಾಕ್ಷ ಪುರಂದರವಿಠಲನು<br />ತುಳಸೀಮಾಲೆ ಹಾಕಿಸಿದನು</p>
		<p><strong><em>ಈ ಹಾಡು ಮುಗಿಯುವ ವೇಳೆಗೆ ತೆರೆ ಏಳುತ್ತದೆ. ಹಿಂದಿನ ದೃಶ್ಯದಲ್ಲಿ ಇದ್ದ ಹಾಗೇ ರಂಗಸ್ಥಳ ಇರುತ್ತದೆ. ವ್ಯಾಸತೀರ್ಥರು ಮತ್ತೆ ಪೂಜಾಮಗ್ನರಾಗಿ ಇದ್ದಾರೆ. ಇನ್ನು ಮುಂದೆ ಬರೀ ಅಭಿನಯ; ಮಾತಿಲ್ಲ!</em></strong></p>
		<p><em><strong>ಪುರಂದರ ದಾಸರು ಪ್ರವೇಶಿಸುತ್ತಾರೆ. ಕ್ಷಣಕಾಲದ ನಂತರ ವ್ಯಾಸತೀರ್ಥರು ಕಣ್ತೆರೆದು, ದಾಸರನ್ನು ನೋಡುತ್ತಾರೆ. ಸಂತೋಷ ವ್ಯಕ್ತಪಡಿಸುತ್ತಾರೆ. ದಾಸರು ವ್ಯಾಸತೀರ್ಥರಿಗೆ ಉದ್ದಂಡ ನಮಸ್ಕಾರ ಹಾಕುತ್ತಾರೆ. 'ದೇವರಿಗೆ ನಮಸ್ಕಾರ ಮಾಡು' ಎಂದು ಸೂಚಿಸುತ್ತಾರೆ. ಮತ್ತೆ ದಾಸರು ದೇವರಿಗೆ ಸಾಷ್ಟಾಂಗ ನಮಸ್ಕರಿಸುತ್ತಾರೆ. ಕೈ ಕಟ್ಟಿ ನಿಂತ ದಾಸರು ವ್ಯಾಸತೀರ್ಥರೊಂದಿಗೆ ಸಂಭಾಷಣೆಯಲ್ಲಿ ಮಗ್ನರಾಗುತ್ತಾರೆ ಮಾತಿಲ್ಲ; ಬರಿಯ ಅಭಿನಯ. ಆಗಾಗ್ಗೆ ದೇವರ ಕಡೆ ಕೈತೋರಿಸು ತ್ತಿರುತ್ತಾರೆ, ವ್ಯಾಸತೀರ್ಥರು. ದಾಸರು ಆಗ ಕೈಮುಗಿಯುತ್ತಿರುತ್ತಾರೆ.</strong></em></p>
		<p><em><strong>ಕನಕದಾಸರನ್ನ ಪುರಂದರ ದಾಸರಿಗೆ ವ್ಯಾಸತೀರ್ಥರು ಪರಿಚಯಿಸುತ್ತಾರೆ, ಅಭಿನಯದಲ್ಲಿ</strong></em></p>
		<p><em><strong>ನಂತರ ಈ 'ಸುಳಾದಿ' ಯನ್ನು ಧ್ರುವ ತಾಳದಲ್ಲಿ ಗಮಕ ರೂಪಕವಾಗಿ ಹಾಡುತ್ತಾರೆ, ಪುರಂದರ ದಾಸರು.</strong></em></p>
		<p class="myquote">ವ್ಯಾಸರಾಯರ ಚರಣಕಮಲ ದರುಶನವೆನಗೆ<br />ಯೇಸು ಜನ್ಮದ ಸುಕೃತ ಫಲದಿ ದೊರಕಿತೊ ಎನ್ನ<br />ಸಾಸಿರ ಕುಲಕೋಟಿಪಾವನವಾಯಿತು<br />ಶ್ರೀಶನ ಭಜಿಸುವದಧಿಕಾರಿ ನಾನಾದೆ<br />ದೋಷ ವಿರಹಿತನಾದ ಪುರಂದರ ವಿಠಲನ್ನ<br />ದಾಸರ ಕರುಣವು ಯೆನಮ್ಯಾಲೆ ಇರಲಾಗಿ</p>
		<p><strong><em>(ನಂತರ, ಪುರಂದರ ದಾಸರೇ ಈ ಕೀರ್ತನೆಯನ್ನೂ ಹಾಡುತ್ತಾರೆ.)</em></strong></p>
		<p class="myquote"><strong>(ರಾಗ: ಕಾಂಬೋದಿ, ತಾಳ: ಝಂಪೆ)</strong></p>
		<p class="myquote">ಬದುಕಿದೆನು ಬದುಕಿದೆನು ಭವವೆನಗೆ ಹಿಂಗಿತು ಪ<br />ಪದುಮನಾಭನ ಪಾದದೊಲುಮೆ ಎನಗಾಯಿತು <span class="verse-num">ಅ</span></p>
		<p class="myquote">ಹರಿ ತೀರ್ಥಪ್ರಸಾದವಿಂದೆನಗೆ ದೊರಕಿತು<br />ಹರಿಕತಾಮೃತವೆನ್ನ ಕಿವಿಯೊಳಾಯ್ತು<br />ಹರಿದಾಸರುಗಳೆನ್ನ ಬಂಧುಬಳಗವಾದರು<br />ಹರಿಯ ಶ್ರೀಮುದ್ರೆಯೆನಗಾಭರಣವಾಯ್ತು <span class="verse-num">೧</span></p>
		<p class="myquote">ಮುಕ್ತರಾದರು ಎನ್ನ ನೂರೊಂದು ಕುಲದವರು<br />ಮುಕ್ತಿ ಮಾರ್ಗಕ್ಕೆ ಯೋಗ್ಯ ನಾನಾದೆನು<br />ಮುಕ್ತಿದಾಯಕನ ಭಕ್ತಿಗೆ ಮನವು ನೆಲೆಸಿತು<br />ವ್ಯಕ್ತವಾಯಿತು ನಾಲಗೆಯೊಳು ಹರಿನಾಮ <span class="verse-num">೨</span></p>
		<p class="myquote">ಇಂದೆನ್ನ ಸಂತತಿಗೆ ಸಕಲ ಸಾಧನವಾಯ್ತು<br />ಮುಂದೆನ್ನ ಜನ್ಮವು ಸಫಲವಾಯ್ತು<br />ತಂದೆ ಪುರಂದರವಿಠಲನೆಂದೆಂಬ ಪರದೈವ<br />ಬಂದೆನ್ನ ಹೃದಯದಲಿ ನೆಲೆಯಾಗಿ ನಿಂತ <span class="verse-num">೩</span></p>
		<p><strong><em>(ತೆರೆ ಬೀಳುತ್ತದೆ)</em></strong></p>
		<p class="text-center"><strong>ಭಿಕ್ಷಾಟನೆ ದೃಶ್ಯ-೧</strong></p>
		<p><em><strong>(ರಸ್ತೆ ದೃಶ್ಯ, ಆದರೆ ಮನೆಗಳ ಮುಂಬಾಗಿಲುಗಳು ಕಾಣಬರುತ್ತವೆ. ದಾಸರು ಭಿಕ್ಷಕ್ಕೆ ಹೊರಟಿದ್ದಾರೆ. ಹರಿದಾಸರ ವೇಷ (ತಂಬೂರಿ, ತಾಳ ಇತ್ಯಾದಿ) ಹೆಗಲಲ್ಲಿ ಜೋಳಿಗೆ ಇದೆ. ಮನೆಗಳ ಮುಂದೆ ನಿಂತು ಪ್ರತಿ ಸಾರಿ "ಭವತೀ ಭಿಕ್ಷಾಂ ದೇಹಿ" ಎಂದು ಕೇಳುತ್ತಾರೆ. ಒಂದೊಂದು ಮನೆಯ ಮುಂಬಾಗಿಲಿನಿಂದ ಒಬ್ಬೊಬ್ಬ ಹೆಂಗಸು, ಸರದಿಯಂತೆ ಒಂದು ಈ ಹಾಡಿನ ಬೇರೆ ಬೇರೆ ಸಾಲುಗಳನ್ನ ಹೇಳುತ್ತಾರೆ. ದಾಸರಿಗೆ ಯಾರ ಮನೆ ಭಿಕ್ಷವೂ ಸಿಗುವುದಿಲ್ಲ! (ಕೊನೆಯ ಎಡು ಸಾಲುಗಳನ್ನು ದಾಸರೇ ಹಾಡುತ್ತಾರೆ)</strong></em></p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p class="myquote" ><strong>(ರಾಗ: ಪೂರ್ವಿ, ತಾಳ: ಅಟ್ಟ)</strong></p>
		<p><strong>ಗೃಹಿಣಿ-೧:</strong> ಇಕ್ಕಲಾರೆ ಕೈ ಎಂಜಲು, ಚಿಕ್ಕ  <span class="verse-num">ಪ</span><br />ಮಕ್ಕಳು ಅಳುತಾರೆ ಹೋಗೋ ದಾಸಯ್ಯ <span class="verse-num">ಅ</span></p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p><strong>ಗೃಹಿಣಿ-೨:</strong> ಮಡಕೆ ತೊಳೆಯುತ್ತೇನೆ ಮನೆಯ ಸಾರಿಸುತ್ತೇನೆ<br />ಹುಡುಗರೊಬ್ಬರ ಕಾಣೆ ಹೋಗೋ ದಾಸಯ್ಯ</p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p><strong>ಗೃಹಿಣಿ-೩:</strong> ತೊಡೆಯ ಮೇಲಿನ ಕೂಸು ಮೊಲೆಯನುಣ್ಣುತಲಿದೆ<br />ಹುಡುಗಾಟ ಮಾಡದೆ ಹೋಗೋ ದಾಸಯ್ಯ <span class="verse-num">೧</span></p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p><strong>ಗೃಹಿಣಿ-೪:</strong>ಅಟ್ಟದಮೇಲಿನ ಅಕ್ಕಿ ತೆಗೆಯಬೇಕು<br />ಹೊಟ್ಟೆ ನೋಯುತಲಿದೆ ಹೋಗೊ ದಾಸಯ್ಯ</p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p><strong>ಗೃಹಿಣಿ-೫:</strong> ಮುಟ್ಟಾಗಿ ಇದ್ದೇನೆ ಮನೆಯೊಳಗಾರಿಲ್ಲ<br />ನಿಷ್ಠೂರ ಮಾಡದೆ ಹೋಗೋ ದಾಸಯ್ಯ <span class="verse-num">೨</span></p>
		<p><strong>ದಾಸರು:</strong> "ಭವತೀ ಭಿಕ್ಷಾಂ ದೇಹಿ!"</p>
		<p><strong>ಗೃಹಿಣಿ-೬:</strong> ವೀಸದ ಕಾಸಿಗೆ ದವಸವ ನಾ ತಂದೆ<br />ಕೂಸಿಗೆ ಸಾಲದು ಹೋಗೋ ದಾಸಯ್ಯ</p>
		<p><strong>ದಾಸರು:</strong> ಆಸೆಕಾರ ನೀನು ದೋಷಕಾರಿ ನಾನು<br />ಶೇಷಾಚಲ ವಾಸ ಪುರಂದರವಿಠಲ <span class="verse-num">೩</span></p>
		<p class="text-center"><strong>ಭಿಕ್ಷಾಟನೆ ದೃಶ್ಯ-೨</strong></p>
		<p><strong><em>(ನೆಪಥ್ಯದಲ್ಲಿದ್ದಾಗಲೇ ದಾಸರು ಹೇಳುವ 'ಉಗಾಭೋಗ' ದ ನುಡಿ ಪ್ರಾರಂಭವಾಗುತ್ತದೆ. ಎರಡು ಸಾಲುಗಳಾದ ಮೇಲೆ ದಾಸರು ತಂಬೂರಿ, ತಾಳ, ಜೋಳಿಗೆ ಇವೆ- ಹಾಡುತ್ತ ರಂಗಪ್ರವೇಶ ಮಾಡುತ್ತಾರೆ)</em></strong></p>
		<p class="myquote">ಮರವಿದ್ದರೇನಯ್ಯ ನೆರಳಿಲ್ಲದನಕ<br />ನೆರಳಿದ್ದರೇನಯ್ಯ ನೀರಿಲ್ಲದನಕ<br />ನೀರಿದ್ದು ಫಲವೇನು ಒರತಿಲ್ಲದನಕ<br />ಧನವಿದ್ದು ಫಲವೇನು ಕೊಡುವ ಮನವಿಲ್ಲದನಕ<br />ಮನವಿದ್ದರೆ ಫಲವೇನು ಜ್ಞಾನವಿಲ್ಲದನಕ<br />ದೇವ ಪುರಂದರವಿಠಲರಾಯನ<br />ಊಳಿಗ ಮಾಡದವನ ಬಾಳುವೆಯಿದ್ದೇನು</p>
		<p><em><strong>(ಒಂದು ಮನೆಯ ಮುಂದೆ ನಿಂತು ದಾಸರು ಭಿಕ್ಷೆ ಬೇಡುತ್ತಾರೆ)</strong></em></p>
		<p><strong>ದಾಸರು:</strong> ಭ ವತೀ ಭಿಕ್ಷಾಂ ದೇಹಿ, ಏನಾದರೂ ಭಿಕ್ಷೆ ನೀಡಮ್ಮ</p>
		<p><em><strong>(ಮನೆ ಒಳಗಿನಿಂದ ಒಬ್ಬ ಹೆಂಗಸು - ವೇಷಭೂಷಣದಿಂದ, ಎತ್ತಿ ಕಟ್ಟಿರುವ ಸೀರೆ, ಹಾಕಿರುವ ದಪ್ಪದಪ್ಪ ಮಣಿಗಳ ಸರ, ಮೂಗಿಗೆ ಬುಗುಡಿ, ಬಾಯಲ್ಲಿ ಜಗಿಯುತ್ತಿರುವ ಎಲೆ ಅಡಿಕೆ- ಇವುಗಳಿಂದ ಇವಳು ಬ್ರಾಹ್ಮಣೇತರ ವ್ಯಕ್ತಿ ಎಂದು ಗೊತ್ತಾಗುತ್ತದೆ, ಬರುತ್ತಾಳೆ)</strong></em></p>
		<p><strong>ರಂಗಮ್ಮ:</strong> ನಂ ಮನ್ಯಾಗೆ ಅಕ್ಕಿ ಆಗೋಗಯ್ತೆ, ಸಾಮಿ ನನ್ತಾವ ಒಸಿ ರಾಗಿ ಐತೆ. ಕೊಡಾವಾ. ನೀಡ್ಲಾ?</p>
		<p><strong>ದಾಸರು:</strong> (ನಕ್ಕು) ರಾಗಿ, ರಾಗಿ, ರಾಗಿ ಅದನ್ನೇ ಕೊಡಮ್ಮಾ<strong>(ಮನಸ್ಸಿನಲ್ಲೇ ಯೋಚಿಸುತ್ತ, ಆಮೇಲೆ ಗುನುಗುನುಗುನಿಸುತ್ತ, ನಾನಿನನನ್ನನ್ನಾ- ಎಂದು ಆಶುಕವಿತೆ ರಚನೆ ಮಾಡಲು ತೊಡಗುತ್ತಾರೆ. ರಂಗಮ್ಮ ಒಳಗೆ ಹೋಗಿ, ಒಂದು ಮೊರದಲ್ಲಿ ರಾಗಿ ಧಾನ್ಯವನ್ನು ತಂದು ದಾಸರಿಗೆ ಕೊಡ ಬರುವಳು)</strong></p>
		<p><strong>ದಾಸರು: <em>(ರಾಗವಾಗಿ ಹಾಡುತ್ತ)</em></strong>'ರಾಗಿಯ ತಂದೀರಾ, ಭಿಕ್ಷಕೆ ರಾಗಿಯ ತಂದೀರಾ'<strong><em>(ಎನ್ನುತ್ತ ಜೋಳಿಗೆಗೆ ರಾಗಿಯನ್ನ ಹಾಕಿಸಿಕೊಳ್ಳುವರು)</em></strong></p>
		<p><strong><em>(ಪುರಂದರದಾಸರು ಈ ಹಾಡನ್ನು ರಸ್ತೆಯಲ್ಲಿ ಹಾಡಿ ಹೋಗುತ್ತಿರುವಾಗ ನಾಗರಿಕರು ಗಂಡಸರು, ಹೆಂಗಸರು, ಮಕ್ಕಳು ಎದುರಾಗುತ್ತಾರೆ. ಅವರನ್ನು ಉದ್ದೇಶಿಸಿ ಕೆಲವೊಮ್ಮೆ, ಸಭಿಕರನ್ನುದ್ದೇಶಿಸಿ ಇನ್ನುಳಿದ ವೇಳೆಯಲ್ಲಿ -ಈ ಹಾಡನ್ನು ಹಾಡುತ್ತಾರೆ. ನಾಗರಿಕರ ವೇಷ ಭೂಷಣ ವೃತ್ತಿ ಸಂಕೇತ ಸಾಧನೋಪಕರಣಗಳು ಕರ್ನಾಟಕದ ಹದಿನೈದು ಹದಿನಾರನೇ ಶತಮಾನದ ಕಾಲದ್ದು ಆಗಿರಬೇಕು)</em></strong></p>
		<p class="myquote"><strong>(ರಾಗ: ನಾದನಾಮಕ್ರಿಯೆ, ತಾಳ: ಚಾಪು)</strong></p>
		<p class="myquote">ರಾಗಿ ತಂದೀರಾ ಭಿಕ್ಷಕೆ ರಾಗಿ ತಂದೀರಾ  <span class="verse-num">ಪ</span><br />ಯೋಗ್ಯರಾಗಿ, ಭೋಗ್ಯರಾಗಿ, ಭಾಗ್ಯವಂತರಾಗಿ ನೀವು <span class="verse-num">ಅ</span></p>
		<p class="myquote">ಅನ್ನದಾನವ ಮಾಡುವರಾಗಿ<br />ಅನ್ನ ಛತ್ರವನ್ನಿಟ್ಟವರಾಗಿ<br />ಅನ್ಯ ವಾರ್ತೆಯ ಬಿಟ್ಟವರಾಗಿ<br />ಅನುದಿನ ಭಜನೆಯ ಮಾಡುವರಾಗಿ<br />ಮಾತಾಪಿತೃಗಳ ಸೇವಿಪರಾಗಿ<br />ಪಾಪಕಾರ್ಯವ ಬಿಟ್ಟವರಾಗಿ<br />ಜಾತಿಯಲಿ ಮಿಗಿಲಾದವರಾಗಿ<br />ನೀತಿಮಾರ್ಗದಲಿ ಖ್ಯಾತರಾಗಿ</p>
		<p class="myquote">ಗುರುಕಾರುಣ್ಯವ ಪಡೆದವರಾಗಿ<br />ಗುರುವಿನ ಮರ್ಮವ ತಿಳಿದವರಾಗಿ<br />ಗುರುವಿನ ಪಾದವ ಸ್ಮರಿಸುವರಾಗಿ<br />ಪರಮ ಪುಣ್ಯವ ಮಾಡುವರಾಗಿ</p>
		<p class="myquote">ವೇದ ಪುರಾಣವ ತಿಳಿದವರಾಗಿ<br />ಮೇದಿನಿಯಾಳುವಂಥವರಾಗಿ<br />ಸಾಧುಧರ್ಮವಾಚರಿಸುವರಾಗಿ<br />ಓದಿ ಗ್ರಂಥಗಳ ಪಂಡಿತರಾಗಿ</p>
		<p class="myquote">ಆರು ಮಾರ್ಗವ ಅರಿತವರಾಗಿ<br />ಮೂರು ಮಾರ್ಗವ ತಿಳಿದವರಾಗಿ<br />ಭೂರಿತತ್ವವ ಬೆರೆದವರಾಗಿ<br />ಕ್ರೂರರ ಸಂಗವ ಬಿಟ್ಟವರಾಗಿ</p>
		<p class="myquote">ಕಾಮಕ್ರೋಧವ ಅಳಿದವರಾಗಿ<br />ನೇಮನಿಷ್ಠೆಗಳ ಮಾಡುವರಾಗಿ<br />ಆ ಮಹಾಪದವಿಲಿ ಸುಖಿಸುವರಾಗಿ<br />ಪ್ರೇಮದಿ ಕುಣಿಕುಣಿದಾಡುವರಾಗಿ</p>
		<p class="myquote">ಸಿರಿರಮಣನ ಸದಾ ಸ್ಮರಿಸುವರಾಗಿ<br />ಗುರುತಿಗೆ ಬಾಹೋರಂಥವರಾಗಿ<br />ಕರೆಕರೆ ಸಂಸಾರ ನೀಗುವರಾಗಿ<br />ಪುರಂದರವಿಠಲನ ಸೇವಿಪರಾಗ</p>
		<p><em><strong>(ಎಲ್ಲಾ ಚರಣಗಳನ್ನೂ ಹೇಳಬೇಕೆಂದೇನೂ ಇಲ್ಲ; ಆರಿಸಿಕೊಳ್ಳಿ)</strong></em></p>
		<p class="text-center"><strong>ನೃತ್ಯದೃಶ್ಯ-೧</strong></p>
		<p><strong><em>(ತೆರೆ ಎದ್ದಾಗ, ಮನೆಯ ದೃಶ್ಯ. ತಂಬೂರಿ ಗೋಡೆಗೆ ಒರಗಿದೆ. ಬಲಗಡೆ ಪುರಂದರದಾಸರು ನೆಲದ ಮೇಲೆ ಕುಳಿತುಕೊಂಡು ತಮ್ಮ ಮುಂದಿರುವ ಓಲೆಗರಿಯ ಹಾಳೆಗಳಲ್ಲಿ ಬರೆಯುತ್ತಿರುವುದು ಗೋಚರಿಸುತ್ತದೆ)</em></strong></p>
		<p><strong>ಪುರಂದರ ದಾಸರು:</strong><strong>(ತಲೆಯೆತ್ತಿ ಯೋಚನಾ ಮಗ್ನರಾಗಿ, ಕ್ಷಣಕಾಲ ನಂತರ ಏನೋ ಹೊಳೆದಂತೆ ಆಗಿ ಮುಗಳ್ನಕ್ಕೂ ಹೇಳಿಕೊಂಡು ಬರೆಯ ತೊಡಗುವರು, ಹಾಡುವರು)</strong></p>
		<p><strong>ಉಗಾಭೋಗ</strong></p>
		<p class="myquote">ಬಲಿಯ ಮನೆಗೆ ವಾಮನ ಬಂದಂತೆ<br />ಭಗೀರಥಗೆ ಶ್ರೀಗಂಗೆ ಬಂದಂತೆ<br />ಮುಚುಕುಂದಗೆ ಶ್ರೀಮುಕುಂದ ಬಂದಂತೆ<br />ಗೋಪಿಯರಿಗೆ ಗೋವಿಂದ ಬಂದಂತೆ<br />ವಿದುರನ ಮನೆಗೆ ಶ್ರೀಕೃಷ್ಣ ಬಂದಂತೆ<br />ವಿಭೀಷಣ ಮನೆಗೆ ಶ್ರೀರಾಮ ಬಂದಂತೆ<br />ನಿನ್ನ ನಾಮವು ಬಂದು ಎನ್ನ ನಾಲಿಗೆಯಲಿ<br />ನಿಂದು ಸಲಹಲಿ ಶ್ರೀಪುರಂದರವಿಠಲ</p>
		<p class="myquote"><strong><em>(ಮತ್ತೆ ಬರೆಯಲು ಪ್ರಾರಂಭಿಸುವರು)</em></strong></p>
		<p class="myquote">'ಕೃಷ್ಣಾ, ಬಾರೋ'......ಉಹ್ಞು<br />'ತ್ವರೆ ಮಾಡೋ ಕೃಷ್ಣಾ'....... ಉಹ್ಞು ಹ್ಞು<br />'ಕೃಷ್ಣಾ ಬಾರೋ ಬೇಗನೆ'....... ಉಹ್ಞು<br />'ಕೃಷ್ಣಾ ನೀ ಬೇಗನೆ ಬಾರೋ'... ಅದೇ ಸರಿ</p>
		<p class="myquote"><em><strong>(ಇನ್ನೊಮ್ಮೆ ರಾಗವಾಗಿ ಹೇಳುವರು)</strong></em><strong> </strong></p>
		<p class="myquote">'ಕೃಷ್ಣಾ ನೀ ಬೇಗನೆ ಬಾರೋ'</p>
		<p><em><strong>(ಎಡ ಮೂಲೆಯಿಂದ, ಮೆಲ್ಲಮೆಲ್ಲನೆ ಹೆಜ್ಜೆ ಇಟ್ಟುಕೊಂಡು, ಕೃಷ್ಣವೇಷಧಾರಿಯಾದ ಮಗು ಬಂದು ನರ್ತನ ಪ್ರಾರಂಭಿಸುತ್ತದೆ.)</strong></em></p>
		<p><em><strong>(ಹಾಡು ಮತ್ತು ನರ್ತನ ಪ್ರಾರಂಭವಾದ ಸ್ವಲ್ಪ ಹೊತ್ತಿನ ಬಳಿಕ ದಾಸರು ಕೃಷ್ಣನ ಕಡೆ ನೋಡುತ್ತಾರೆ. ಹಾಡು ಮತ್ತು ನರ್ತನ ಕ್ಷಣ ಕಾಲ ನಿಂತು ಹೋಗುತ್ತದೆ. "ಕೃಷ್ಣಾ" ಅಂತ ಒಮ್ಮೆ ಉದ್ಗಾರ ತೆಗೆಯುತ್ತಾರೆ ದಾಸರು. ಅವರ ಕಣ್ಣಲ್ಲಿ ನೀರು ಮೂಡುತ್ತದೆ. ಭಾವ ಪರವಶವಾಗಿ ಮತ್ತೆ ಹಾಡ ತೊಡಗುತ್ತಾರೆ. ನರ್ತನ ಸಹ ಮತ್ತೆ ಮುಂದುವರೆಯುತ್ತದೆ ಕೃಷ್ಣ ಮುಗುಳ್ನಗುತ್ತಾನೆ.</strong></em></p>
		<p><em><strong>ನರ್ತನ ಮುಗಿದು, ಕೃಷ್ಣ ರಂಗಸ್ಥಳದಿಂದ ಮರೆ ಆದ ಮೇಲೂ ಸ್ವಲ್ಪ ಕಾಲ ದಾಸರು ದಿಗ್ಮೂಢರಾಗಿ / ಅನ್ಯಮನಸ್ಕತೆಯಿಂದ ದಿಗಂತವನ್ನೇ ವೀಕ್ಷಿಸುತ್ತ ಕುಳಿತಿರುತ್ತಾರೆ.</strong></em></p>
		<p><em><strong>ತೆರೆ ಬೀಳುತ್ತದೆ.</strong></em></p>
		<p><strong><em>(ಸೂಚನೆ: ಪುರಂದರದಾಸರ ಇನ್ನೂ ಕೆಲವು 'ಪದ'ಗಳು ಶಾಸ್ತ್ರೀಯ ನೃತ್ಯ ಪದ್ಧತಿಯನ್ನು ಅನುಸರಿಸಿ, ನೃತ್ಯಕ್ಕೆ ಒದಗುವಂತೆಯೇ ರಚಿಸಿದ್ದರೇನೋ ಎಂಬಂತೆ ಇವೆ. ಅವುಗಳಲ್ಲಿ ಯಾವುದಾದನ್ನಾದರೂ ಬೇಕಾದರೆ ('ಕೃಷ್ಣಾ ನೀ ಬೇಗನೆ ಬಾರೋ' ಬದಲು) ಆರಿಸಿಕೊಳ್ಳಬಹುದು. ಅಂಥವುಗಳಲ್ಲಿ ಇವು ಮುಖ್ಯವಾದವು:</em></strong></p>
		<p class="myquote">"ಆಡಿದನೋ ರಂಗ" (ಆರಭಿ ರಾಗ, ಆದಿ ತಾಳ)<br />>"ಕುಣಿದಾಡೋ ಕೃಷ್ಣ ಕುಣಿದಾಡೋ" (ಪಂತುವರಾಳಿ, ಏಕ)<br />"ಹರಿ ಕುಣಿದ ನಮ್ಮ ಹರಿ ಕುಣಿದ" (ಬೇಹಾಗು, ಆದಿ)<br />"ಕೊಳಲನೂದುತ ಬಂದ" (ಕಾಂಬೋದಿ, ಆದಿ)<br />"ಕೃಷ್ಣಮೂರ್ತಿ ಕಣ್ಣಮುಂದೆ ನಿಂತಿದಂತಿದೆ" (ಕಾಂಬೋದಿ, ಆದಿ)<br />"ಪೋಗದಿರಲೋ ರಂಗ ಬಾಗಿಲಿಂದಾಚೆ" (ಶಂಕರಾಭರಣ, ಆದಿ) ಇತ್ಯಾದಿ.,</p>
		<p class="text-center"><strong>ನೃತ್ಯ ದೃಶ್ಯ-೨</strong></p>
		<p><strong><em>(ರಂಗಸ್ಥಳದಲ್ಲಿ ಬೆಳಕು ಮೂಡಿದಾಗ ಐದಾರು ಮಹಿಳೆಯರು ಖಾಲಿ ಕೊಡಗಳನ್ನ ಸೊಂಟದ ಮೇಲೆ ಇರಿಸಿಕೊಂಡು, ಕೈಯಲ್ಲಿ ಹಿದಿದುಕೊಂಡು ಸಾಲಾಗಿ ಹೊರಟಿದ್ದಾರೆ. ಎಲ್ಲರೂ ರಂಗಸ್ಥಳದ ಮಧ್ಯಕ್ಕೆ ಬಂದಾಗ ಹಾಡು ಪ್ರಾರಂಭವಾಗುತ್ತದೆ; ನರ್ತನ ಸಹ)</em></strong></p>
		<p class="myquote"><strong>(ರಾಗ: ಸೌರಾಷ್ಟ್ರ, ತಾಳ: ಚಾಪು)</strong></p>
		<p class="myquote">ತಾರಕ್ಕ ಬಿಂದಿಗೆ ನೀರಿಗೆ ಹೋಗುವೆ ತಾರೇ ಬಿಂದಿಗೆಯ ಪ<br />ಬಿಂದಿಗೆ ಒಡೆದರೆ ಕಾಸು ತಾರೇ ಬಿಂದಿಗೆಯ <span class="verse-num">ಅ</span></p>
		<p class="myquote">ರಾಮನಾಮವೆಂಬ ರಸವುಳ್ಳ ನೀರಿಗೆ ತಾರೇ ಬಿಂದಿಗೆಯ<br />ಕಾಮಿನಿಯರ ಕೊಡೆ ಏಕಾಂತವಾದೇನು ತಾರೇ ಬಿಂದಿಗೆಯ <span class="verse-num">೧</span></p>
		<p class="myquote">ಗೋವಿಂದಯೆಂಬುವ ಗುಣವುಳ್ಳ ನೀರಿಗೆ ತಾರೇ ಬಿಂದಿಗೆಯ<br />ಅವಾವ ಪರಿಯಲ್ಲಿ ಅಮೃತದ ನೀರಿಗೆ ತಾರೇ ಬಿಂದಿಗೆಯ <span class="verse-num">೨</span></p>
		<p class="myquote">ಬಿಂದುಮಾಧವನ ಪಟ್ಟಕ್ಕೆ ಹೋಗುವೆ ತಾರೇ ಬಿಂದಿಗೆಯ<br />ಪುರಂದರವಿಠಲಗೆ ಅಭಿಷೇಕ ಮಾಡುವೆ ತಾರೇ ಬಿಂದಿಗೆಯ <span class="verse-num">೩</span></p>
		<p><em><strong>(ನರ್ತನ ಮುಗಿಯುವ ವೇಳೆಗೆ ಮಹಿಳೆಯರು ರಂಗಪಾಶ್ರ್ವಕ್ಕೆ ತೆರೆಮರೆಗೆ ಸರಿದಿರುತ್ತಾರೆ. ಹಾಡೂ ನಿಧಾನವಾಗಿ ಕರಗಿ ಹೋಗುತ್ತದೆ.)</strong></em></p>
		<p class="text-center"><strong>ಮನೆ -ಸುಮ್ಮನೆ</strong></p>
		<p class="text-center"><strong><em>(ಮಾತುಕತೆ ಮತ್ತು ಹಾಡು -ಎರಡೂ ಹಿನ್ನೆಲೆಯಲ್ಲಿ)</em></strong></p>
		<p><strong>ಧ್ವನಿ -೧:</strong> ನಮಸ್ಕಾರ ಸ್ವಾಮಿ</p>
		<p><strong>ಧ್ವನಿ -೨:</strong> ನಮಸ್ಕಾರ. ಶ್ರೀಹರಿ ನಿಮಗೆ ಒಳ್ಳೆಯದನ್ನೇ ಮಾಡಲಿ.</p>
		<p><strong>ಧ್ವನಿ -೧:</strong> ನೀವು ಈ ಊರಿಗೆ ಹೊಸಬರು ಅಂತ ಕಾಣುತ್ತೆ. ನಿಮ್ಮದು ಯಾವ ಊರು ಸ್ವಾಮಿ? ಎಲ್ಲಿಂದ ಬಂದಿರಿ?</p>
		<p><strong>ಧ್ವನಿ-೨:</strong> ಹರಿದಾಸರಿಗೆ ಒಂದ್ ಊರು, ಒಂದ್ ಮನೆ, ಒಂದ್ ಮಠ ಅಂತ ಸ್ವಂತದ್ದು ಇಲ್ಲಪ್ಪ. ನಿಜಾ ಹೇಳಬೇಕೂಂದ್ರೆ ನಮ್ಮ ಮನೆ ಅಲ್ಲಿದೆ!</p>
		<p class="myquote"><strong>(ರಾಗ: ಪೂರ್ವಿ, ತಾಳ: ಅಟ್ಟ)</strong></p>
		<p class="myquote">ಅಲ್ಲಿದೆ ನಮ್ಮ ಮನೆ, ಇಲ್ಲಿ ಬಂದೆ ಸುಮ್ಮನೆ ಪ</p>
		<p class="myquote">ಕದ ಬಾಗಿಲಿರಿಸಿಹ ಕಳ್ಳಮನೆ, ಇದು<br />ಮುದದಿಂದಲೋಲ್ಯಾಡೊ ಸುಳ್ಳುಮನೆ<br />ಇದಿರಾಗಿ ವೈಕುಂಠ ವಾಸ ಮಾಡುವಂಥ<br />ಪದುಮನಾಭನ ದಿವ್ಯ ಬದುಕು ಮನೆ <span class="verse-num">೧</span></p>
		<p class="myquote">ಮಾಳಿಗೆಯ ಮನೆಯೆಂದು ನೆಚ್ಚಿ ಕೆಡಲುಬೇಡ<br />ಕೇಳಯ್ಯ ಹರಿಕಥೆ ಶ್ರವಣಂಗಳ<br />ನಾಳೆ ಯಮದೂತರು ಬಂದೆಳೆದೊಯ್ವಾಗ<br />ಮಾಳಿಗೆ ಮನೆ ಸಂಗಡ ಬಾರದಯ್ಯ <span class="verse-num">೨</span></p>
		<p class="myquote">ಮಡದಿ ಮಕ್ಕಳೆಂಬ ಹಂಬಲ ನಿನಗೇಕೊ<br />ಕಡುಗೊಬ್ಬುತನದಲಿ ನಡೆಯದಿರು<br />ಒಡೆಯ ಶ್ರೀಪುರಂದರವಿಠಲನ ಚರಣವ<br />ದೃಢ ಭಕ್ತಿಯಲಿ ನೀ ಭಜಿಸಿಕೊ ಮನುಜ <span class="verse-num">೩</span></p>
		<p class="text-center"><strong>ರಾವಣ -ಆಂಜನೇಯರ ಸಂವಾದ ದೃಶ್ಯ</strong></p>
		<p class="text-center"><em>(ಮಕ್ಕಳು ಅಭಿನಯಿಸುವುದು ಉತ್ತಮ)</em></p>
		<p>(ತೆರೆ ಎದ್ದಾಗ, ರಾವಣನ ಆಸ್ಥಾನದ ದೃಶ್ಯ. ಸಿಂಹಾಸನದಲ್ಲಿ ಕಿರೀಟಧಾರಿಯಾಗಿ ಕುಳಿತ ರಾವಣ, ಕೆಳಗಿಳಿದು, ವೇದಿಕೆಯ ಮಧ್ಯಕ್ಕೆ ಬಂದು, ಕೈಕೈ ಹಿಸುಕಿಕೊಳ್ಳುತ್ತ, ಹಾವಿನಂತೆ ಬುಸುಗುಟ್ಟುತ್ತ, ಶತಪಥ ಹಾಕುತ್ತಾ ಇದ್ದಾನೆ. ಕೋಪ ನೆತ್ತಿಗೇರಿದೆ. ಕೈ ತಟ್ಟಿ)</p>
		<p><strong>ರಾವಣ:</strong> ಯಾರಲ್ಲಿ?</p>
		<p>(ನೇಪಥ್ಯದಿಂದ) ಅಪ್ಪಣೆ ಪ್ರಭೂ</p>
		<p><strong>ರಾವಣ:</strong> ಕರೆದು ತನ್ನಿ. ಆ ಮಹಾ ಮರ್ಕಟವನ್ನ ಅಶೋಕವನ್ನ ಧೂಳೀಪಟ ಮಾಡಿದ, ಧೂರ್ತ ಕಪಿಯನ್ನ.</p>
		<p><strong><em>(ರಾಜಭಟರು ಕೈ ಸೆರೆ ಹಿಡಿದ ಹನುಮಂತನನ್ನ ರಂಗಸ್ಥಳಕ್ಕೆ ತರುತ್ತಾರೆ. ಹನುಮಂತನೂ ಕಿರೀಟಧರಿಸಿ ರಾಜಗಂಭೀರ್ಯದಿಂದ ಇದ್ದಾನೆ. ಹಗ್ಗದಿಂದ ಕಟ್ಟು ಹಾಕಿದ್ದಾರೆ, ಲಘುವಾಗಿ)</em></strong></p>
		<p><strong>ರಾವಣ:</strong> ಹ್ಞೂ (ಹೂಂಕರಿಸುತ್ತಾನೆ)</p>
		<p><strong>(ರಾಜಭಟರು ಹನುಮಂತನಿಗೆ ಕಟ್ಟಿದ ಹಗ್ಗ ಬಿಚ್ಚುತ್ತಾರೆ. ಕೈ - ಮೈ ಕೊಡವಿಕೊಂಡು, ಎದೆ ಸೆಟೆದು ಹನುಮಂತ ನಿಲ್ಲುತ್ತಾನೆ. ರಾವಣ ಹನುಮಂತನ ಎದುರು ನಿಂತು ದುರುದುರು ನೋಡುತ್ತಾನೆ. ಕ್ಷಣಕಾಲ ಮೌನ. ಸಿಂಹಾಸನದ ಮೇಲೆ ರಾವಣ ಹೋಗಿ ಕುಳಿತುಕೊಂಡು, ಮುಂದಿನ ಪುಟದಲ್ಲಿರುವ ಸಂಭಾಷಣೆಯನ್ನು ಗಮಕರೂಪವಾಗಿ ಪ್ರಾರಂಭಿಸುತ್ತಾನೆ. ಹನುಮಂತನ ಉದ್ಧಟತನದ ಉತ್ತರ ಕೇಳಿದೊಡನೆ, ಕೋಪದಿಂದ ಸಿಂಹಾನದಿಂದ ಕೆಳಗಿಳಿದು ಬಂದು ಮಾತನಾಡುತ್ತಾನೆ)</strong></p>
		<p><strong>(ರಾಗ: ಸೌರಾಷ್ಟ್ರ, ತಾಳ: ಅಟ್ಟ)</strong></p>
		<p><strong>ರಾವಣ:</strong> ಏಳೇಳು ಶರಧಿಯು ಏಕವಾಗಿದೆ ಕಂಡ್ಯ; ಹ್ಯಾಗೆ ಬಂದೆ ಹೇಳೊ, ಕೋತಿ? ಪ</p>
		<p><strong>ಹನುಮಂತ:</strong> ಏಳು ಶರಧಿಯು ಎನಗೆ ಏಳು ಕಾಲುವೆಯು; ತೂಳಿ ಲಂಘಿಸಿ ಬಂದೆ ಭೂತ! <span class="verse-num">ಅ</span></p>
		<p><strong>ರಾವಣ:</strong> ಯಾವೂರೊ ಎಲೊ ನೀನು ಯಾವ ಭೂಮಿಯೊ ನಿಂದು? ಯಾಕೆ ಬಂದೆ ಹೋಳೊ, ಕೋತಿ?</p>
		<p><strong>ಹನುಮಂತ:</strong>ಯಾವ ವನದೊಳಗೆ ಜಾನಕಿದೇವಿ ಇದ್ದಾಳೋ ಅವಳ ನೋಡಬಂದೆ ಭೂತ!</p>
		<p><strong>ರಾವಣ:</strong> ದಕ್ಷಿಣಪುರಿ ಲಂಕಾ ದಾನವರಿಗಲ್ಲದೆ ತ್ರ್ಯಕ್ಷಾದ್ಯರಿಗಳವಲ್ಲ, ಕೋತಿ</p>
		<p><strong>ಹನುಮಂತ:</strong> ಪಕ್ಷಿಧ್ವಜ ರಾಮನ ಅಪ್ಪಣೆ ಎನಗಿಲ್ಲ ಈ ಕ್ಷಣದಿ ತಪ್ಪಿಸಿಕೊಂಡೆ ಭೂತ!</p>
		<p><strong>ರಾವಣ:</strong> ಲಂಕಾದ್ವಾರದೊಳೊಬ್ಬ ಲಂಕಿಣಿ ಇರುವಳು; ಹ್ಯಾಗೆ ಬಿಟ್ಟಳು ಹೇಳೊ, ಕೋತಿ?</p>
		<p><strong>ಹನುಮಂತ:</strong> ಲಂಕಿಣಿಯನು ಕೊಂದು ಶಂಕೆಯಿಲ್ಲದೆ ನಾನು ಬಿಂಕದಿಂದಲಿ ಬಂದೆ ಭೂತ!</p>
		<p><strong>ರಾವಣ:</strong> ಕೊಂಬೆ ಕೊಂಬೆಗೆ ಕೋಟಿ ಮಂದಿ ರಾಕ್ಷಸರಿರೆ ಹ್ಯಾಗೆ ಬಿಟ್ಟರು ಹೇಳೊ, ಕೋತಿ?</p>
		<p><strong>ಹನುಮಂತ:</strong> ಕೊಂಬೆ ಕೊಂಬೆಗೆ ಕೋಟಿ ಮಂದಿ ರಾಕ್ಷಸರನ್ನು ಕೊಂದ್ಹಾಕಿ ಬಂದೆನೊ ಭೂತ!</p>
		<p><strong>ರಾವಣ:</strong> ದೂತನಾಗಿಹೆ ಎನ್ನ ಕೈಯೊಳು ಸಿಕ್ಕಿಹೆ; ಕೋಪವಿನ್ಯಾತಕೊ ಕೋತಿ?</p>
		<p><strong>ಹನುಮಂತ:</strong> ನಾ ತಾಳಿಕೊಂಡಿಹೆನೊ ಈ ಕ್ಷಣದಿ ಲಂಕೆ ನಿರ್ನಾಮವನು ಮಾಳ್ಪೆ ಭೂತ!</p>
		<p><strong>ರಾವಣ:</strong> ಎಲ್ಲಿಂದ ನೀ ಬಂದೆ ಏತಕೆಲ್ಲರ ಕೊಂದೆ?ಯಾವರಸಿನ ಭಂಟ, ಕೋತಿ?</p>
		<p><strong>ಹನುಮಂತ:</strong> ಚೆಲ್ವಯೋಧ್ಯಾಪುರದರಸು ಜಾನಕಿಪತಿ ರಾಮಚಂದ್ರನ ಭಂಟ ಭೂತ!</p>
		<p><strong>ರಾವಣ:</strong> ಸಿರಿ ರಾಮಚಂದ್ರನು ನಿನ್ನರಸನಾದರೆ, ಆತ ಮುನ್ನಾರು ಹೇಳೋ, ಕೋತಿ?</p>
		<p><strong>ಹನುಮಂತ:</strong> ಹಿರಣ್ಯಕನನ್ನು ಸೀಳಿ ಪ್ರಹ್ಲಾದಗೊಲಿದ ಶ್ರೀ ಪುರಂದರವಿಠಲನೊ ಭೂತ!</p>
		<p class="text-center"><strong>ರಸ್ತೆ ದೃಶ್ಯ</strong></p>
		<p class="text-center"><strong><em>(ಹಾಸ್ಯ ಪ್ರಸಂಗಗಳು ಗೂಡಾರ್ಥ ವಿವರಣೆ)</em></strong></p>
		<p><strong><em>(ಇಬ್ಬರು ಹರಿದಾಸ ವೇಷದಲ್ಲಿರುವ ಶಿಷ್ಯರು ಮಾತನಾಡಿಕೊಂಡು ವೇದಿಕೆಯ ಒಂದು ಭಾಗದಿಂದ ಪ್ರವೇಶಿಸುತ್ತಾರೆ)</em></strong></p>
		<p><strong>ಶಿಷ್ಯ -೧:</strong> ಮೊನ್ನೆ ಏನಾಯ್ತು ಅಂತೀಯ. ದಾಸರು ಪದ ಹಾಡಿಕೊಂಡು ಭಿಕ್ಷೆಗೆ ಹೋಗಿದ್ದರು. ನಾನೂ ಅವರ ಹತ್ತಿರವೇ ಇದ್ದೆ. ದಾಸರು ಹಾಡುತ್ತಲೇ ಒಂದು ಮನೆ ಮುಂದೆ ನಿಂತಿದ್ದರು. ಸ್ವಲ್ಪ ಹೊತ್ತಾದ ಮೇಲೆ, ಮುಚ್ಚಿದ ಬಾಗಿಲನ್ನು ಧಡಾರನೇ ತೆಗೆದುಕೊಂಡು ಮನೆ ಒಳಗಿನಿಂದ ಒಬ್ಬ ಮುದುಕಿ ಹೊರಗೆ ಬಂದು, ದಾಸರ ಕಾಲಿಗೆ ಬಿದ್ದು,</p>
		<p>"ತಪ್ಪಾಯ್ತು ಸ್ವಾಮೀ. ಕ್ಷಮಿಸಿ. ನಾನು ನನ್ನ ಸೊಸೆಗೆ ಮೋಸ ಮಾಡಬೇಕು ಅಂತ ಹೀಗೆ ಕದ್ದು ಮುಚ್ಚಿ ತಿನ್ನೋದಕ್ಕೆ ಆಸೆ ಪಡಲಿಲ್ಲ. ಇದ್ದದ್ದೇ ಸ್ವಲ್ಪ; ಬಾಯಿ ಚಪಲ. ಅವಲಕ್ಕೀನ ಮೊಸರಿನಲ್ಲಿ ನೆನೆ ಹಾಕಿದ್ದೆ. ಇನ್ನೂ ನೆನೀಬೇಕೂ. ಇನ್ನೂ ನೆನೀಬೇಕೂ ಅಂತ ನನ್ನ ಗುಟ್ಟು ರಟ್ಟು ಮಾಡಿ, ನನ್ನ ತಪ್ಪನ್ನ ತೋರಿಸಿಕೊಟ್ಟಿರಿ ತಪ್ಪಾಯ್ತು ಕ್ಷಮಿಸಿ. ಇನ್ನು ಮುಂದೆ, ದೇವರಾಣೆ ಸೊಸೆಗೆ ದ್ರೋಹ ಬಗೆಯೊಲ್ಲ"- ಅಂತ ಗೊಳೋ ಅಂತ ಅಳೋದಕ್ಕೆ ಪ್ರಾರಂಭಿಸಿಬಿಟ್ಟಳು, ಆ ಮುದುಕಿ.</p>
		<p>ದಾಸರು ಹಾಡ್ತಾ ಇದ್ದದ್ದು ಯಾವ ದೇವರನಾಮ ಗೊತ್ತಾ? ಮಧ್ಯಮಾವತಿ ರಾಗದಲ್ಲಿ-</p>
		<p class="myquote">"ನೆನೆ ಬೆಕು, ನೆನೆ ಬೇಕು | ನೆನೆಯ ಬೇಕಮ್ಮ||</p>
		<p class="myquote">ಮನದ ಚಪಲ ಬುದ್ಧಿ | ಇನ್ನೂ ಬಿಡದಮ್ಮ||''</p>
		<p class="myquote"><strong><em>(ಶಿಷ್ಯರಿಬ್ಬರೂ ನಗುವರು)</em></strong></p>
		<p class="text-center"><strong>ದೃಶ್ಯ ೨:</strong></p>
		<p>ಹೀಗೇ ಗೂಡಾರ್ಥ ಇರೋ ಕೀರ್ತನೆಗಳನ್ನ ನಿಂತನಿಂತಲ್ಲೇ ರಚನೆ ಮಾಡಿ, ಹಾಡಿದಾಗ ಅವುಗಳ ಒಳ ಅರ್ಥ ತಿಳೀದೇನೆ ಬಹಳ ಜನ ಗೊಂದಲಕ್ಕೆ ಬಿದ್ದಿದ್ದಾರೆ. ಕುಂಬಳಕಾಯಿ ಅಂದಕೂಡಲೇ ಹೆಗಲು ಮುಟ್ಟಿಕೊಂಡಿದ್ದಾರೆ. ಅವತ್ತು ದಾಸರು</p>
		<p class="myquote">"ಮೂಗು ಸಣ್ಣದು, ಮೂಗು ದೊಡ್ಡದು</p>
		<p>ಭಾರ ಯಾರು ಹೊರಬೇಕು?''- ಅಂತ 'ಆನಂದ ಭೈರವಿ' ಯಲ್ಲಿ 'ಅಟ್ಟ ತಾಳ' ಹಾಕಿ ಹಾಡಿದಾಗ ಮೂಗು ಮುಚ್ಚಿಕೊಂಡ ಆ ಮಹಿಳೆಯರ, ಕೋಪದ ಕೆಂಗಣ್ಣನ್ನ ನೀನು ನೆನಸಿಕೋ. ನಾವು ಮಾಡೋ 'ಕರ್ಮ' ದ ಭಾರ ನಮ್ಮ ನಮ್ಮ ಆತ್ಮಕ್ಕೆ ಎಂಥ ಹೊರೆ ಆದೀತು- ಅಂತ ತಾನೆ ಅವರು ಎಚ್ಚರಿಸಿದ್ದು.</p>
		<p><strong>ಶಿಷ್ಯ -೧:</strong> ಇರಬಹುದು; ಆದರೆ ಭಾರೀ ಶಾಲು ಹೊದ್ದುಕೊಂಡು, ಇಷ್ಟಗಲದ ಅಂಚಿನ ಪಟ್ಟೆ ಜರತಾರೀ ಪಂಚೆ ಉಟ್ಟುಕೊಂಡು, ನಮ್ಮ ವರದರಾಜ ಅಯ್ಯಂಗಾರರು ಎದುರು ಬಂದಾಗ, "ಒಂದೇ ನಾಮವು ಸಾಲದೆ?"- ಅಂತ 'ಕಲ್ಯಾಣಿ' ಯಲ್ಲಿ ಹಾಡತೊಡಗಿ, ಅವರು ತಬ್ಬಿಬ್ಬಾಗಿ, ದುರುಗುಟ್ಟಿದಾಗ,</p>
		<p>"ಶ್ರೀ ಹರಿ ಎಂಬ, ಒಂದೇ ನಾಮವು ಸಾಲದೆ?"- ಅಂತ ಅನುಪಲ್ಲವಿ ಹಾಡಿದರಂತೆ, ನಿಜವೇ?</p>
		<p><strong>ಶಿಷ್ಯ -೨:</strong> ಛೆ, ಹಾಗೆ ನೇರವಾಗಿ ತಮಾಷೆ ಎಂದೂ ಮಾಡಿರಲಾರರು.</p>
		line missing
		<p><strong>ಶಿಷ್ಯ -೨:</strong> 'ತುರು' ಅಂದರೆ ಹಸು, ಹಸು -ಕರು, ಗೋವಿನ ಪೂಜೆ ಮಹತ್ವಾನ ಅವರು ಹೇಳಿದ್ದು. "ತುರುಕರ ಪೂಜಿಸೆ ಹರಿ ಒಲಿವ"- ಅಂತ ಅವರು ಹಾಡಿದ್ದು.</p>
		<p><strong>ಶಿಷ್ಯ -೧:</strong> ಓ ಹಾಗೋ. ಅದ್ಸರಿ. ಆದರೆ, ಆವತ್ತು<br />"ಮಾಡು ಸಿಕ್ಕದಲ್ಲಾ, ಮಾಡಿನ ಗೂಡು ಸಿಕ್ಕದಲ್ಲಾ<br />ಜೋಡು ಹೆಂಡಿರಂಜಿ ಓಡಿ ಹೋಗುವಾಗ<br />ಗೋಡೆ ಬಿದ್ದು ಬಯಲಾಯಿತಲ್ಲ''- ಅಂತ 'ಆದಿತಾಳ'ದಲ್ಲಿ 'ಪಂತುರಾವಳಿ'ಯಲ್ಲಿ ಹಾಡಿದರಲ್ಲಿ.....</p>
		<p><strong>ಶಿಷ್ಯ -೨:</strong> ಅದಾ? 'ಮಾಡು' ಎಂದರೆ ಭಕ್ತಿ; 'ಮಾಡಿನ ಗೂಡು' ಅಂದರೆ ಭಕ್ತಿಗಮ್ಯನಾದ ಪರಮಾತ್ಮ.</p>
		<p><strong>ಶಿಷ್ಯ -೧:</strong> 'ಜೋಡು ಹೆಂಡತಿ' ಯಾರು?</p>
		<p><strong>ಶಿಷ್ಯ -೨:</strong> 'ಈ ಜಗತ್ತೆ ಸರ್ವಸ್ವ' ಅಂತ ಅನ್ನುವ ಭ್ರಮೆ ಒಬ್ಬಳು ಹೆಂಡತಿ; 'ದೇವರನ್ನ ಮರೆತ ಅಹಂಕಾರ'- ಇನ್ನೊಬ್ಬಳು ಪ್ರೇಯಸಿ!</p>
		<p><strong>ಶಿಷ್ಯ -೧:</strong> ಗೋಡೆ?</p>
		<p><strong>ಶಿಷ್ಯ -೨:</strong> 'ಸಂಸಾರವೇ ಸ್ಥಿರ, ಶಾಶ್ವತ'- ಎಂಬ ನಂಬಿಕೆ.</p>
		<p><strong>ಶಿಷ್ಯ -೧:</strong> ಓ ಈ ಪೊಳ್ಳು ನಂಬಿಕೆಯ ಗೋಡೆ ಬಿದ್ದು ಚೂರು ಚೂರು ಆದಾಗ.......</p>
		<p><strong>ಇಬ್ಬರೂ:</strong> ಎಲ್ಲಾ ಬಯಲೇ ಬಯಲು!</p>
		<p><strong>ಶಿಷ್ಯ -೨:</strong> ದೊಡ್ಡವರ ಬೋಧನೇನೇ ಹಾಗೆ. ಕೆಲವು ವಿಚಾರಾನ ನೇರವಾಗಿ ಹೇಳಿ ಬಿಡ್ತಾರೆ. ಯಮುನಾ ಕಲ್ಯಾಣಿ, ಏಕತಾಳದಲ್ಲಿ "ಹರಿ ಭಜನೆ ಮಾಡೋ ನಿರಂತರ ಪರಗತಿಗೆ ಇದು"- ಅಂತ ಅಥವಾ.......</p>
		<p><strong>ಶಿಷ್ಯ -೧:</strong> "ಕೆಟ್ಟು ನಂಟರ ಸೇರುವುದು ಬಲು ಕಠಿಣ ಇನ್ನು ಹುಟ್ಟೇಳು ಜನ್ಮಕ್ಕೆ ಇದು ಬೇಡ ಹರಿಯೇ" (ಕಾಂಬೋದಿ, ಚಾಪು ತಾಳದಲ್ಲಿ)</p>
		<p><strong>ಶಿಷ್ಯ -೧:</strong> "ನಂದ ತನಯ ಗೋವಿಂದನ ಭಜಿಪುದು ಆನಂದವಾದ ಮಿಠಾಯಿ" (ಕಮಾಚುರಾಗ, ಅಟ್ಟತಾಳ)</p>
		<p><strong>ಶಿಷ್ಯ -೨:</strong>ಅದು, ಎಲ್ಲರಿಗೂ ಗೊತ್ತಿರೋ ವಿಚಾರನ ಹೋಲಿಸಿ ಹೇಳೋದು<br />"ಕಲ್ಲು ಸಕ್ಕರೆ ಕೊಳ್ಳಿರೋ ನೀವೆಲ್ಲರೂ<br />ಕಲ್ಲು ಸಕ್ಕರೆ ಸವಿ ಬಲ್ಲವರೆ ಬಲ್ಲರು<br />ಫುಲ್ಲ ಲೋಚನ ಶ್ರೀಕೃಷ್ಣ ನಾಮವೆಂಬ<br />ಕಲ್ಲು ಸಕ್ಕರೆ ಕೊಳ್ಳಿರೋ (ಕಲ್ಯಾಣಿ ರಾಗ, ಅಟ್ಟ ತಾಳ) -ಅಂತ</p>
		<p>ನಮ್ಮ ಬೆನ್ನು ನಮಗೆ ಕಾಣಿಸೋಲ್ಲ. ನಮ್ಮ ತಪ್ಪನ್ನು ನಮಗೆ ತೋರಿಸೋ ನಿಂದನೇ ಸಹ ನಮಗೆ ಒಳ್ಳೆದೇನೇ ಅಂಥಾ ನಿಂದಕರು ಇರಬೇಕು. ನಮ್ಮ ತಪ್ಪನ್ನ ನಾವು ತಿದ್ದಿಕೊಂಡು, ಶುದ್ಧಿ ಮಾಡಿಕೊಳ್ಳೋದಕ್ಕೆ ಬೇರೆಯವರ ನಿಂದನೆ ಒಂದು ಸಾಧನಾ, ಅಂತ</p>
		<p class="myquote">"ನಿಂದಕರು ಇರಬೇಕು<br />ಹಂದಿ ಇದ್ದರೆ ಕೇರಿ ಹ್ಯಾಂಗೆ ಶುದ್ಧವೋ ಹಾಗೆ<br />ನಿಂದಕರು ಇರಬೇಕು''</p>
		<p><strong>(ನಾದನಾಮಕ್ರಿಯೆ ರಾಗ, ಅಟ್ಟ ತಾಳ)</strong>-ಅಂತ ದಾಸರು ಹಾಡಿದ್ದು.</p>
		<p><strong>ಶಿಷ್ಯ -೧:</strong>ಆ ದರೆ ಇದು-<strong>(ಪಂತುವರಾಳಿ, ಅಟ್ಟತಾಳ)</strong></p>
		<p class="myquote">"ಹೆಂಡತಿ, ಪ್ರಾಣ ಹಿಂಡುತಿ, ದೊಡ್ಡ<br />ಕೊಂಡ ಕೋತಿಯಂತೆ ಕುಣಿಕುಣಿಸುತ್ತೀ''</p>
		<p><strong>ಶಿಷ್ಯ -೨:</strong>ಅದು ಬೇರೆ ವಿಚಾರ...</p>
		<p><em><strong>(ಇಬ್ಬರೂ ಮಾತನಾಡಿಕೊಳ್ಳುತ್ತಾ, ನಿರ್ಗಮಿಸುತ್ತಾರೆ)</strong></em></p>
		<p class="text-center"><strong>ರಸ್ತೆ ದೃಶ್ಯ</strong></p>
		<p class="text-center"><strong><em>(ರಾಮ ರಹೀಮರ ಸಮನ್ವಯ)</em></strong></p>
		<p><em><strong>(ರಸ್ತೆ ದೃಶ್ಯ: ಇಬ್ಬರು ಮುಸಲ್ಮಾನರು ಮಾತನಾಡಿಕೊಂಡು ಹೋಗುತ್ತಿದ್ದಾರೆ. ವೇಷ ಭೂಷಣಗಳಿಂದ -ಸ್ವಲ್ಪ ಗಡ್ಡ, ಸಾಹೇಬರ ಟೋಪಿ, ದೊಗಲೆ ಷರಾಯಿ ಇತ್ಯಾದಿ- ಮುಸಲ್ಮಾನರೆಂದು ಗುರುತಿಸಬಹುದು)</strong></em></p>
		<p><strong>ಹುಸೇನ್:</strong> ಈ ಪುರಂದರದಾಸ ಐತಲ್ಲ, ಏನು ಚಲೋ ಪದ ಹಾಡ್ತಾದೆ, ಹಸನ್.</p>
		<p><strong>ಹಸನ್:</strong> ಎಲ್ಲಾ ದೇವರೂ ಒಂದೇ. ನಾವು 'ಅಲ್ಲಾ' 'ಖುದಾ'- ಅಂತೀವಿ ಅವರು 'ನಾರಾಯಣ' 'ಕಿಶ್ಣ' ಅಂತಾರೆ. ಹೆಸರೇನ್ ಮಾಡ್ತು ಎಲ್ಲಾ ಒಂದೇ ಅಂತ ಪಸಂದಾಗಿ ಹಾಡ್ತಾರಲ್ಲ.</p>
		<p><strong>ಹುಸೇನ್:</strong> ಅಲ್ವಾ. ಏನೋ ಹಾಡ್ತಾ ಹಾಡ್ತಾ ಅವತ್ತೊಂದಿನ<br />"ಅಲ್ಲಾ ಖುದಾ ಹಂತಾ ಹಾತ್ಮದಲಿ ತಿಳೀದೆ,</p>
		<p>ಮುಲ್ಲಾ ಶಾಸ್ತ್ರದ್ ನೆಲೇನ ತಾನ್ಹರೀದೆ''- ಹಾಂಗೆ ಹಾಡಿದ್ರಲ್ಲ ಅದು ನಂಬೆ ಕಬೂಲ್ ಅನ್ನಿಸ್ತು.</p>
		<p><strong>ಹಸನ್:</strong> ಪೇಟೆ ಬೀದೀಲಿ, ಅವತ್ತು ಬರ್ತಾ ಇದ್ರು. ನಮ್ಮಂಗಡಿ ಮುಂದೆ ಬಂದಾಗ</p>
		<p class="myquote">"ಅರಿಯದೆ ಬಂದೆವು ಕಿಂಸನ್,<br />ಪರಿಹರಿಸಯ್ಯ ಬಂಸನ್''</p>
		<p>ಪರುಪರಿಯಿಂದಲಿ ಹರಿಹರಿ ಎಂದರೆ ದುರಿತದ ಭಯ ಒದಿಲ್ಲ ಅಲ್ಲಾ''- ಹೀಂಗೆ ಹಾಡ್ತಾ ಹೋದರು. 'ದುರಿತ್' ಅಂದ್ರೆ ಏನೋ ಯಾರಿಗ್ಗೊತ್ತು. ಏನು ಭಯಾನೂ ಇರಲ್ವಂತೆ, 'ಅಲ್ಲಾ' ಹೆಸರು ಹೇಳಿದ್ರೆ. ಏ ಪಸಂದಾಗಿ ಹೇಳ್ಬುಟ್ರು ಬಿಡು.</p>
		<p><strong>ಹುಸೇನ್:</strong> "ಹರಿತು ಬಂದೇನಲ್ಲಿ ಪುರಂದರ ವಿಠಲನಲ್ಲದಿಲ್ಲಲ್ಲಾ" ಅಂತಾರೆ. ಹಂಗಂದ್ರೇನು ಅಂತ ಕೇಳ್ದೆ. ಚೆನ್ನಾಗಿ ಹೇಳ್ದ್ರು.</p>
		<p><strong><em>(ಇಬ್ಬರೂ ಹೋಗುವರು)</em></strong></p>
		<p class="text-center"><strong>ಸಂಗೀತಾಭ್ಯಾಸ ದೃಶ್ಯ</strong></p>
		<p><strong><em>(ತೆರೆ ಎದ್ದಾಗ ರಂಗಸ್ಥಳದಲ್ಲಿ ಹಲವಾರು ಹೆಣ್ಣು ಮಕ್ಕಳು ಸಂಗೀತ ಕಲಿಯುತ್ತಿರುವ ಮನೆ - ಶಾಲೆಯ ವಾತಾವರಣ ಕಾಣಬರುತ್ತೆ. ಮಕ್ಕಳು ಬೇರೆ ಬೇರೆ ವಯಸ್ಸಿನವರು ಅರ್ಧಚಂದ್ರಾಕಾರವಾಗಿ ರಂಗದ ಬಲಪಾಶ್ರ್ವಕ್ಕೆ ಎದುರಾಗಿ ಕುಳಿತಿದ್ದಾರೆ. ಅವರಿಗೆ ಅಭಿಮುಖವಾಗಿ ಸಂಗೀತೋಪಾಧ್ಯಾಯಿನಿ ಕುಳಿತಿದ್ದಾರೆ. ತಂಬೂರಿ/ಶ್ರುತಿ ಪೆಟ್ಟಿಗೆ ಅಥವಾ ಹಾರ್ಮೋನಿಯಂ ಉಪಾಧ್ಯಾಯಿನಿಯ ಬಳಿ ಇರಲಿ. ಮಕ್ಕಳು ಪಾಠ ಕಲಿಯುವಾಗ ಉಪಾಧ್ಯಾಯಿನಿ ಹೇಳಿಕೊಟ್ಟಂತೆ, ತೊಡೆಯ ಮೇಲೆ ತಾಳ ಹಾಕುತ್ತಾ ಹಾಡುತ್ತಾ ಕಲಿಯುತ್ತಾರೆ. ಒಬ್ಬಿಬ್ಬರು ತಪ್ಪಾಗಿ ಹಾಡಿದಾಗ ಉಪಾಧ್ಯಾಯಿನಿ ತಿದ್ದುತ್ತಾರೆ. ಸರಿಯಾಗಿ ಹೇಳುವುದನ್ನು ಕಲಿಸುತ್ತಾರೆ.)</em></strong></p>
		<p><strong>ಉಪಾಧ್ಯಾಯಿನಿ: <em>(ಆರೋಹಣದಲ್ಲಿ)</em></strong>ಸರಿಗಮಪದನಿಸ</p>
		<p><strong>ವಿದ್ಯಾರ್ಥಿನಿಯರು: <em>(ಅನುಕರಿಸಿ ಹಾಗೆ ಹಾಡುವರು)</em></strong></p>
		<p><strong>ಉಪಾಧ್ಯಾಯಿನಿ: <em>(ಅವರೋಹಣದಲ್ಲಿ)</em></strong>ಸನಿದಪಮಗರಿಸ</p>
		<p><strong>ವಿದ್ಯಾರ್ಥಿನಿಯರು: <em>(ಅನುಕರಿಸಿ ಹಾಗೆ ಹಾಡುವರು)</em></strong></p>
		<p><strong>ಉಪಾಧ್ಯಾಯಿನಿ: <em>(ಆರೋಹಣದಲ್ಲಿ ನಂತರ ಅವರೋಹಣದಲ್ಲಿ)</em></strong></p>
		<p>ಸಸ ರಿರಿ ಗಗ ಮಮ ಪಪ ದದ ನಿನಿ ಸಸ</p>
		<p>ಸಸ ನಿನಿ ದದ ಪಪ ಮಮ ಗಗ ರಿರಿ ಸಸ</p>
		<p><strong>ವಿದ್ಯಾರ್ಥಿನಿಯರು: <em>(ಅನುಕರಿಸಿ ಹಾಗೆ ಹಾಡುವರು)</em></strong></p>
		<p><strong>ಉಪಾಧ್ಯಾಯಿನಿ: <em>(ಆರೋಹಣದಲ್ಲಿ ನಂತರ ಅವರೋಹಣದಲ್ಲಿ)</em></strong></p>
		<p>ಸರಿಗ ಸರಿಗ ಸರಿಗಮಾ | ರಿಗಮ ರಿಗಮ ರಿಗಮಪಾ<br />ಗಮಪ ಗಮಪ ಗಮಪದಾ | ಮಪದ ಮಪದ ಮಪದನೀ<br />ಪದನಿ ಪದನಿ ಪದನಿಸಾ||</p>
		<p class="verse">ಸನಿದ ಸನಿದ ಸನಿದಪ | ನಿದಪ ನಿದಪ ನಿದಪಮ<br />ದಪಮ ದಪಮ ದಪಮಗ | ಪಮಗ ಪಮಗ ಪಮಗರಿ<br />ಮಗರಿ ಮಗರಿ ಮಗರಿಸ ||</p>
		<p class="verse"><strong>ಉಪಾಧ್ಯಾಯಿನಿ:</strong> ಸರಿಮಾಗರಿ ಸರಿಗರಿಸ |ರಿಮಪದ ಮಪ ದಪ ಮಗರಿಸ ||</p>
		<p><strong>ವಿದ್ಯಾರ್ಥಿನಿಯರು: <em>(ಅನುಕರಿಸಿ ಹಾಗೆ ಹಾಡುವರು)</em></strong></p>
		<p><em><strong>(ಉಪಾಧ್ಯಾಯಿನಿ ಈಗ ಪ್ರಖ್ಯಾತವಾದ "ಲಂಬೋದರ ಲಕುಮಿಕರ" ಹೇಳಿಕೊಡುವರು)</strong></em></p>
		<p><strong>(೧೫ನೇ ಮೇಳದ ಜನ್ಯರಾಗ) ಮಲಹರಿರಾಗ ರೂಪಕತಾಳ</strong></p>
		<p>ಆರೋಹಣ: ಸ ರಿ ಮ ಪ ಧ ಸ<br />ಶು ಶು ಶು</p>
		<p>ಅವರೋಹಣ: ಸ ಧ ಪ ಮ ಗ ರಿ ಸ<br />ಶು ಶು ಅಂ ಶು</p>
		<p>ಮ ಪ | ಧ ಸ ಸ ರಿ || ರಿ ಸ | ಧ ಪ ಮ ಪ || ರಿ ಮ | ಪಧ ಮಪ || ಧ ಪ | ಮ ಗ ರಿ ಸ ||ಲಂ||</p>
		<p class="verse">೧. ಶ್ರೀ- | ಗ ಣ ನಾ ಥ || ಸಿಂ ಧು | ರಾ. ವ ರ್ಣ ||<br />ಕ ರು | ಣ ಸಾ ಗ ರ || ಕ ರಿ | ವ ದ ನ - ||ಲಂ||</p>
		<p class="verse">೨. ಸಿ ದ್ಧ | ಚಾ-ರ ಣ || ಗ ಣ | ಸೇ- ವಿ ತ || ಸಿ ದ್ಧಿ |<br />ವಿ ನಾ ಯ ಕ || ತೇ- ನ ಮೊ ನ ಮೊ ||ಲಂ||</p>
		<p class="verse">೩. ಸ ಕ | ಲ ವಿ ದ್ಯಾ- || ಆದಿ | ಪೂ- ಜಿ ತ ||<br />ಸ- | ರ್ವೊ _ ತ್ತ ಮ || ತೇ-| ನ ಮೊ ನ ಮೊ ||ಲಂ||</p>
		<p class="verse">ಸ ರಿ | ಮಾಗರಿ || ಸ ರಿ | ಗ ರಿ ಸಾ || ರಿ ಮ | ಪಧ ಮ ಪ || ಧ ಪ | ಮ ಗ ರಿ ಸ ||<br />ಲಂ-| ಬೋ ದ ರ || ಲ ಕು | ಮಿ ಕ ರಾ ||  <br />ಅಂ- | ಬಾ - ಸು ತ || ಅ ಮ | ರವಿನುತ ||</p>
		<p><strong><em>ಮೇಲಿನ ಸಂಖ್ಯೆಗಳ ಸಾಹಿತ್ಯಕ್ಕೆಲ್ಲಾ ಒಂದೇ ರೀತಿಯಾದರೆ ಸ್ವರ ಮಾಧುರ್ಯವು ಪ್ರತಿ ಸಂಖ್ಯೆಯ ಸಾಹಿತ್ಯವು ಮುಗಿದ ನಂತರ ಕೆಳಗಿನ ಸಾಹಿತ್ಯವನ್ನು ಹಾಡಬೇಕು.</em></strong></p>
		<p><strong><em>ಸಾಧ್ಯವಾದರೆ, ಎಲ್ಲಾ ಮಕ್ಕಳಿಂದ ಸಾಮೂಹಿಕವಾಗಿ ಹಾಡಿಸಬೇಕು. ಇಲ್ಲವಾದರೆ, ಇಬ್ಬರು / ಮೂವರು ಮಕ್ಕಳಾದರೂ ಒಟ್ಟಿಗೇ ಹೇಳಿದರೆ ಉತ್ತಮ</em></strong></p>
		<p><strong><em>ಮುಂದಿನ ಪುಟದಲ್ಲಿ ಇನ್ನೂ ಎರಡು ಈ ಬಗೆಯ ಸಂಗೀತಾಭ್ಯಾಸದ ಹಾಡು, ಸ್ವರ ಪ್ರಸ್ತಾರ ಇವೆ. ಕಾಲಾವಕಾಶ ನೋಡಿಕೊಂಡು ಉಪಯೋಗಿಸಿಕೊಳ್ಳುವುದು.</em></strong></p>
		<p class="text-center"><strong>(೨೮ನೇ ಹರಿಕಾಂಭೋಜಿ ಮೇಳದಲ್ಲಿ ಜನ್ಯ)</strong></p>
		<p class="text-center"><strong>ಮೋಹನ ರಾಗ | ರೂಪಕ ತಾಳ |</strong></p>
		<p>ಆರೋಹಣ: ಸ ರಿ ಗ ಪ ದ ಸ<br />ಚ ಅ ಚ</p>
		<p>ಅವರೋಹಣ: ಸ ಧ ಪ ಗ ರಿ ಸ</p>
		<p>ಗ ಗ | ಪಾ ಪಾ || ಧ ಪ | ಸಾ ಸಾ || ರಿ ಸ | ದ ದ ಪಾ || ಧ ಪ | ಗ ಗ ರೀ ||</p>
		<p>ವ ರ | ವೀ ಣಾ || ಮೃ ದು | ಪಾ ಣಿ || ವ ನ | ರು ಹ ಲೋ || ಚ ನ | ರಾ ಣಿ ||</p>
		<p>ಗ ಪ | ಧ ಸ ದಾ || ಧ ಪ | ಗ ಗ ರೀ || ಗ ಗ | ಧ ಪ ಗಾ || ಪ ಗ | ಗ ರಿ ಸಾ ||</p>
		<p>ಸು ರು | ಚಿ ರ ಬಂ || ಬ ರ | ವೇ ಣೀ || ಸು ರ || ನು ತ ಕ | ಲ್ಯಾ - | - - ಣೀ ||</p>
		<p>ಗ ಗ | ಗ ಗ ರಿ ಗ || ಪ ಗ | ಪಾ ಪಾ || ಗ ಗ | ಧ ಪ ದಾ || ಧ ಪ | ಸಾ ಸಾ ||</p>
		<p>ನಿ ರು | ಪ ಮ ಶು ಭ || ಗು ಣ | ಲೋ ಲಾ || ನಿ ರ | ತ ಜ ಯ || ಪ್ರ ದ | ಶೀ ಲಾ ||</p>
		<p>ಧ ಗ | ರಿ ರಿ ಸ ಸ || ಧ ಸ | ದ ದ ಧ ಪ || ಗ ಪ | ಧ ಸ ಧ ಪ || ಧ ಪ | ಗ ಗ ರಿ ಸ ||</p>
		<p>ವ ರ | ದ - ಪ್ರಿ ಯ || ರಂ ಗ | ನಾ ಯ ಕಿ || ವಾಂ - | ಛಿ ತ ಫ ಲ || ದಾ - | - - ಯ ಕಿ ||</p>
		<p>ಸ ಗ | ಗಾ ಗಾ || ಗ ರಿ | ಪ ಗ ರೀ || ಸ ರಿ | ಸ ಗ ರಿ ಸ ||</p>
		<p>ಸ ರ | ಸೀ ಜಾ || ಸ ನ | ಜ ನ ನೀ || ಜ ಯ | ಜ ಯ ಜ ಯ ||</p>
		<p class="text-center"><strong>(೧೫ನೇ ಮೇಳದ ಮಾಯಾಮಾಳವಗೌಳದಲ್ಲಿ ಜನ್ಯ)</strong></p>
		<p class="text-center"><strong>ಮಲಹರಿ ರಾಗ ತಿಶ್ರ -ತ್ರಿಪುಟ ತಾಳ</strong></p>
		<p>ಆರೋಹಣ: ಸ ರಿ ಮ ಪ ಧ ಸ</p>
		<p>ಅವರೋಹಣ: ಸ ದ ಪ ಮ ಗ ರಿ ಸ</p>
		<p>ಧ ಸ ಸ | ಧ ಪ | ಮ ಪ|| ದ ಧ ಪ | ಮ ಮ | ಪಾ|| ದ ಧ ಸ | ಧ ಪ | ಮ ಪ|| ದ ಧ ಪ | ಮಗ | ರಿ ಸ||</p>
		<p>ಕೆ ರೆ ಯ | ನೀ - | ರ ನು|| ಕೆ ರೆ ಗೆ | ಚ - | ಲ್ಲೀ|| ವ ರ ವ | ಪ ಡೆ | ದ ವ|| ರಂ - ತೆ | ಕಾ - | ಣಿ ರೊ||</p>
		<p>ಸ ರಿ ರಿ | ಸ ರಿ | ಸ ರಿ || ದ ದ ಪ | ಮ ಗ | ರಿ ಸ || ಧ ಪ ದ | ಸಾ | ಧ ಪ || ದ ಧ ಪ | ಮ ಗ | ರಿ ಸ||</p>
		<p>ಹ ರಿ ಯ | ಕ ರು | ಣ ದೊ|| ಳಾ- ದ | ಭಾ- | ಗ್ಯ ವ|| ಹ ರಿ ಸ | ಮ | ರ್ಪಣೆ|| ಮಾ-ಡಿ | ಮ ದು | ಕಿ ರೊ ||</p>
		<p>ಧ ಸ ಸ | ಧ ಪ | ಮ ಪ|| ದ ಧ ಪ | ಮ ಮ | ಪಾ|| ದ ಧ ಸ | ಧ ಪ | ಮ ಪ|| ದ ಧ ಪ | ಮ ಗ | ರಿ ಸ ||</p>
		<p>ಶ್ರೀ -ಪು | ರಂ - | ದ ರ|| ವಿ ಠ ಲ | ರಾ - | ಯ|| ಚ ರ ಣ | ಕ ಮ | ಲ ವ|| ನಂ - ಬಿ | ಬ ದು| ಕಿ ರೊ||</p>
		<p>ಸ ರಿ ರಿ | ಸ ರಿ | ಸ ರಿ|| ದ ಧ ಪ | ಮ ಗ | ರಿ ಸ|| ಧ ಪ ದ | ಸಾ | ಧ ಪ|| ದ ಧ ಪ | ಮ ಗ | ರಿ ಸ ||</p>
		<p>ಹ ರಿ ಯ | ಕರು | ಣ ದೊ|| ಳಾ- ದ | ಭಾ- | ಗ್ಯ ವ|| ಹ ರಿ ಸ | ಮ | ರ್ಪ ಣೆ|| ಮಾ- ಡಿ | ಬ ದು | ಕಿ ರೊ ||</p>
		<p class="text-center"><strong>ಕೃತಿ ಪ್ರಸಾರ - ಉತ್ತರಾದಿ ಸಂಗೀತ ದೃಶ್ಯ</strong></p>
		<p><strong><em>(ರಂಗಸ್ಥಳದಲ್ಲಿ ಮನೆಯ ದೃಶ್ಯ. ಲಕ್ಷ್ಮೀ ಪೂಜೆ. ಹಿನ್ನೆಲೆಯಲ್ಲಿ ಉತ್ತರಾದಿ ಶೈಲಿಯಲ್ಲಿ (ಶ್ರೀ ಭೀಮಸೇನ್ ಜೋಷಿಯವರು ಹೇಳಿದ್ದು) "ಭಾಗ್ಯದ ಲಕ್ಷ್ಮಿ ಬಾರಮ್ಮ" ಕೀರ್ತನೆ ಮೂಡಿ ಬರುತ್ತಿದೆ.</em></strong></p>
		<p><strong><em>ಎಡ ಬಲ ಪಾಶ್ರ್ವದಿಂದ ಒಬ್ಬೊಬ್ಬರಾಗಿ ಮಹಿಳೆಯರು ಬಂದು ಕುಳಿತು ಪೂಜೆಯಲ್ಲಿ ಪಾಲುಗೊಳ್ಳುತ್ತಾರೆ. ಹಾಡು ಮುಗಿಯುವ ವೇಳೆಗೆ ಮನೆಯ ಯಜಮಾನಿ (ಒಬ್ಬ ಮಹಿಳೆ) ಉಳಿದ ಎಲ್ಲಾ ಮಹಿಳೆಯರಿಗೂ ಅರಿಶಿನ ಕುಂಕುಮ ಹೂವು ಕೊಡುತ್ತಿರುತ್ತಾಳೆ. ಒಬ್ಬೊಬ್ಬರಾಗಿ ಎಲ್ಲಾ ಹೆಂಗಸರೂ ತೆರೆ ಮರೆಗೆ ಹೋಗುತ್ತಾರೆ. ಹಾಡು ಮುಗಿಯುತ್ತದೆ. ತೆರೆ ಬೀಳುತ್ತದೆ.</em></strong></p>
		<p class="myquote">ಭಾಗ್ಯದ ಲಕ್ಷ್ಮಿ ಬಾರಮ್ಮ ನಮ್ಮಮ್ಮ ನೀ<br />ಸೌಭಾಗ್ಯದ ಲಕ್ಷ್ಮಿ ಬಾರಮ್ಮ</p>
		<p class="myquote">ಹೆಜ್ಜೆಯ ಮೇಲೆ ಹೆಜ್ಜೆಯನಿಕ್ಕುತ<br />ಗೆಜ್ಜೆಯ ಕಾಲಿನ ನಾದವ ತೋರುತ<br />ಸಜ್ಜನ ಸಾಧು ಪೂಜೆಯ ವೇಳೆಗೆ<br />ಮಜ್ಜಿಗೆಯೊಳಗಿನ ಬೆಣ್ಣೆಯಂದದಿ</p>
		<p class="myquote">ಕನಕವೃಷ್ಟಿಯ ಕರೆಯುತ ಬಾರೆ<br />ಮನಕೆ ಮಾನವ ಸಿದ್ಧಿಯ ತೋರೆ<br />ದಿನಕರಕೋಟಿತೇಜದಿ ಪೊಳೆಯುವ<br />ಜನಕರಾಯನ ಕುಮಾರಿ ಬೇಗ</p>
		<p class="myquote">ಶಂಕೆಯಿಲ್ಲದೆ ಭಾಗ್ಯವ ಕೊಟ್ಟು<br />ಕಂಕಣ ಕೈಯ ತಿರುಹುತ ಬಾರೆ<br />ಕುಂಕುಮಾಂಕಿತೆ ಪಂಕಜಲೋಚನೆ<br />ವೆಂಕಟರಮಣನ ಬಿಂಕದ ರಾಣಿ</p>
		<p class="myquote">ಅತ್ತಿತ್ತಗಲದೆ ಭಕ್ತರ ಮನೆಯೊಳು<br />ನಿತ್ಯ ಮಹೋತ್ಸವ ನಿತ್ಯ ಸುಮಂಗಳ<br />ಸತ್ಯವ ತೋರುತ ಸಾಧು ಸಜ್ಜನರ<br />ಚಿತ್ತದಿ ಹೊಳೆಯುವ ಪುತ್ತಳಿಬೊಂಬೆ</p>
		<p class="myquote">ಸಕ್ಕರೆ ತುಪ್ಪ ಕಾಲುವೆ ಹರಿಸಿ<br />ಶುಕ್ರವಾರದ ಪೂಜೆಯ ವೇಳೆಗೆ<br />ಅಕ್ಕರೆಯುಳ್ಳ ಅಳಗಿರಿರಂಗನ<br />ಚೊಕ್ಕ ಪುರಂದರ ವಿಠಲನ ರಾಣಿ</p>
		<p class="text-center"><strong>ಲಾವಣಿ ದೃಶ್ಯ</strong></p>
		<p><strong><em>(ತೆರೆಯ ಮುಂದೆ ರಸ್ತೆಯ ದೃಶ್ಯ. ಹಳ್ಳಿಗನೊಬ್ಬ ದಿಢೀರನೆ ತೆರೆಮರೆಯಿಂದ ವೇದಿಕೆಗೆ ಪ್ರವೇಶಿಸುತ್ತಾನೆ. ತಲೆಗೆ ರುಮಾಲು ಬಿಳಿಯ ಜುಬ್ಬಾ ಮಾದರಿಯ ಅಂಗಿ, ಸೊಂಟಕ್ಕೆ ಇನ್ನೊಂದು ಬಣ್ಣದ ಅಂಗವಸ್ತ್ರ ಕಟ್ಟಿದಾನೆ. ಕೈಯಲ್ಲಿ ತಮಟೆ. ಬರಿಗಾಲು. ಕುಣಿಯುತ್ತ, ತಮಟೆ ಬಾರಿಸುತ್ತ, ಹಾಡುತ್ತ ವೇದಿಕೆಗೆ ಪ್ರವೇಶಿಸುತ್ತಾನೆ. ಹಾಡಿನ ಮೊದಲ ನುಡಿ ಆಗುವ ವೇಳೆಗೆ ವೇದಿಕೆಯ ಇನ್ನೊಂದು ಕಡೆಯಿಂದ, ತೆರೆಯ ಮರೆಯಿಂದ ಅದೇ ರೀತಿಯ ವೇಷದ ಇನ್ನೊಬ್ಬ ಗಂಡಸು ಪ್ರವೇಶಿಸುತ್ತಾನೆ. ಜೊತೆಗೂಡಿ ಹಾಡುತ್ತಾನೆ. ಹಾಡಿನ ಕೊನೆಯ ಚರಣ ಬರುವ ವೇಳೆಗೆ ರಂಗಸ್ಥಳಕ್ಕೆ ಪುರಂದರ ದಾಸರು ಪ್ರವೇಶಿಸಿ ಹಳ್ಳಿಗರೊಂದಿಗೆ ಸೇರಿ ಕೊನೆಯ ಎರಡು ಸಾಲುಗಳನ್ನೂ ಪಲ್ಲವಿಯನ್ನೂ ಹಾಡುತ್ತಾರೆ)</em></strong></p>
		<p><strong>ರಾಗ: ಮಧ್ಯಮಾವತಿ (ಲಾವಣಿ ಮಟ್ಟು)</strong></p>
		<p class="myquote">ಅಕೋ ಹಾಂಗಿಹಾನ ಇಕೋ ಹೀಂಗಿಹಾನ<br />ಪರಬ್ರಹ್ಮ ನಾರಾಯಣ ಹ್ಯಾಂಗಿಹಾನೆಂದರೆ || ಪಲ್ಲವಿ||</p>
		<p class="myquote">ಕಾಲಿಲ್ಲದೆ ನುಡಿಸುವ ಕೈಯಿಲ್ಲದೆ ಹಿಡಿಸುವ<br />ಹಲ್ಲಿಲ್ಲದೆ ತಿನಿಸುವ ಹೊಟ್ಟಿಲ್ಲದೆ ಉಣಿಸುವ <span class="verse-num">೧</span></p>
		<p class="myquote">ಕಣ್ಣಿಲ್ಲದೆ ಕಾಣಿಸುವ ಕಿವಿಯಿಲ್ಲದೆ ಕೇಳಿಸುವ<br />ಕಣ್ಣಿಗೆ ಕಾಣಿಸದಂತೆ ಒಳಗೆ ಹೊರಗೆ ತುಂಬಿರುವ <span class="verse-num">೨</span></p>
		<p class="myquote">ಶ್ವೇತದ್ವೀಪದಲ್ಲಿ ಕುಳಿತಾನಂತಾಸದಿ ಮಲಗಿದ<br />ಖ್ಯಾತ ವೈಕುಂಠದಲಿ ನಿಂತ ನಾಥ ಪುರಂದರವಿಠಲ <span class="verse-num">೩</span></p>
		<p><strong>(ಹಾಡುತ್ತಲೇ ಎಲ್ಲರೂ ನಿರ್ಗಮಿಸುತ್ತಾರೆ. ಧ್ವನಿ ನಿಧಾನವಾಗಿ ಕರಗುತ್ತದೆ)</strong></p>
		<p class="text-center"><strong>ನೃತ್ಯ / ಅಭಿನಯ ದೃಶ್ಯ -೩</strong></p>
		<p><strong>(ಮಕ್ಕಳು ಈ ದೃಶ್ಯವನ್ನು ಅಭಿನಯಿಸುವುದು ಉತ್ತಮ. ತೆರೆ ಎದ್ದಾಗ ಶಿವಧ್ಯಾನ ಮಗ್ನನಾಗಿ ತಪಸ್ಸಿನ ಭಂಗಿಯಲ್ಲಿ ಕುಳಿತಿದ್ದಾನೆ. ಎಡಗಡೆಯಿಂದ ಒಂದು ಹೆಣ್ಣು ಮಗು ಬಲಗಡೆಯಿಂದ ಒಂದು ಗಂಡು ಮಗು ಬಂದು, ಹಿನ್ನೆಲೆಯಲ್ಲಿ ಬರುತ್ತಿರುವ ಹೂವು ಹಾಕಿ ನಮಸ್ಕರಿಸುತ್ತಾರೆ.</strong></p>
		<p><strong>ಹಿನ್ನಲೆಯಲ್ಲಿ ಬರುವ ಈ ಕೀರ್ತನೆಯ ಪಲ್ಲವಿಯನ್ನ, ಸಂಗೀತಗಾರ ಹಾಡಲಿ; ಅನುಪಲ್ಲವಿಯನ್ನು ಸಂಗೀತಗಾರ್ತಿ ಹಾಡಲಿ. ಉಳಿದ ಚರಣಗಳಲ್ಲಿ ಒಂದು ಸಾಲನ್ನು ಇವರು, ಇನ್ನೊಂದು ಸಾಲನ್ನು ಅವರು ಹೀಗೆ ಪರ್ಯಾಯವಾಗಿ ಹಾಡಲಿ. ಕೊನೆಯ ಸಾಲನ್ನು ಇಬ್ಬರೂ ಹಾಡಲಿ.)</strong></p>
		<p><strong>(ರಾಗ: ಧನ್ಯಾಸಿ, ತಾಳ: ಆದಿ)</strong></p>
		<p>ಚಂದ್ರಚೂಡ ಶಿವಶಂಕರ ಪಾರ್ವತಿ ರಮಣನೆ ನಿನಗೆ ನಮೋನಮೋ<br />ಸುಂದರ ಮೃಗವರ ಪಿನಾಕಧನುಕರ ಗಂಗಾಶಿರ ಗಜಚರ್ಮಾಂಬರಧರ</p>
		<p>ನಂದಿವಾಹನಾನಂದದಿಂದ ಮೂರ್ಜಗದಿ ಮೆರೆವ ನೀನೆ<br />ಅಂದು ಅಮೃತ ಘಟದಿಂದುದಿಸಿದ ವಿಷ ತಂದು ಭುಜಿಸಿದವ ನೀನೆ</p>
		<p>ಕಂದರ್ಪನ ಕ್ರೋಧದಿಂದ ಕಣ್ತೆರೆದು ಕೊಂದ ಉಗ್ರ ನೀನೆ<br />ಇಂದಿರೇಶನ ಶ್ರೀರಾಮನ ಪಾದವ ಚಂದದಿ ಪೊಗಳುವ ನೀನೆ <span class="verse-num">೧</span></p>
		<p>ಬಾಲಮೃಕಂಡಜನ ಕಾಲನು ಎಳೆವಾಗ ಪಾಲಿಸಿದವವ ನೀನೆ<br />ವಾಲಯದಿ ಕಪಾಲ ಪಿಡಿದು ಭಿಕ್ಷ ಬೇಡೋ ದಿಗಂಬರ ನೀನೆ<br />ಕಾಲಕೂಟವನು ಪಾನಮಾಡಿದ ನೀಲಕಂಠನು ನೀನೆ<br />ಜಾಲಮಾಡಿದ ಗೋಪಾಲನೆಂಬ ಪೆಣ್ಣಿಗೆ ಮರುಳಾದವ ನೀನೆ <span class="verse-num">೨</span></p>
		<p>ಧರೆಗೆ ದಕ್ಷಿಣ ಕಾವೇರಿ ತೀರ ಕುಂಭಪುರವಾಸನು ನೀನೆ<br />ಕೊರಳೊಳು ರುದ್ರಾಕ್ಷಿ ಭಸ್ಮವ ಧರಿಸಿದ ಪರಮ ವೈಷ್ಣವ ನೀನೆ<br />ಕರದಲಿ ವೀಣೆಯ ನುಡಿಸುವ ನಮ್ಮ ಉರಗಭೂಷಣನು ನೀನೆ<br />ಗರುಡಗಮನ ಶ್ರೀಪುರಂದರವಿಠಲಗೆ ಪ್ರಾಣಪ್ರಿಯನು ನೀನೆ <span class="verse-num">೩</span></p>
		<p class="text-center"><strong>ತೀರ್ಥಕ್ಷೇತ್ರ ಸಂದರ್ಶನ ದೃಶ್ಯ</strong></p>
		<p><strong>(ನೇಪಥ್ಯದಿಂದ ಸೂತ್ರಧಾರನು, ಪುರಂದರ ದಾಸರು ವಿವಿಧ ತೀರ್ಥಕ್ಷೇತ್ರಗಳಿಗೆ, ದೇವಸ್ಥಾನಗಳಿಗೆ ಭೇಟಿಕೊಟ್ಟು ದೇವರ ದರ್ಶನ ಮಾಡಿ ಅಲ್ಲಿನ ದೇವರುಗಳನ್ನ ಮನಸ್ಸಿನಲ್ಲಿಟ್ಟುಕೊಂಡು ಕೀರ್ತನೆಗಳನ್ನು ರಚಿಸಿ ಹಾಡಿದುದನ್ನ ಹೇಳುತ್ತಿರುವಾಗ</strong></p>
		<p><strong>ತೆರೆಯ ಮೇಲೆ ಆ ವಿವಿಧ ಕ್ಷೇತ್ರಗಳ ಚಿತ್ರಗಳ ಬಿಂಬ ಒಂದೊಂದಾಗಿ ಮೂಡ ತೊಡಗುತ್ತದೆ. ಓವರ್‍ಹೆಡ್ ಪ್ರೊಜೆಕ್ಟರ್ ಉಪಯೋಗಿಸಿಕೊಂಡು ಟ್ರಾನ್ಸ್ ಪರೆನ್ಸಿಯನ್ನಾಗಲೀ, ಸ್ಲೈಡ್‍ಪ್ರೊಜೆಕ್ಟರ್‍ನಿಂದ ಸ್ಲೈಡ್ಸ್‍ನ್ನಾಗಲೀ ಪ್ರೊಜೆಕ್ಟ್ ಮಾಡಬೇಕು. ಹಿನ್ನೆಲೆಯಲ್ಲಿ ಈ ಹಾಡು ಕೇಳಿ ಬರುತ್ತದೆ)</strong></p>
		<p><strong>(ರಾಗ: ಕಲ್ಯಾಣಿ, ತಾಳ: ಆದಿ)</strong></p>
		<p class="myquote">ಅರಿಗೆ ವಧುವಾದೆ ಅಂಬುಜಾಕ್ಷಿ<br />ಕ್ಷೀರಾಬ್ಧಿಕನ್ನಿಕೆ ಶ್ರೀ ಮಹಾಲಕುಮಿ ಪ</p>
		<p class="myquote">ಶರಧಿಬಂಧನ ರಾಮಚಂದ್ರ ಮೂರುತಿಗೋ<br />ಪರಮಾತ್ಮ ಶ್ರೀಅನಂತಪದ್ಮನಾಭನಿಗೋ<br />ಸರಸಿಜನಾಭ ಜನಾರ್ದನ ಮೂರುತಿಗೋ<br />ಎರಡು ಹೊಳೆಯ ರಂಗಪಟ್ಟಣವಾಸಗೋ <span class="verse-num">೧</span></p>
		<p class="myquote">ಚೆಲುವ ಬೇಲೂರ ಚೆನ್ನಿಗರಾಯನಿಗೋ<br />ಕೆಳದಿ ಹೇಳುಡುಪಿಯ ಕೃಷ್ಣರಾಯನಿಗೋ<br />ಇಳೆಯೊಳು ಪಂಡರಪುರ ನಿಲಯ ವಿಠಲೇಶಗೋ<br />ನಳಿನಾಕ್ಷಿ ಹೇಳು ಬದರಿ ನಾರಾಯಣಗೋ <span class="verse-num">೨</span></p>
		<p class="myquote">ಮಲಯಜಗಂಧಿ ಬಿಂದುಮಾಧವ ರಾಯಗೋ<br />ಸುಲಭದ ವರ ಪುರುಷೋತ್ತಮನಿಗೋ<br />ಫಲದಾಯಕ ನಿತ್ಯಮಂಗಳನಾಯಕಗೋ<br />ಚೆಲುವೆ ನಾಚದೆ ಪೇಳು ಶ್ರೀ ವೆಂಕಟೇಶನಿಗೊ <span class="verse-num">೩</span></p>
		<p class="myquote">ವಾಸವರ್ಚಿತ ಕಂಚಿ ವರದರಾಜ ಮೂರುತಿಗೋ<br />ಅಸುರಾರಿ ಶ್ರೀಮುಷ್ಣದಾದಿ ವರಾಹನಿಗೋ<br />ಶೇಷಶಾಯಿಯಾದ ಶ್ರೀರಂಗನಾಯಕನಿಗೋ<br />ಸಾಸಿರನಾಮದೊಡೆಯ ಅಳಗಿರೀಶಗೋ <span class="verse-num">೪</span></p>
		<p class="myquote">ಶರಣಾಗತರ ಪೊರೆವ ಶಾಙ್ರ್ಗಪಾಣಿಗೋ<br />ವರಗಳೀವ ಶ್ರೀನಿವಾಸ ಮೂರುತಿಗೋ<br />ಕುರುಕುಲಾಂತಕ ರಾಜಗೋಪಾಲ ಮೂರುತಿಗೋ<br />ಸ್ಥಿರವಾದ ಪುರಂದರವಿಠಲರಾಯನಿಗೋ <span class="verse-num">೫</span></p>
		<p><strong><em>(ತೆರೆ ಬೀಳುತ್ತದೆ)</em></strong></p>
		<p class="text-center"><strong>ದಾಸರ ಕುಮಾರವ್ಯಾಸ ಸಂದರ್ಶನ</strong></p>
		<p><strong><em>(ಹಿನ್ನಲೆಯಲ್ಲಿ ಗದುಗಿನ ಭಾರತದ ಪ್ರಾರಂಭದ ಪ್ರಾರ್ಥನಾ ಪದ್ಯ ಕೇಳಿಬರುತ್ತದೆ.)</em></strong></p>
		<p class="verse">"ಶ್ರೀವನಿತೆಯರಸನೆ | ವಿಮಲರಾಜೀವ ಪೀಠನ ಪಿತನೆ |<br />ಜಗಕತಿ ಪಾವನನೆ | ಸನಕಾದಿ ಸಜ್ಜನ ನಿಕರದಾತಾರ ||<br />ರಾವಣಾಸುರ ಮಥನ | ಶ್ರವಣ ಸುಧಾ ವಿನೂತನ ಕಥನ<br />ಕಾರಣ | ಕಾವುದಾನತ ಜಗವ | ಗದುಗಿನ ವೀರನಾರಾಯಣ||''</p>
		<p><strong><em>ಪುರಂದರದಾಸರು ರಂಗಪಾಶ್ರ್ವದ ಬಲ ಮೂಲೆಯಿಂದಲೂ, ಗದುಗಿನ ನಾರಣಪ್ಪ ಎಡ ಮೂಲೆಯಿಂದಲೂ, ಹಾಡು ಮುಗಿಯುವ ವೇಳೆಗೆ ಬಂದು, ಒಬ್ಬರನ್ನೊಬ್ಬರು ನಮಸ್ಕರಿಸಿ, ಸ್ವಾಗತಿಸಿ, ಸಂತೋಷ ವ್ಯಕ್ತಪಡಿಸುತ್ತ ಆಲಂಗಿಸಿಕೊಳ್ಳುವರು.</em></strong></p>
		<p><strong><em>ಪುರಂದರದಾಸರು ಈ 'ವೀರನಾರಾಯಣ ಸುಳಾದಿ' ಯನ್ನು ಧ್ರುವ ತಾಳದಲ್ಲಿ ಹಾಡುತ್ತಾರೆ</em></strong></p>
		<p class="verse">ಹರಿ ಶರಣರೆ ಎನ್ನ ಮನೆಯ ಮೆಟ್ಟಿಲು ಪಾವನ ಆಯಿತು<br />ಹರಿ ಶರಣರೆನ್ನ ಕೂಡೆ ಮಾತಾಡಲು ತನು ಪಾವನವಾಯಿತು<br />ಹರಿ ಶರಣರೆನ್ನ ಮನೆಗೆ ಬಂದರೆ ಎನ್ನ ಇಪ್ಪತ್ತೊಂದು ಕುಲ ಪಾವನವಾಯಿತು<br />ಹರಿ ಶರಣರೆನೆಗೆ ಗತಿ, ಹರಿಹರಣರೆ ಎನಗೆ ಗತಿ<br />ಪುರಂದರ ವಿಠಲ (ಓ) ಗದುಗಿನ ವೀರಾನಾರಾಯಣ ||</p>
		<p><strong><em>ಗದುಗಿನ ನಾರಣಪ್ಪ 'ಅಭಿನಯ' ದಲ್ಲಿ ದಾಸರೊಂದಿಗೆ ಸ್ವಲ್ಪ ಕಾಲ ಮಾತನಾಡುತ್ತಾನೆ. ಕೊನೆಗೆ ದಾಸರ ಒಂದು ಉಗಾಭೋಗವನ್ನು ನಾರಣಪ್ಪನೇ ಹಾಡುತ್ತಾನೆ.</em></strong></p>
		<p class="myquote">ಜಗವ ಸುತ್ತಿಹುದೆಲ್ಲ ನಿನ್ನ ಮಾಯವಯ್ಯ<br />ನಿನ್ನ ಸುತ್ತಿಹುದೆಲ್ಲ ಎನ್ನ ಮನವಯ್ಯ<br />ಜಗವು ನಿನ್ನೊಳಗೆ ನೀನು ಎನ್ನೊಳಗೆ<br />ಜಗಕೆ ಬಲ್ಲಿದ ನೀನು ನಿನಗೆ ಬಲ್ಲಿದ ನಾನು<br/>ಕರಿಯು ಕನ್ನಡಿಯೊಳು ಅಡಗಿಪ್ಪ ತೆರನಂತೆ<br />ನೀನು ಎನ್ನೊಳಡಗಿಪ್ಪೆ ಪುರಂದರವಿಠಲ</p>
		<p><strong><em>ತಮ್ಮ ಉಗಾಭೋಗವನ್ನು ನಾರಣಪ್ಪ ಹಾಡ ತೊಡಗಿದಾಗ, ಆಶ್ಚರ್ಯ ಸಂತೋಷವನ್ನು ದಾಸರು ವ್ಯಕ್ತಪಡಿಸುತ್ತಾರೆ. ಒಬ್ಬರನ್ನೊಬ್ಬರು ಮತ್ತೆ ಆಲಂಗಿಸಿಕೊಂಡು, ಬೀಳ್ಕೊಡುತ್ತಾರೆ.</em></strong></p>
		<p class="text-center"><strong>ಮನೆ ದೃಶ್ಯ</strong></p>
		<p class="text-center"><strong><em>(ದಾಸರ ಜೀವನ ಪ್ರಸಂಗ ಕಥನ)</em></strong></p>
		<p><strong>(ಮನೆಯಲ್ಲಿನ ಹಜಾರ. ಮುಂಬಾಗಿಲಿಂದ ಬಂದೊಡನೆ ಸಿಗುವ ಕೋಣೆ. ಒಳಗೆ ಅಡಿಗೆ ಮನೆಗೆ ದೇವರ ಕೋಣೆಗೆ ಹೋಗಿ ಬರುವ ಅಭಿನಯವನ್ನು ಬಲಭಾಗದ ರಂಗಪಾಶ್ರ್ವದ ತೆರೆಮರೆಗೆ ಹೋಗಿ ಬಂದು ಮಾಡಬಹುದು. ಎಡಭಾಗದಲ್ಲಿ ಮುಂಬಾಗಿಲು ಇದೆ ಎಂದೂ, ಹೊರಗಿನಿಂದ ಬರುವ ಗೃಹಿಣಿ/ಯರು ಎಡಭಾಗದಿಂದಲೇ ಬರುವುದನ್ನೂ ಗಮನದಲ್ಲಿಟ್ಟುಕೊಳ್ಳಬೇಕು)</strong></p>
		<p><strong>ಅತ್ತೆ:</strong><strong><em> (ವಯಸ್ಸಾದವಳು, ವಿಧವೆ, ಕೆಂಪುಸೀರೆಯನ್ನು ಮಾಧ್ವ ಸಂಪ್ರದಾಯದ ರೀತಿ ಉಟ್ಟುಕೊಂಡು ಸ್ವಲ್ಪ ಬೆನ್ನು ಬಗ್ಗಿಸಿ ನಡೆಯುತ್ತ, ಧ್ವನಿಯನ್ನು ಅಲುಗಿಸಿ, ರಾಗವಾಗಿ ಹೇಳುವಂತಿದ್ದರೆ ಉತ್ತಮ)</em></strong>; ಬಾರೆ, ಎಷ್ಟು ಹೊತ್ತೆ, ಅಲಂಕಾರ ಮಾಡ್ಕೊಳ್ಳೋದು ಇನ್ನೂ ಮುಗೀಲಿಲ್ವೇನೆ?</p>
		<p><strong>ಸೊಸೆ:</strong> (ಗೋದೂಬಾಯಿ) (ನೇಪಥ್ಯದಿಂದಲೇ) ಬಂದೇ, ಒಂದೇ ನಿಮಿಷ ಬಂದೇ ಅತ್ತೆ.</p>
		<p><strong>ಅತ್ತೆ:</strong> ಅಯ್ಯೋ ಹೊತ್ತಾಗಲ್ವೇನೆ. ಗುಡೀಗೆ ಹೋಗೋಕೆ ಯಾಕೆ ಇಷ್ಟು ಶೃಂಗಾರ? ನಮ್ಮ ಕಾಲದಲ್ಲಿ ಹೀಗಿರಲಿಲ್ಲಪ್ಪಾ. ಊರೆಲ್ಲ ಕೊಳ್ಳೆ ಹೋದ ಮೇಲೆ ದಿಡ್ಡೀ ಬಾಗಿಲು ಹಾಕಿದ್ರೂ ಅನ್ನೋ ಹಾಗೆ, ದಾಸರ ಪುರಾಣ ಪ್ರವಚನ ಎಲ್ಲಾ ಮುಗಿದ್ ಮೇಲೆ ದೇವಸ್ಥಾನಕ್ಕೆ ಹೋದ್ರೆ ಏನೇ ಪ್ರಯೋಜ್ನ?</p>
		line missing
		<p><strong>ಅತ್ತೆ:</strong> ಬೇಗ ಬಾ ಅಲ್ಲಾ ಅದೆಷ್ಟು ಚೆನ್ನಾಗಿ ಪುರಾಣದ ಕತೆಗಳನ್ನ ಹೇಳ್ತಾರೆ. ಅದೇನ್ ಕಂಠ. ಅದೇನ್ ವರ್ಚಸ್ಸು.</p>
		<p><strong><em>(ನೇಪಥ್ಯದಿಂದ: "ಗೋದಮ್ಮಾ ಗೋದಮ್ಮಾ"- ಎಂದು ಹೇಳಿಕೊಳ್ಳುತ್ತಾ ಭಾಗೀರಥಮ್ಮ ಪ್ರವೇಶಿಸುವಳು. ಕೈಯಲ್ಲಿ ಒಂದು ಕೈಬುಟ್ಟಿಯಲ್ಲಿ ಹೂವು, ತೆಂಗಿನಕಾಯಿ, ಹಣ್ಣು, ಊದುಬತ್ತಿ ಇತ್ಯಾದಿ)</em></strong></p>
		<p><strong>ಅತ್ತೆ:</strong> ಬನ್ನಿ ಭಾಗೀರಥಮ್ಮ. ಬನ್ನಿ, ನೀವೂ ದೇವಸ್ಥಾನಕ್ಕೆ ಹೊರಟ್ರಾ. ನಾವೂ ಹೊರಟು ನಿಂತಿದೀವಿ. ನಿಮ್ಮ ಹಾಗೆ ನಮ್ಮ ಸೊಸೆಗೂ ಗೋದಾವರಿ ಬಾಯೀ ಅಂತ ಹರಿಯೋ ನದಿ ಹೆಸರ್ನೇ ಇಟ್ಟಿದ್ರೂ ನಿಮ್ಮಷ್ಟು ಚುರುಕಲ್ಲ, ನೋಡಿ</p>
		<p><strong>(ಅಡಿಗೆ ಮನೆಯಿಂದಲೇ ಗೋದೂಬಾಯಿ: ಯಾರು ಭಾಗೀರಥಮ್ಮನೇ ಬಂದೇರಿ ಒಂದೇ ನಿಮಿಷ)</strong></p>
		<p><strong>ಅತ್ತೆ:</strong> ನೋಡಿದ್ರಾ, ಒಂದ್ನಿಮಿಷ ಒಂದ್ನಿಮಿಷ ಅಂತ ಅರ್ಧ ತಾಸಿಂದಲೂ ಹೇಳ್ತಾನೇ ಇದ್ದಾಳೆ. ಇವಳ್ ಥರ ತಡಾಮಾಡಿ ವಿಷ್ಣು ಬಂದಿದ್ರೆ ಗಜೇಂದ್ರನಿಗೆ ಮೊಸಳೆ ಬಾಯಲ್ಲೇ ಮೋಕ್ಷ ಆಗ್ಹೊಗ್ತಾ ಇತ್ತೋ ಏನೋ.</p>
		<p><strong>ಭಾಗೀರಥಿ:</strong> ಬಿಡ್ತು ಅನ್ನಿ. ಗೋದೂಗೂ ದೇವರೂ ದಿಂಡ್ರೂ ಅಂದ್ರೆ ತುಂಬಾ ಶ್ರದ್ಧೆ.</p>
		<p><strong>ಅತ್ತೆ:</strong> ನನಗ್ ಗೊತ್ತಿಲ್ವೇ</p>
		<p><strong>ಭಾಗೀರಥಿ:</strong> ದಾಸರ ಪುರಾಣ ಪ್ರವಚನಾ ಅಂದ್ರೆ ತುಂಬಾ ಆಸಕ್ತಿ</p>
		<p><strong>ಅತ್ತೆ:</strong> ನನಗ್ ಗೊತ್ತಿಲ್ವೇ. ಈ ದಾಸರು ನಮ್ಮ್ ಊರಿಗೆ ಬಂದು, ಗುಡೀಲಿ ಭಾಗವತ ಪ್ರವಚನ ಪ್ರಾರಂಭ ಮಾಡಿದಾಗ್‍ಲಿಂದ, 'ಬಾರೇ, ಕೇಳಿದ್ರೆ ನಿನ್ನ ನಿನ್ನ ಜೀವನ ಸಾರ್ಥಕ ಆಗುತ್ತೇಂತ ನಾನೇ ಅಲ್ವೇ ಅವಳನ್ನ ದಿನಾ ಕರ್ಕೊಂಡ್ ಹೋಗ್ತೀರೋದು. ನಮ್ಮ ಕಿಷ್ಟ್ಯಾ ಎಲ್ಲೋ ಪಟ್ಟಂಗ ಹೊಡೀತಾ ಕೂತಿರ್ತಾನೆ. ಇವಳಾದ್ರೂ....</p>
		<p><strong>ಭಾಗೀರಥಮ್ಮ: <em>(ಮಾತಿನ ಮಧ್ಯೆ ಪ್ರವೇಶಿಸಿ)</em></strong>ಈ ದಾಸರು ಹೇಳೋ ಕತೆ ಹಾಗಿರಲಿ ಸರಸ್ವತಮ್ಮ, ಈ ದಾಸರ್ ಬಗ್ಗೆ ಹೇಳೋ ಕತೆಗಳನ್ನ ಕೇಳಿದೀರಾ ಸರಸ್ವತಮ್ಮನೋರೆ.</p>
		<p><strong>ಗೋದೂಬಾಯಿ: <em>(ಅಡಿಮೆ ಮನೆಯಿಂದ ಪ್ರವೇಶಿಸುತ್ತಾ, ಕೈಯಲ್ಲಿ ಒಗ್ಗರಣೆ ಹಾಕುವುದಕ್ಕೆ ಸೌಟು ಇದೆ. ಸೊಂಟಕ್ಕೆ ಸೆರಗು ಕಟ್ಟಿದ್ದಾಳೆ)</em></strong>: ಏನ್ಕತೆ? ಯಾವುದು? ನೀವ್ ಹೇಳೋದು?</p>
		<p><strong>ಭಾಗೀರಥಮ್ಮ:</strong> ಏನಾಯ್ತಂತೆ ಗೊತ್ತಾ. ಶ್ರೀಶೈಲದ ಯಾತ್ರೆಗೆ ಅವರು ಹೋಗ್ತಿದ್ರಂತೆ. ಕಾಡು ಗುಡ್ಡ ಬೆಟ್ಟದ ದಾರಿ ಅದು. ದಟ್ಟವಾದ ಕಾಡು. ಒಂದು ದೊಡ್ಡ ಹುಲಿ ಅವರ ಮೇಲೆ ಬಂದು ಎರಗ್ತಂತೆ ಇವರ್ಹತ್ರ ಏನಿದೆ, ಕತ್ತೀನೂ ಇಲ್ಲ, ಕುಡುಗೋಲೂ ಇಲ್ಲ, ಕೈಯಲೊಂದು ದೊಣ್ಣೆ ಅಷ್ಟೇ. ಅದ್ಯಾತಕ್ಕಾದೀತು. 'ಕೃಷ್ಣಾ' 'ರಾಮಾ' ಅಂತ ಕೂಗ್‍ಕೊಂಡು ಎಚ್ಚರ ತಪ್ಪಿ ಬಿದ್ದಿದ್ದರಂತೆ. ಆಮೆಲೆ ಎದ್ದು ನೋಡ್ತಾರೆ, ದೂರ್‍ದಲ್ಲಿ ಹುಲಿ ಸತ್ತು ಬಿದ್ದಿದೆ! ಒಂದು ಬಲವಾದ ಬಾಣ ನಾಟಿತ್ತಂತೆ. ದೇವರೇ ಬಿಲ್ಲುಗಾರನಾಗಿ ಬಂದು ಪ್ರಾಣ ಉಳ್‍ಸ್ದಾ ಅಂತ...</p>
		<p><strong>ಗೋದೂಬಾಯಿ:</strong> ಇನ್ನೊಂದು ಸಲ ಊರಿಂದೂರಿಗೆ ಹೋಗ್ತಾ ಯಾವ್‍ದೋ ಕಾಡೊಳಗೆ ಹೋಗ್ತಿದ್ರಂತೆ, ಒಂದು ಗುಂಪಾಗಿ, ಯಾರೋ ಕಳ್ಳರು ಇವರನ್ನ ತಡೆಗಟ್ಟಿದ್ರಂತೆ. ಬೇರೆಯವರೆಲ್ಲ ಸತ್ತೆನೋ ಕೆಟ್ಟನೋ ಅಂತ ಓಡ್ಹೋದ್ರಂತೆ. ಆ ದರೋಡೆಕಾರ್‍ರ ಕೈಗೆ ಇವ್ರೊಬ್ರೆ ಸಿಕ್ಕ್ಸಿಹಾಕಿಕೊಂಡರಂತೆ. "ನನ್ನ ಹತ್ರ ಏನಿದೆ, ಅವ್ರು ದೋಚ್ ಕೊಳ್ಳೋಕೆ. ತಂಬೂರಿ ತಾಳ ಬೇಕಿದ್ರೆ ಅದನ್ನೇ ತಗೊಳ್ಳಿ" ಅಂತ ನಿಂತ್ರಂತೆ.</p>
		<p>"ಭಾರೀ ದರೋಡೆ ಮಾಡ್ತೀವಿ ನಗ ನಾಣ್ಯ ಸಕತ್ ಸಿಗತ್ತೆ"-ಅಂತ ಬಂದ ಕಳ್ಳರಿಗೆ, 'ಕೈಗೆ ಸಿಕ್ಕಿದ್ದು ಜಾರಿ ಹೋಯ್ತಲ್ಲ ಅಂತ ನಿರಾಶೆ. "ಎಲಾ ಇವನ. ಎಲ್ಲರೂ ನಮ್ಮನ್ನ ಕಂಡ್ರೆ ಹೆದ್ರುಕೊಂಡು ಓಡಿಹೋಗ್ತಾರೆ. ಇವನ್ ಸೊಕ್ಕು ನೋಡು ಇಲ್ಲೆ ನಿಂತವ್ನೆ"- ಅಂತ ಕೋಪಾ ಬಂದು ದಾಸರನ್ನ ಚೆನ್ನಾಗಿ ತದಕಿ ಹಾಕಿದ್ರಂತೆ. ನುಚ್ಚಿ ನುಗ್ಗೇಕಾಯಾಗಿ ಮೈಕೈಯೆಲ್ಲ ಗಾಯವಾಗಿ ಬಿದ್ದಿದ್ರಂತೆ.</p>
		<p><strong>ಅತ್ತೆ:</strong> ಆಮೇಲೆ, ಆಮೇಲೆ?</p>
		<p><strong>ಗೋದೂಬಾಯಿ:</strong> ಆಸು ಪಾಸು ಆರು ಹರಿದಾರೀ ದೂರದಲ್ಲಿ ಯಾರೂ ಇಲ್ಲ. ಅಂಥ ದಟ್ಟವಾದ ಕಾಡೊಳಗೆ, ಇವ್ರು ಬಿದ್ದುಕೊಂಡು ಮುಲು ಮುಲು ಅಂತ ಮುಲುಗ್ತಾ ಇದ್ದಾಗ, "ಯಾಕಿಷ್ಟು ಕಷ್ಟ ಕೊಡ್ತಾ ಇದೀಯ. ಶ್ರೀಹರಿ ಕಾಪಾಡಪ್ಪ" ಅಂತ ಆರ್ತನಾದ ಮಾಡ್ತಾ ಇದ್ದರಂತೆ. ದೇವರೇ ಒಬ್ಬ ಹಳ್ಳೀ ವೈದ್ಯನ ವೇಷದಲ್ಲಿ ಬಂದು, ಗಾಯಕ್ಕೆಲ್ಲ ಅದೇನೇನೋ ಸೊಪ್ಪು ಸದೆ ತೊಪ್ಪೆ ಕಟ್ಟಿ, ಗಿಡ ಮೂಲಿಕೆ ಅರೆದು ಕುಡ್ಸಿ ಗುಣ ಪಡ್ಸಿದನಂತೆ.</p>
		<p><strong>ಭಾಗೀರಥಮ್ಮ:</strong> ಆ ಜಾತ್ರೇಲಿ ಹಾವು ಕಚ್ಚಿದ್ದು</p>
		<p><strong>ಅತ್ತೆ:</strong> ಯಾವ ಜಾತ್ರೆ?</p>
		<p><strong>ಭಾಗೀರಥಿ:</strong> ಊರೂರು ತಿರುಗಿ, ಯಾವದೋ ಪರೀಕ್ಷೆಗೆ ಹೋಗೋ ದಾರೀಲಿ ಒಂದು ಮರದ ಕೆಳಗೆ ಮಲಗಿದ್ದರಂತೆ. ಒಂದು ದೊಡ್ಡ ನಾಗರಹಾವು ಬಂದು ಇವರನ್ನು ಕಚ್ಚಿ, ವಿಷ ಏರಿ ದೇಹ ಎಲ್ಲಾ ಕಪ್ಪಾಗಿ, 'ಇನ್ನೇನು ಕತೆ ಮುಗೀತು'- ಅಂತ ಇವರ ಶಿಷ್ಯರೆಲ್ಲ ಅಳ್ತಾ ಕೂತಿದ್ದರಂತೆ.</p>
		<p><strong>ಅತ್ತೆ:</strong> ಆಮೇಲೆ?</p>
		<p><strong>ಭಾಗೀರಥಿ:</strong> ಯಾವದೋ ಮೂಲೆಯಿಂದ ಒಬ್ಬ, ಪುಂಗಿ ಹಿಡ್ಕೊಂಡ್ ಹಾವಾಡಿಗ ಬಂದು "ಏನ್ರಪ್ಪೊ, ಯಾಕಳ್ತಾ ಕೂತಿದ್ದೀರಿ ಅಂತ ಕೇಳಿದ್ನಂತೆ". 'ಬುಡಿ ಬುಡಿ. ಇದು ಯಾನಾ ಯಾವ ದೊಡ್ಡ ಇಸಾರ. ಹಾವಿನ ಈ ಇಸಾನ ಕಿತ್ತು ಹೊರಗ್ಹಾ ಕ್ತೀನಿ. ನನ್ಹತ್ರ ಇದಕ್ತಕ್ಕ್ ಮದ್ದು ಐತೆ. ನೀವೆಲ್ಲ ಒಸಿ ದೂರ ಹೋಗಿ' ಅಂತ ಹೇಳಿದ್ನಂತೆ. ದಾಸರ ಮೈಕೈಯೆಲ್ಲ ನೇವರ್ಸೋಕೆ ಪ್ರಾರಂಭಿಸಿದನಂತೆ.</p>
		<p><strong>ಅತ್ತೆ:</strong> ಹೌದಾ? ಆಮೇಲೆ?</p>
		<p><strong>ಗೋದಮ್ಮ:</strong> ಏನೋ ರಹಸ್ಯದ ಗಿಡ, ಮೂಲಿಕೆ, ಮದ್ದು ಇರಬಹುದು; ಯಾರಿಗೂ ತಿಳೀದ್ಹಾಗೆ ಔಷಧಿ ಕುಡಿಸ್ತಾನೋ, ಕಚ್ಚಿದ ಆ ಹಾವನ್ನೇ ಪುಂಗಿ ಊದಿ ಕರ್ಸಿ ವಿಷ ಇಳ್ಸ್ ತಾನೋ ಏನೋ ನೋಡೋಣ, ಅಂತ ಸ್ವಲ್ಪ ದೂರ್‍ದಲ್ಲಿ ಮರೇಲಿ ನಿಂತ ಆ ಶಿಷ್ಯರು ಮತ್ತೆ ಬಂದು ನೋಡ್ತಾರೆ</p>
		<p><strong>ಅತ್ತೆ:</strong> ಏನಾಗಿತ್ತು? ಹಾವು ಹಿಂದೆ ಬಂದು ಹೆಡೆಯಾಡಿಸ್‍ತಿತ್ತಾ?</p>
		<p><strong>ಭಾಗೀರಥಿ:</strong> ಇಲ್ಲ ದಾಸರು ಎದ್ದು ಕೂತಿದ್ರು. ಹಾವೂ ಇಲ್ಲ, ಹಾವಾಡಿಗನೂ ಇಲ್ಲ. ನಾಪತ್ತೆ ದಾಸರನ್ನ ಕೇಳಿದ್ರೆ- 'ಏನು ಹಾವು? ಏನ್ ವಿಷ? ನನಗೊಂದೂ ಗೊತ್ತಿಲ್ಲ. ನೀವ್ ಏನ್ ಹೇಳ್ತೀರೋದು? ಮಲಗಿದ್ದಾಗ ಯಾರೋ ಬಂದು ನನ್ನ ಮೈಸವರ್‍ದಂಗಾಯ್ತು. ಎಚ್ಚರವಾಯ್ತು. "ಎಲ್ಲಿ ನೀವೆಲ್ಲಾ ಅಂತ ಯೋಚಿಸ್ತಿದ್ದಾಗ ನೀವು ಬಂದ್ರಿ"- ಅಂದ್ರಂತೆ.</p>
		<p><strong>ಅತ್ತೆ:</strong> ಅದಿರ್ಲಿ ನೀವಿಲ್ಲಿ ಕತೇ ಹೇಳ್ತಾ ನಿಂತ್‍ಬಿಟ್ರಿ. ನಾವು ಗುಡೀಗೆ ಹೋಗೋದು ಯಾವಾಗ ಪುರಾಣ ಪ್ರವಚನ ಎಲ್ಲಾ ಮುಗೀದೇ ಹೋಗಿರತ್ತೆ, ನಾವ್ ಹೋಗೋ ವೇಳೆಗೆ ಖಂಡಿತಾ.</p>
		<p><strong>ಗೋದೂಬಾಯಿ:</strong><strong><em> (ತನ್ನ ಕೈಯಲ್ಲಿರುವ ಸೌಟನ್ನು ಮತ್ತೆ ಪ್ರದರ್ಶಿಸುತ್ತಾ)</em></strong>ಇದೇ ಬಂದೆ, ಒಂದೇ ನಿಮಿಷ<strong><em>(ಅಡಿಗೆ ಮನೆ ಕಡೆ ಹೋಗುವಳು)</em></strong></p>
		<p><strong><em>(ತೆರೆ ಬೀಳುವುದು)</em></strong></p>
		<p><strong><em>(ಹಿಂದಿನ ಪುಟಗಳಲ್ಲಿ ಇರುವ ದೃಶ್ಯದ ಕತೆಗಳಿಗೆ ಈ ಕೀರ್ತನೆ ಆಧಾರ)</em></strong></p>
		<p><strong>(ರಾಗ: ವರಾಳಿ, ತಾಳ: ಅಟ್ಟ)</strong></p>
		<p class="myquote">ಕರೆದರೆ ಓ ಎನ್ನಬಾರದೇ ಪ<br />ಕರುಣಾಸಾಗರ ಅನಿಮಿತ್ತ ಬಂಧುವೆ ಕೃಷ್ಣಾ <span class="verse-num">ಅ</span></p>
		<p class="myquote">ತಂದೆ ವಿಠಲ ನಿನ್ನ ಗುಡಿಯೊಳಗೊಂದಿನ<br />ಮಂದಮತಿಗಳು ಕಂಭಕೆ ಕಟ್ಟಲು<br />ಸುಂದರ ರತ್ನಖಚಿತ ಕಡಗವ ವೇಗ<br />ದಿಂದಾ ಸೂಳೆಗೆ ಯಿತ್ತು ಕಾಯ್ದುಕೊಂಡರೆ ಈಗ <span class="verse-num">೧</span></p>
		<p class="myquote">ಮಲತಾಯಿ ಎನ್ನನು ಕೊಲ್ಲಬೇಕೆನುತ, ಹಾ<br />ಲೊಳಗೆ ವಿಷವ ಬೆರೆಸಿರಲಾಕ್ಷಣ<br />ತಿಳಿದವರಿಗೆ ಶ್ರೇಷ್ಠನಾದುದರಿಂದÀ ಗ<br />ರಳವುಂಡು ಕ್ಷೀರವೆನುಗುಣಿಸಿದ ಈಗ <span class="verse-num">೨</span></p>
		<p class="myquote">ಮಲ್ಲಿಕಾರ್ಜುನನ ಯಾತ್ರೆಗೆ ಪೋಗುವ ಮಾರ್ಗ<br />ದಲ್ಲಿ ವ್ಯಾಘ್ರ ಬಂದು ಕೊರಳ ಪಿಡಿಯೆ<br />ಬಿಲ್ಲುಗಾರನಾಗಿ ಅಂದು ಕೊಂದು ಭಕ್ತ ವ<br />ತ್ಸಲನೆಂಬುವ ಬಿರುದುಳಿಸಿಕೊಂಡೆಲೊ ಈಗ <span class="verse-num">೩</span></p>
		<p class="myquote">ಪರಿಷೆಯೊಳಗೆ ಮರದಡಿಯಲ್ಲಿ ಮಲಗಿರೆ<br />ಉರಗನು ಬಂದು ಅಂಗುಟವ ಪಿಡಿಯೆ<br />ಕರದಿಂದ ಮೈಯೆಲ್ಲ ನೇವರಿಸಿ ಬಹು<br />ಪರಿಣಾಮವೆನಗಿತ್ತ ಪರಮಾತ್ಮನೆ ಈಗ <span class="verse-num">೪</span></p>
		<p class="myquote">ಕಳ್ಳರು ಒಂದಿನದಲಿ ಬಂದು ಎನ್ನನು<br />ಕಳ್ಳಿ ಸಾಲೊಳಗೆ ಕಡಿದು ತುಳಿಯೆ<br />ಅಲ್ಲೆ ವೈದ್ಯನಾಗಿ ಬಂದು ಅಡವಿಯ ತೊ<br />ಪ್ಪಲ್ಲ ಕಟ್ಟಿ ಗಾಯ ವೇಗದಿ ಮಾಯಿಸಿದೆ ಈಗ <span class="verse-num">೫</span></p>
		<p  class="myquote">ಭೀಮರಥೀ ನದಿಯ ದಾಟಬೇಕೆನುತಲಿ<br />ನೇಮದಿಂದಲಿ ಬಂದು ತಟದಿ ನಿಲ್ಲೆ<br />ಶ್ರೀಮನೋರಮನೆ ನಿನ್ನಂಶದಿ ಪೊತ್ತೆನ್ನ<br />ಈ ಮಹಿಮೆಯೊಳಗೆ ತಂದಿತ್ತೆ ಹರಿಯೆ ಎನ್ನ <span class="verse-num">೬</span></p>
		<p class="myquote">ಪರಿಪರಿ ಭಕ್ತರ ಕಾಯ್ದೆಂದು ನಿಗಮದಿ<br />ಪಿರಿದಾಗಿ ಪೇಳಿದ್ದು ನಿಜವಹುದು<br />ಗರುಡಾದ್ರಿವಾಸ ಶ್ರೀಪುರಂದರವಿಠಲ<br />ಪೊರೆ ಜನ್ಮಜನ್ಮಕ್ಕೆ ತಾಯಿತಂದೆ ಈಗ <span class="verse-num">೭</span></p>
		<p><strong><em>(ಇದರಲ್ಲಿ ಕೆಲವು ಪ್ರಸಂಗಗಳು ಪ್ರಸಿದ್ಧವಾಗಿವೆ; ಉಳಿದವು ಇಲ್ಲ; ಈ ಕೀರ್ತನೆಯಲ್ಲದೆ, ಇನ್ನೂ ಕೆಲವು ಉದಾಹರಣೆಗೆ "ಗಿಳಿಯು ಪಂಜರದೊಳಿಲ್ಲ (ಆನಂದ ಭೈರವಿ, ಅಟ್ಟತಾಳ, ಮಗ/ಮಗಳು ತೀರಿಕೊಂಡಾಗ) "ತಿಳಿಯದು ಜನರಿಗೆ ಜ್ಞಾನಿಗಳ ಮಹಿಮೆ" (ಯಾವದೋ ಕಾರಣಕ್ಕೆ ತಮ್ಮ ಮಗಳು ಅತ್ತೆ ಮಾವಂದಿರಿಂದ ಅವಮಾನಿತಳಾದಾಗ) "ನಿಮ್ಮ ಭಾಗ್ಯದೊಡ್ಡದೋ" (ಕೃಷ್ಣ ದೇವರಾಯ ತಮ್ಮನ್ನು ಪರೀಕ್ಷಿಸಿದಾಗ) "ಎಂದಪ್ಪಿಕೊಂಬೆ ರಂಗಯ್ಯನ" (ವಿಠಲನೇ ಶಿಷ್ಯ ಅಪ್ಪಣ್ಣನಂತೆ ಬಂದು ತುಪ್ಪ ಬಡಿಸಿದಾಗ)-ಇವೆ)</em></strong></p>
		<p class="text-center"><strong>ಉಪದೇಶ ದೃಶ್ಯ</strong></p>
		<p><strong><em>(ಸನ್ನಿವೇಶ: ಒಂದು ಮರದ ಕೆಳಗೆ ಪುರಂದರದಾಸರು ಕುಳಿತಿದ್ದಾರೆ. ಏನೋ ಯೋಚನಾಮಗ್ನರಾಗಿ ಇದ್ದಾರೆ. ಬಳಿಯಲ್ಲಿ ಇಬ್ಬರು ಶಿಷ್ಯರು ಕುಳಿತಿದ್ದಾರೆ. ದೃಶ್ಯ ಮುಂದುವರಿದಂತೆಲ್ಲಾ ಒಬ್ಬೊಬ್ಬರಾಗಿ ಹತ್ತಾರು ಜನ ಗಂಡಸರು ಹೆಂಗಸರು ನಾಗರಿಕರು ಅವರ ಮುಂದೆ ಬಂದು ಕುಳಿತುಕೊಳ್ಳತೊಡಗುತ್ತಾರೆ. ದೃಶ್ಯ ಮುಗಿಯುವ ವೇಳೆಗೆ ವೇದಿಕೆಯ ಮೇಲೆ ವಿವಿಧ ವೇಷದ ವಿವಿಧ ವೃತ್ತಿಯ ದೊಡ್ಡವರು ಚಿಕ್ಕವರು ಬಹಳ ಜನ. ಬಂದು ಕುಳಿತು ರಂಗ ಮಂಚ ತುಂಬಿ ಹೋಗಿರುತ್ತದೆ)</em></strong></p>
		<p><strong><em>(ಕೆಲವು ವಾಕ್ಯಗಳನ್ನು ಗದ್ಯವಾಗಿ, ಕೆಲವನ್ನು ಗಮಕರೂಪದಲ್ಲಿ ಹೇಳುತ್ತಾರೆ)</em></strong></p>
		<p><strong>ಪುರಂದರ ದಾಸರು:</strong></p>
		<p class="myquote">ನೆಚ್ಚದಿರಿ ಈ ಭಾಗ್ಯ ಯಾರಿಗೂ ಸ್ಥಿರವಲ್ಲ; ಇದು ನಿಶ್ಚಯ<br />ಹಚ್ಚದೆ, ಹಿಗ್ಗದೆ ಇದ್ದರೆ, ಅದು ಲೋಕಕ್ಕೇ ಮೆಚ್ಚು</p>
		<p class="myquote">ಬಲ್ಲಿದ ನಾನೆಂದು ಬಡವರ ಬಾಯ ಬಡಿಯುವುದು ಬೇಡ;<br />ಕೇಡನೆಣಿಸುವುದು ಬೇಡ ನಂಬಿದ ಠಾವಿಗೆ ನೀನು.<br />ಕಾಕು ಜನರ ಚಾಡಿ ಕೇಳಿ ನೀ ಕೋಪಗೊಳ್ಳುವುದು ಬೇಡ<br />ಹಾಳು ಬದುಕಿಗಾಗಿ ಹಲವರ ಕೂಡಣ ಹಗೆಯು ಬೇಡ<br />ಎಚ್ಚರಿಕೆ, ಎಚ್ಚರಿಕೆ!</p>
		<p class="myquote">ಉಳಿದಲ್ಪದ ಕಾಲದಿ ಧರ್ಮದ ಹಾದಿಯ ಹಳಿಯ ಬೇಡ<br />ಕಾಲ ಯಾವಾಗ ಬಂದೆಳೆಯುವುದೋ ನೀ ಕಾಣೆ, ನೋಡ<br />ಎಚ್ಚರಿಕೆ, ಎಚ್ಚರಿಕೆ!</p>
		<p class="myquote">ನೀರ ಮೇಲಣ ಗುಳ್ಳೆಯಂದದಿ ಈ ಡಿಂಬ, ಈ ದೇಹ<br />ಎಚ್ಚರಿಕೆ, ಎಚ್ಚರಿಕೆ!</p>
		<p class="myquote">ಬಿತ್ತಿ ಬೆಳೆಸಿದ, ತಲೆ ಎತ್ತಿದ ಪೈರನು<br />ಮತ್ತೆ, ದನಗಳ ಹಿಂಡನು ಬಿಟ್ಟು ಮೇಯಿಸುತ್ತಾರೇನು?</p>
		<p class="myquote">ಹುಚ್ಚಪ್ಪಗಳಿರಾ, ಮಾನವ ಜನ್ಮ ದೊಡ್ಡದು, ಬಲು ದೊಡ್ಡದು<br />ಇದ ಹಾನಿ ಮಾಡಲಿ ಬೇಡಿ<br />ಆದರೆ, ಸುಳ್ಳಿನ ಸಂಸಾರದ ಸುಳಿಗೆ ಸಿಲುಕದ ಹಾಗೆ<br />ಧಾಳಿ ಬಾರದ ಮುನ್ನ ಧರ್ಮವ ಗಳಿಸಿಕೊಳ್ಳಿರೋ</p>
		<p class="myquote">ಇಲ್ಲಿ ಇರಬೇಕು; ಈಸ ಬೇಕು, ಇದ್ದು ಜಯಿಸಬೇಕು<br />ತಾವರೆಯ ಮೇಲಣ ನೀರ ಹನಿಯಂತೆ ಅಂಟಿಯೂ ಅಂಟದಂತೆ</p>
		<p>ಹೇಗೆ? ಬದುಕಿನ ಸಮಸ್ಯೆಗಳ ಪ್ರವಾಹದಲ್ಲಿ ಕೊಚ್ಚಿ ಹೋಗದೆ ಕಲ್ಲಾಗಿ ಇರಬೇಕು ಈ ಕಠಿಣ ಭವ ತೊರೆಯೊಳಗೆ; ಬಿಲ್ಲಾಗಿ ಇರಬೇಕು<br />ಬಲ್ಲವರೊಳಗೆ, ವಿನಯಶೀಲತೆಯಿಂದ; ಬೆಲ್ಲವಾಗಿರಬೇಕು ಬಂಧು ಜನರೊಳಗೆ;</p>
		<p class="myquote">ಮೆಲ್ಲನೇ ಮಾಧವನ ಮನದಿ ಮೆಚ್ಚಿಸಬೇಕು<br />ಬುದ್ಧಿಯಲಿ ತನುಮನದ ತಿದ್ದಿಕೊಳುತಿರಬೇಕು<br />ಶುದ್ಧನಾಗಿರಬೇಕು ಕಾಯ-ಮ-ವಾಕ್ ಎಂಬ ಕರಣತ್ರಯಂಗಳಲಿ</p>
		<p class="myquote">ಉಪಕಾರ ಮಾಡಿದವರಿಗೆ ಉಪಕರಿಸುವುದೇನು ಹೆಚ್ಚುಗಾರಿಕೆ?<br />ಅಪಕಾರ ಮಾಡಿದವರ, ಕುಂದೆಣಿಸುವವರ ಜೊತೆ ಸಹ ಗೆಳೆತನ ಮಾಡಬೇಕು.</p>
		<p>ಹುಸಿ ಆಡಿ, ಮೋಸ ಮಾಡಿ, ಹೆಸರ ಕೆಡಸಿದನೆ? ಅವನ ಹಾಡಿ ಹರಸಿ ಇದೆ ಧರ್ಮ, ಇದೇ ದಿವ್ಯಮಂತ್ರ, ಇದಕ್ಕೇ ಜಯ!</p>
		<p><strong><em>(ಒಬ್ಬ ತಲೆಗೆ ರುಮಾಲು, ಹೆಗಲ ಮೇಲೆ ಕಂಬಳಿ ಹೊದ್ದುಕೊಂಡು, ಕೈಯಲ್ಲಿ ಕೋಲನ್ನು ಹಿಡಿದುಕೊಂಡು ಬಗ್ಗಿ ನಡೆಯುತ್ತ ವೇದಿಕೆಗೆ ಪ್ರವೇಶಿಸಿದಾಗ, ಕುಳಿತ ಜನರು ಅವನನ್ನ ಮುಟ್ಟಿಸಿಕೊಳ್ಳದೆ ದೂರ ಸರಿದು, ಕುಳಿತುಕೊಳ್ಳುತ್ತಾರೆ. ಒಬ್ಬಿಬ್ಬರು ಎದ್ದು ಹೋಗುತ್ತಾರೆ. ಆವಾಗ)</em></strong></p>
		<p><strong>ಪುರಂದರದಾಸರು:</strong></p>
		<p>ಯಾರೂ ಹುಟ್ಟಿನಿಂದಲೇ ಶ್ರೇಷ್ಠರು ಆಗುವುದಿಲ್ಲ. ಶ್ರೇಷ್ಠರಾಗುವುದು ನಡತೆಯಿಂದ. ತಪ್ಪಿ ನಡೆದರೆ ಅದು ಹೊಲೆತನ.</p>
		<p class="myquote">ತನುವಿನ ಕೋಪ ಒಂದು ಹೊಲೆತನ<br />ಪರಧನ, ಪರಸತಿ ಮೋಹ ಒಂದು ಹೊಲೆತನ<br />ಆಸೆ ಮಾತನು ಕೊಟ್ಟು ಭಾಷೆ ತಪ್ಪುವ ಅವ ಹೊಲೆಯ;<br />ಲೇಸು, ಸ್ವಲ್ಪವೂ, ಉಪಕಾರ ಮಾಡದವ ಹೊಲೆಯ;<br />ಮೋಸದಲಿ ಜೀವನವ ಮುನಿದು ಕೆಡಿಸುವ ಹೊಲೆಯ;<br />ಹುಸಿಯ ಬೊಗಳುವನೊಬ್ಬ? ಹುಚ್ಚು ಹೊಲೆಯ<br />ಹೊಲೆಯ ಹೊರಗಿಹನೆ? ಊರೊಳಗೆ, ಒಳಗೆ ಇಲ್ಲವೆ?ಹೊರಗಿದ್ದ ಹೊಲೆಯನ ಒಳಗೆ ಬಚ್ಚಿಟ್ಟರೆ<br />ಇದಕೇನು ಮದ್ದೋ ಪುರಂದರ ವಿಠಲ?</p>
		<p>ಬಾಳಲ್ಲಿ ಸುಖ-ದುಃಖ ಬೇವು ಬೆಲ್ಲದಂತೆ ಎರಡೂ ಉಂಟು ಎಲ್ಲವೂ ನನ್ನಿಂದ, ನಾನೇ ಸ್ವತಂತ್ರ, ಕರ್ತೃ, ಭೋಕ್ತೃ- ಎನ್ನುವುದು ಬರಿಯ ಭ್ರಮೆ- 'ತೇನ ವಿನಾ ತೃಣಂ ಅಪಿ ನ ಚಲತಿ' ಆ ದೇವರು ಬಯಸಿದುದಲ್ಲದೆ ಹುಲ್ಲೂ ಅಲುಗಾಡದು. ಆ 'ಹರಿ' ಯನ್ನು ನಂಬಿ; ಸರಿಯಾದ ದಾರಿಯಲ್ಲಿ ನಡೆಸುತ್ತಾನೆ ನಿಮ್ಮನ್ನವನು.</p>
		<p>ಭಕ್ತಿಯಲ್ಲಿ ಒಂಬತ್ತು ಬಗೆ; ಶ್ರವಣ, ಕೀರ್ತನ, ಸ್ಮರಣ, ಪಾದಸೇವನ, ಅರ್ಚನ, ವಂದನ, ದಾಸ್ಯ, ಸಖ್ಯ ಮತ್ತು ಆತ್ಮನಿವೇದನ ಇದರಲ್ಲಿ ಅತಿ ಸುಲಭವಾದುದೆಂದರೆ ಭಗವಂತನ 'ಸ್ಮರಣೆ'.</p>
		<p>ಕಲಿಯುಗದಲಿ ಹರಿನಾಮವ ನೆನೆದರೆ, ಕುಲಕೋಟಿಗಳು ಉದ್ಧರಿಸುವವೋ</p>
		<p class="myquote">'ಹರಿ ನೀನೇ ಗತಿ'- ಎಂದು ನೆರೆ ನಂಬಿದವರನು<br />ಕಾರುಣ್ಯನಿಧಿ ಕೈಯ ಬಿಡುವುದೇ ಇಲ್ಲ.<br />ನಿರಂತರ 'ಹರಿ' ಸ್ಮರಣೆ ಮಾಡಿ<br />ಪರಗತಿಗೆ ಇದೆ ಆಸರೆ, ಇದೆ ನಿಧಾನ, ಇದೆ ಸಾಧನ.<br />ಹೇಳಿ, ನೀವೇ ಹೇಳಿ;<br />ಭಗವಂತಾ, ಕೃಷ್ಣ ಎನಬಾರದೆ? ಯಾಕಿಲ್ಲ?<br />ಕೃಷ್ಣನ್ನ ನೆನೆದರೆ, ಕಷ್ಟ ಒಂದಿಷ್ಟಿಲ್ಲ<br />'ಕೃಷ್ಣಾ' ಎನಬಾರದೆ?<br />ನರಜನ್ಮ ಬಂದಾಗ, ನಾಲಿಗೆ ಇರುವಾಗ, ಕೃಷ್ಣಾ ಎನಬಾರದೆ?</p>
		<p><strong><em>(ಸಾಮೂಹಿಕ ಪಲ್ಲವಿ)</em></strong></p>
		<p class="myquote">ಮಲಗೆದ್ದು ಮೈಮುರಿದ್-ಏಳುತಲೊಮ್ಮೆ, ಕೃಷ್ಣಾ ಎನಬಾರದೆ?<br />ಸುಳಿದಾಡುತ ಮನೆ-ಒಳಗಾದರು ಒಮ್ಮೆ, ಕೃಷ್ಣಾ ಎನಬಾರದೆ?<br />ಸ್ನಾನ ಧ್ಯಾನ ಜಪ ತಪಗಳ ಮಾಡುತ, ಕೃಷ್ಣಾ ಎನಬಾರದೆ?<br />ದಾರಿಯ ನಡೆವಾಗ ಭಾರವ ಹೊರುವಾಗ, ಕೃಷ್ಣಾ ಎನಬಾರದೆ?<br />ಪರಿಪರಿ ಕೆಲಸದೊಳ್ ಒಂದು ಕೆಲಸವೆಂದು, ಕೃಷ್ಣಾ ಎನಬಾರದೆ?<br />ದುರಿತ ರಾಶಿಗಳನು ತರಿದು ಬಿಸಾಡುವ, ಕೃಷ್ಣಾ ಎನಬಾರದೆ?<br />ಗರುಡಗಮನ ನಮ್ಮ ಪುರಂದರ ವಿಠಲನ, ಕೃಷ್ಣಾ ಎನಬಾರದೆ?</p>
		<p class="text-center"><strong>ಸಂಗೀತ ಕಛೇರಿ ದೃಶ್ಯ</strong></p>
		<p><strong><em>(ಕೊನೆಯ ಸಂಗೀತ ಕಛೇರಿಯ ದೃಶ್ಯ. ಪಕ್ಕವಾದ್ಯ ಸಮೇತ ಸಂಗೀತಗಾರರು ತಮಗೆ ಪ್ರಿಯವಾದ / ಜನಪ್ರಿಯವಾದ ಮತ್ತು ಈಗಾಗಲೇ ಈ ನಾಟಕದಲ್ಲಿ ಹಾಡಿರದ ಎರಡು / ಮೂರು ಪುರಂದರ ದಾಸರ ದೇವರ ನಾಮಗಳನ್ನ ಹಾಡುತ್ತಾರೆ.</em></strong></p>
		<p><strong><em>ಅದಾದ ನಂತರ ಈ ಕೆಳಗೆ ಕೊಟ್ಟಿರುವ ಮಂಗಳ ಗೀತೆಗಳಲ್ಲಿ ತಮಗೆ ಇಷ್ಟವಾದ ಒಂದು ಮಂಗಳ ಗೀತವನ್ನೂ ಹಾಡಿ ಕಛೇರಿಯನ್ನು ಮುಕ್ತಾಯಗೊಳಿಸುತ್ತಾರೆ)</em></strong></p>
		<p>(<strong>ರಾಗ: ಸೌರಾಷ್ಟ್ರ, ತಾಳ: ಆದಿ)</strong></p>
		<p class="myquote">ಮಂಗಳಂ ಜಯ ಮಂಗಳಂ ಪ</p>
		<p class="myquote">ಶಕುತಿಯಿಂದಲಿ ಶಿಶುಪಾಲದಿ ಸಕಲ ರಾಯರ ಸಂಗಡ ಕಾದು<br />ರುಕುಮನ ಗೆಲಿದು ರೂಢಿಯಿಂದಲಿ ತಂದು ರುಕುಮಿಣಿಯಾಳಿದ</p>
		<p class="text-right">ಶ್ರೀಕೃಷ್ಣಗೆ</p>
		<p class="myquote">ಕಾಳಗದಲಿ ನರಕಾಸುರನ ಸೀಳಿ ಬಿಸಾಡಿ ಕೈಸೆರೆ ಪಿಡಿದು<br />ಸೋಳ ಸಾಸಿರ ಸುದತಿಯರೆಲ್ಲರನಾಳಿದ ವಾಸುದೇವಾತ್ಮಜಗೆ</p>
		<p class="myquote">ಸುರರು ಅಸುರರೆಲ್ಲರು ಕ್ಷೀರಶರಧಿಯ ಮಥಿಸಲು ಸಂಭ್ರಮದಿ<br />ಸಿರಿಯು ಜನಿಸಲು ನಿತ್ಯದಿ ವರಿಸಿದ ವರದ ಪುರಂದರವಿಠಲನಿಗೆ</p>
		<p><strong><em>ಅಥವಾ</em></strong></p>
		<p><strong>(ರಾಗ: ಭೈರವಿ, ತಾಳ: ಚಾಪು)</strong></p>
		<p class="myquote">ಜಯ ಮಂಗಳಂ ನಿತ್ಯ ಶುಭ ಮಗಳಂ<br />ಗುರುಭಕ್ತಿಯೆಂತೆಂಬ ಗಮಕದೋಲೆಯನಿಟ್ಟುಹರಿಧ್ಯಾನವೆಂಬ ಆಭರಣವಿಟ್ಟು<br />ಪರತತ್ವವೆಂಬಂತೆ ಪಾರಿಜಾತವ ಮುಡಿದು<br />ಪರಮಾತ್ಮ ಹರಿಗೆ ಆರತುಯೆತ್ತಿದರೆ</p>
		<p class="myquote">ತನುವೆಂಬ ತಟ್ಟೆಯಲಿ ಮನಸೊಡಲನು ಇರಿಸಿ<br />ಘನ ಶಾಂತಿಯೆಂಬ ಆಜ್ಯವನು ತುಂಬಿ<br />ಆನಂದವೆಂತೆಂಬ ಬತ್ತಿಯನು ಹಚ್ಚಿಟ್ಟು<br />ಚಿನುಮಯ ಹರಿಗೆ ಆರತಿಯೆತ್ತಿರೆ</p>
		<p class="myquote">ನಾರದವಂದ್ಯಗೆ ನವನೀತಚೋರಗೆ<br />ನಾರಾಯಣಗೆ ಶ್ರೀ ವರಲಕ್ಷ್ಮಿಗೆ<br />ಸಾರಿದವರನು ಪೊರೆವ ಪುರಂದರವಿಠಲಗೆ<br />ನೀರಜಮುಖಿಯರಾರತಿ ಎತ್ತಿರೆ</p>
		<p><strong><em>ಅಥವಾ</em></strong></p>
		<p><strong>(ರಾಗ: ಭೈರವಿ, ತಾಳ: ಚಾಪು)</strong></p>
		<p class="myquote">ಜಯ ಮಂಗಳಂ ನಿತ್ಯ ಶುಭ ಮಂಗಳಂ ಪ</p>
		<p class="myquote">ಆಲ ನಾರಾಯಣಗೆ ಶ್ರೀ ಲಕ್ಷ್ಮಿಯರಸನಿಗೆ<br />ಕ್ಷೀರ ಸಾಗರದಲ್ಲಿ ನೆಲಸಿಹನಿಗೆ<br />ಆಲದೆಲೆಯಲ್ಲಿ ಮಲಗಿ ಲೋಲನಾಗಿದ್ದಂಥ<br />ಸಾಕ್ಷಾತು ಪತಿಯ ವೆಂಕಟರಮಣಗೆ <span class="verse-num">೧</span></p>
		<p class="myquote">ಗೋಕುಲದಲಿ ಹುಟ್ಟಿದವಗೆ ಗೋವುಗಳ ಕಾಯ್ದವಗೆ<br />ಗೋಪಾಲ ಶ್ರೀ ಕೃಷ್ಣ ಎನಿಸಿಹಗೆ<br />ಹದಿನಾಲ್ಕು ಲೋಕ ಬಾಯಲಿ ತೋರಿದಾತೆಗೆ<br />ಸಾಕ್ಷಾತು ಪತಿಯ ವೆಂಕಟರಮಣಗೆ <span class="verse-num">೨</span></p>
		<p class="myquote">ಕೊಟ್ಟರೆ ವರಗಳನು ತಪ್ಪಿಲ್ಲವೆನುತಲೆ<br />ಬೆಟ್ಟದ ಮೇಲೆ ತಾ ನೆಲಸಿಹಗೆ<br />ಥಟ್ಟನೆ ತಿರುಪತಿ ಮೇಲೆ ನೆಲಸಿದ<br />ಬೆಟ್ಟದ ಒಡೆಯ ಪುರಂದರವಿಠಲಗೆ <span class="verse-num">೩</span></p>
		<p class="text-center"><strong>ಕೊನೆ (ರಸ್ತೆ) ದೃಶ್ಯ</strong></p>
		<p class="text-center"><strong><em>(ಮಾತನಾಡಿಕೊಂಡು ತಂದೆ ಮತ್ತು ಬಾಲಕ/ಕಿ ರಂಗಸ್ಥಳಕ್ಕೆ ಬರುತ್ತಾರೆ)</em></strong></p>
		<p><strong>ತಂದೆ:</strong> ನೋಡು ಮಗು, ಹೀಗಿದ್ದರು ನಮ್ಮ ಪುರಂದರದಾಸರು. ಸುಮಾರು ನಾನೂರ ಐವತ್ತು ವರ್ಷದ ನಂತರನೂ, ಇನ್ನೂ ಅವರನ್ನ ನಾವು ನೆನಸಿಕೊಳ್ತಾ ಇರೋದು ಯಾವ ಕಾರಣಕ್ಕೆ?</p>
		<p><strong>ಬಾಲಕ/ಕಿ:</strong> ಒಳ್ಳೋಳ್ಳೆ ಹಾಡುಗಳನ್ನು ಬರ್ದು ಹಾಡಿದರು ಅದಕ್ಕೆ.</p>
		<p><strong>ತಂದೆ:</strong> ಹೌದು, ಹಾಡಿನ ಮೂಲಕವೇ ಜನರ ಮನಸ್ಸನ್ನ ಗೆದ್ದರು; ದೇವರ ಮೇಲೆ ಭಕ್ತಿ, ನಂಬಿಕೆ ಇಟ್ಟು ಕೊಳ್ಳೋದ್ರಿಂದ ನಮ್ಮ ಜೀವನಕ್ಕೆ ಎಷ್ಟು ಅನುಕೂಲ ಅಂತ ತೋರ್ಸಿದರು; ಕೆಟ್ಟ ಕೆಲ್ಸ ಮಾಡಬೇಡಿ, ಸುಳ್ಳು ಹೇಳಬೇಡಿ, ಮನಸ್ಸನ್ನ ಶುದ್ಧವಾಗಿ ಇಟ್ಟುಕೊಳ್ಳಿ ಅಂತ, ಪುರಾಣ ಪುಣ್ಯಕತೆಗಳನ್ನ ಉದಾಹರಣೆಗಾಗಿ ಹೇಳ್ತಾ ಹೇಳ್ತಾ ಜನರ ಅಂಕು ಡೊಂಕುಗಳನ್ನು ತಿದ್ದೋದಕ್ಕೆ ಪ್ರಯತ್ನಿಸಿದರು; ಬಹಳ ಜನಕ್ಕೆ ಶಾಂತಿ, ಸಮಾಧಾನ ಸಿಗೋ ಹಾಗ್ ಮಾಡಿದ್ರು.</p>
		<p><strong>ಬಾಲಕ/ಕಿ ಮತ್ತು ತಂದೆ:</strong>ದಾಸರೆಂದರೆ, ಪುರಂದರದಾಸರಯ್ಯ</p>
		<p><strong><em>(ತೆರೆ ಬೀಳುವುದು)</em></strong></p>
		<p><strong>||ಇತಿ ಶುಭಂ||</strong></p>
   </section>
		<section class="level1 numbered" epub:type="chapter" role="doc-chapter" id="id-002">
			<h1 class="level1-title" epub:type="title">ಅನುಬಂಧ</h1>
			<p><strong>ಪದ್ಯ: ರಾಗಿ ತಂದೀರಾ, ಭಿಕ್ಷಕೆ ರಾಗಿ ತಂದಿರಾ</strong></p>
			<p><strong>ಮೇದಿನಿ</strong>= ಭೂಮಿಯ ಮೇಲಿನ ಪ್ರಾಪಂಚಿಕ ಸುಖಗಳಿಗೆ ವಶರಾಗದೆ ಅವುಗಳನ್ನು ಮೀರಿ ನಿಂತವರಾಗಿ</p>
			<p><strong>ಆರುಮಾರ್ಗ</strong>= ಯೋಗಾಭ್ಯಾಸದಲ್ಲಿ ಆಸನ, ಪ್ರಾಣಾಯಾಮ, ಪ್ರತ್ಯಾಹಾರ, ಧಾರಣ, ಧ್ಯಾನ, ಸಮಾಧಿ ಎಂಬ ಆರು ಅಂಗಗಳು</p>
			<p><strong>ಮೂರು ಮಾರ್ಗ</strong>= ವೇದ, ಉಪನಿಷತ್ ಮುಂತಾದ ಶಾಸ್ತ್ರಗ್ರಂಥಗಳ ಶ್ರವಣ, ಮನನ ಮತ್ತು ನಿದಿಧ್ಯಾಸನ</p>
			<p><strong>ಭೂರಿ (ದೊಡ್ಡದಾದ) ತತ್ತ್ವ</strong>= ಅದಕ್ಕಿಂತ ದೊಡ್ಡದಿಲ್ಲದಿರುವ ಭಗವತ್ ತತ್ತ್ವ್ವ.</p>
			<p class="vertical-delimiter" />
			<p><strong>ಪದ್ಯ: ಅಲ್ಲಿದೆ ನಮ್ಮ ಮನೆ, ಇಲ್ಲಿ ಬಂದೆ ಸುಮ್ಮನೆ</strong></p>
			<p><strong>ಅಲ್ಲಿದೆ ನಮ್ಮ ಮನೆ:</strong>ಜೀವನಿಗೆ ನೆಲೆಯೆಂದರೆ ವೈಕುಂಠದಲ್ಲಿ, ಮುಕ್ತನಾಗಿ ಹರಿಸನ್ನಿಧಿಯಲ್ಲಿ ಇರುವುದೇ; ಅದು ಸ್ವಸ್ವರೂಪಸ್ಥಿತಿ. 'ಮನೆ'ಯೆಂದರೆ ನೆಮ್ಮದಿಯ ತಾಣ.</p>
			<p><strong>ಇಲ್ಲಿ ಬಂದೆ:</strong> ಸಂಸಾರಕ್ಕೆ ಬಂದು ತೊಳಲುತ್ತಿರುವುದು, ಜೀವನಿಗೆ ಬಂಧನಸ್ಥಿತಿಯಿರುವುದು.</p>
			<p><strong>ಸುಮ್ಮನೆ:</strong>ಉದ್ದೇಶವಿಲ್ಲದೆ; 'ಲೋಕಾವತ್ತು (ಲೋಕವತ್‍ತು) ಲೀಲಾ ಕೈವಲ್ಯಂ' ಎಂಬ ಶಾಸ್ತ್ರ ವಚನದ ಛಾಯೆ ಇಲ್ಲಿ ಕಾಣುತ್ತದೆ. (ಈ ಪ್ರಪಂಚವಾದರೋ ಕೇವಲ ಲೀಲೆ ಎಂದರ್ಥ)</p>
			<p><strong>ಕದಬಾಗಿಲಿರಿಸಿಹ:</strong>ಒಂಬತ್ತು ಬಾಗಿಲುಗಳಿರುವ ಈ ದೇಹವನ್ನೇ ಇಲ್ಲಿ ಮನೆಯೆಂದು ಕರೆದಿದ್ದಾರೆ ('ನವದ್ವಾರೇ ಪುರೇ ದೇಹೀ ಹಂಸೋಲೇಲಾಯತೆ ಬಹಿಹ್ ವಶೀಸರ್ವಸ್ಯ ಲೋಕಸ್ಯ ಸ್ಥಾವರಸ್ಯ ಚರಸ್ಯ ಚ<strong>(ಶ್ವೇತಾಶ್ವರ ಉಪನಿಷತ್ ೩.೧೮)</strong>ಆದರೆ ಇದು 'ಕಳ್ಳಮನೆ', ಮನೆಯೆಂದು ತೋರಿದರೂ ಅಲ್ಲಿ ನೆಮ್ಮದಿಯಿಲ್ಲ. ಸ್ಥಿರವಾಗಿ ಅಲ್ಲಿಯೇ ಜೀವ ಇರುವ ಭರವಸೆಯಿಲ್ಲ.<strong>(ಭಗವದ್ಗೀತೆ ೫.೧೩)</strong></p>
			<p><strong>ಮುದದಿಂದಲೋಲ್ಯಾಡೊ:</strong> ವಿಷಯಸುಖಗಳೇ ಸುಖಗಳು ಎಂದು ನಂಬಿ ಪ್ರಾಪಂಚಿಕ ಭೋಗದಲ್ಲೇ ತೊಡಗಿಸುವ ಮನೆ; 'ಸುಳ್ಳು ಮನೆ' ಯೆಂದರೆ ಮಾಯೆಯ ಜಾಲ.</p>
			<p><strong>ಇದಿರಾಗಿ:</strong> ಆದರೆ ದೇಹದ ದಹರಾಕಾಶದಲ್ಲಿ ಪರಮಾತ್ಮನ ಸಾನ್ನಿಧ್ಯವನ್ನೂ ಹೊಂದಿರುವ ಮನೆ; ಬಿಂಬ -ಪ್ರತಿಬಿಂಬರಾದ ಈಶ್ವರ-ಜೀವರು ಒಂದೆಡೆ ಕೂಡಿರುವುದೇ 'ದಿವ್ಯಬದುಕು'.</p>
			<p class="vertical-delimiter" />
			<p><strong>ಪದ್ಯ: ಏಳೇಳು ಶರಧಿಯು ಏಕವಾಗಿದೆ:</strong></p>
			<p><strong>ಏಳೇಳು ಶರಧಿಯು ಏಕವಾಗಿದೆ:</strong>ಸಮುದ್ರಮಧ್ಯದಲ್ಲಿರುವ ಲಂಕಾಪುರವು ದುರ್ಗಮವಾದುದೆಂದೂ, ಆಜೇಯವಾದುದೆಂದೂ ಪ್ರತೀತಿಯಿದ್ದಿತು. ಹನುಮಂತನು ಅಲ್ಲಿಗೆ ಬಂದುದನ್ನು ತಿಳಿದು ಲಂಕಾಧಿಪತಿಯಾದ ರಾವಣನಿಗೇ ಆಶ್ಚರ್ಯವಾಯಿತು.</p>
			<p><strong>ತ್ರ್ಯಕ್ಷಾದ್ಯರಿಗಳವಲ್ಲ:</strong> ತ್ರ್ಯಕ್ಷನೆಂದರೆ ಮುಕ್ಕಣ್ಣ, ಶಿವ; ಶಿವನೇ ಮೊದಲಾದ ದೇವತೆಗಳು ಕೂಡ ದಾನವರ ಬೀಡಾದ ಲಂಕೆಗೆ ಬರಲಾರದು.</p>
			<p><strong>ಪಕ್ಷಿಧ್ವಜ:</strong>ಗರುಡಧ್ವಜ</p>
			<p class="vertical-delimiter" />
			<p><strong>ರಾಮ ರಹೀಮರ ಸಮನ್ವಯ</strong></p>
			<p><strong>೧. ಸರಿಯಾದ ಪಾಠ:</strong> 'ಅಲ್ಲಾ ಖುದಾ ಎಂದು ಆತ್ಮದಲಿ ತಿಳಿಯದೆ ಮುಲ್ಲಾ ಶಾಸ್ತ್ರದ ನೆಲೆಯ ತಾನರಿಯದೆ'</p>
			<p><strong>೨. ಸರಿಯಾದ ಪಾಠ:</strong> 'ಅರಿತು ಬಂದೆನಲ್ಲಿ ಪುರಂದರವಿಠಲನಲ್ಲದಿಲ್ಲ ಅಲ್ಲಾ' (ಧ್ರುವಗೊಲಿದು ಪದವಿತ್ತವನನ್ನ, ಕರಿಮೋರೆ ಕೇಳಿದ ಶ್ರೀಶನನ್ನ 'ಹುಸ್ಸೇನ್' ಎಂದು ದಾಸರು ಕರೆದು ಹಾಡಿದ್ದಾರೆ)</p>
			<p class="vertical-delimiter" />
			<p><strong>ಲಾವಣಿ ದೃಶ್ಯ</strong></p>
			<p><strong>ಶ್ವೇತದ್ವೀಪ:</strong>ಮಹಾಭಾರತದ ಶಾಂತಿಪರ್ವದಲ್ಲಿ ಇದು ವಿಷ್ಣುವಿನ ವಾಸ ಸ್ಥಾನವೆಂದು ಹೇಳಿದೆ. ಇಲ್ಲಿಯೇ ನಾರದರಿಗೆ ನಾರಾಯಣನು ಭಾಗವತಧರ್ಮವನ್ನು ಬೋಧಿಸಿದ್ದು; ಬೋಧಿಸುವಾಗ ಕುಳಿತಿರುವ ಭಂಗಿ.</p>
			<p><strong>ಅನಂತಾಸನ</strong>: ಆದಿಶೇಷನ ಶಯ್ಯೆ; ಇಲ್ಲಿ ಮಲಗಿರುವ ಭಂಗಿ.</p>
			<p><strong>ವೈಕುಂಠ</strong>À: ವಿಷ್ಣುವಿನ ನೆಲೆಮನೆ; ಇಲ್ಲಿ ನಿಂತಿರುವ ಭಂಗಿ. ಇವು ಮೂರು ವಿಷ್ಣುವಿನ ಸ್ಥಾನಗಳೆಂದು ಪ್ರತೀತಿ.</p>
			<p class="vertical-delimiter" />
			<p><strong>ಪದ್ಯ: ಚಂದ್ರಚೂಡ ಶಿವಶಂಕರ ಪಾರ್ವತಿ ರಮಣನೆ ನಿನಗೆ ನಮೋನಮೋ</strong></p>
			<p><strong>ಸುಂದರ ಮೃಗವರ-ಪಿನಾಕಧನುಕರ:</strong>ಶಿವನ ಎರಡು ಕೈಗಳಲ್ಲಿ ಜಿಂಕೆಯೂ ಪಿನಾಕವೆಂಬ ಬಿಲ್ಲೂ ಇವೆ. ಈಗ ಅಲ್ಲ; ಶಿವ ಬೇಟೆಗೆ ಹೊರಟಾಗ</p>
			<p><strong>ಗಂಗಾಶಿರ:</strong> ಗಂಗೆಯನ್ನು ಜಟೆಯಲ್ಲಿ ಕಟ್ಟಿದ್ದಾನೆ.</p>
			<p><strong>ಮೂರ್ಜಗದಿ:</strong> ಮೂಜಗದಿ, ಮೂರುಲೋಕಗಳಲ್ಲಿ (ಭೂಲೋಕ, ಭುವರ್ಲೋಕ, ಸ್ವರ್ಲೋಕ).</p>
			<p><strong>ಕುಂಭಪುರ:</strong> ಕುಂಭ ಘೋ(ಕೋ)ಣ</p>
			<p><strong>ಅಂದು:</strong> ದೇವತೆಗಳೂ ದಾನವರೂ ಸಮುದ್ರಮಥನ ಮಾಡಿದಂದು</p>
			<p><strong>ಕಂದರ್ಪನ:</strong> ತನ್ನ ತಪಸ್ಸನ್ನು ಕೆಡಿಸಲು ಬಂದ ಕಾಮನನ್ನು ಹಣೆಗಣ್ಣಿಂದ ಸುಟ್ಟು ಬೂದಿ ಮಾಡಿದನು.</p>
			<p><strong>ಬಾಲ ಮೃಕಂಡನ:</strong> ಶಿವಭಕ್ತ, ಮಾರ್ಕಂಡೇಯ ಎಂಬ ಹುಡುಗ ಹದಿನಾರನೆ ವಯಸ್ಸಿನಲ್ಲಿ ಸಾಯಬೇಕಾಗಿತ್ತು; ಶಿವ ಬದುಕಿಸಿದ</p>
			<p><strong>ಜಾಲ ಮಾಡಿದ:</strong> ವಿಷ್ಣುವು ಮೋಹಿನಿ ರೂಪ ತಾಳಿ ಎಲ್ಲಾ ದೇವತೆಗಳನ್ನೂ ಮರುಳುಗೊಳಿಸಿದಳು.</p>
			<p><strong>ಉರಗ:</strong> ಹಾವು</p>
			<p class="vertical-delimiter" />
			line missing
			<p><strong>ಶರಧಿಬಂಧನ:</strong> ಸೇತುವಿನಲ್ಲಿರುವ ಶ್ರೀರಾಮ</p>
			<p><strong>ಅನಂತಪದ್ಮನಾಭ:</strong> ಅನಂತಶಯನ</p>
			<p><strong>ಎರಡು ಹೊಳೆಯ:</strong> ಉಭಯ ಕಾವೇರಿಯ ಶ್ರೀರಂಗಪಟ್ಟಣ</p>
			<p><strong>ಕೆಳದಿ:</strong> ಗೆಳತಿಯೆ</p>
			<p><strong>ಬಿಂದುಮಾಧವ:</strong> ಕಾಶಿಯಲ್ಲಿರುವ ವಿಷ್ಣುಸನ್ನಿಧಿ</p>
			<p><strong>ಪುರುಷೋತ್ತಮ:</strong> ಪುರಿಜಗನ್ನಾಥ ಕ್ಷೇತ್ರ</p>
			<p><strong>ಅಳಗಿರೀಶ:</strong> ವೆಂಕಟೇಶ್ವರ (ತಿರುಮಲೆ)</p>
			<p><strong>ಶಾಙ್ರ್ಗಪಾಣಿ:</strong> ಕುಂಭಘೋಣದಲ್ಲಿ ವಿಷ್ಣುಮೂರ್ತಿ</p>
			<p><strong>ರಾಜಗೋಪಾಲ:</strong> ಮನ್ನಾರುಗುಡಿ</p>
			<p class="vertical-delimiter" />
			<p class="text-center"><strong>ಹಾಸ್ಯ ಪ್ರಸಂಗಗಳು:</strong></p>
			<p>ನೆನೆ ಬೇಕು ನೆನೆ ಬೇಕು (ಮಧ್ಯಮಾವತಿ) ೩.೬೦ (೧೪)</p>
			<p>ಒಂದೇ ನಾಮವು ಸಾಲದೇ (ಕಲ್ಯಾಣಿ) ೩.೫೭ (೧೨)</p>
			<p>ಮೂಗು ಸಣ್ಣದು ಮೂಗುತಿ ದೊಡ್ಡದು ಭಾರ ಯಾರು ಹೊರಬೇಕು (ಆನಂದ ಭೈರವಿ) ೩.೩೫೨ (೨೨೦)</p>
			<p>ಮಾಡು ಸಿಕ್ಕದಲ್ಲಾ ಮಾಡಿನ ಗೂಡು ಸಿಕ್ಕದಲ್ಲಾ (ಪಂತೂವಳಿ) ೩.೩೫೦ (೨೧೯)</p>
			<p>ತುರುಕರು ಕರೆದರೆ ಉಣಬಹುದಣ್ಣ (ಕಾಂಬೋದಿ) ೩.೩೩೪ (೨೧೨)</p>
			<p>ಸ್ನಾನ ಮಾಡಿರಯ್ಯ ಜ್ಞಾನ ತೀರ್ಥದಲಿ (ಶಂಕರಾಭರಣ) ೩.೩೩೨ (೨೧೦)</p>
			<p>ಕಲ್ಲು ಸಕ್ಕರೆ ಕೊಳ್ಳಿರೋ ನೀವೆಲ್ಲರೂ (ಕಲ್ಯಾಣಿ) ೩- (೧೯೪)</p>
			<p>ಹಣ್ಣು ಬಂದಿದೆ ಕೊಳ್ಳಿರೋ ನೀವೀಗ (ಬಿಲಹರಿ) ೩- (೧೯೧)</p>
			<p>ಹೆಂಡತಿ ಪ್ರಾಣ ಹಿಂಡುತಿ ದೊಡ್ಡ (ಪಂತೂವಳಿ) ೩-೧೯೩ (೧೦೩)</p>
			<p>ನಿಂದಕರಿರಬೇಕು ಹಂದಿಯಿದ್ದರೆ ಕೇರಿ ಹ್ಯಾಂಗೆ ಶುದ್ಧವೊ ೩- (೯೩)</p>
			<p>ಜಾಲಿಯ ಮರದಂತೆ ದುರ್ಜನರು (ಮೋಹನ) ೩-೧೭ (೮೯)</p>
			<p>ಏಳೇಳು ಶರಧಿಯು ಏಕವಾಗಿದೆ ಕಂಡ್ಯ (ಸೌರಾಷ್ಟ್ರ ಅಟ್ಟ) ೨-೧೭೦ (೫೯)</p>
			<p>ಶೋಬಾನ ಶೋಬಾನವೆ ೪-೧೭೬ (೧೦೨)</p>
			<p class="text-center"><strong>ಉಗಾಭೋಗಗಳು:</strong></p>
			<p>ಬಲಿಯ ಮನೆಗೆ ವಾಮನ ಬಂದಂತೆ ೪ (೧೩೪)</p>
			<p>ಕೆರೆಯ ನೀರನು ಕೆರೆಗೆ ಚೆಲ್ಲಿ ೪ (೧೨೨)</p>
			<p>ತಂಬೂರಿ ಮೀಟಿದವ ಭವಾಬ್ಧಿದಾಟಿದವ ೪ (೮೩)</p>
			<p>ಜಗವ ಸುತ್ತಿಹುದೆಲ್ಲ ನಿನ್ನ ಮಾಯವಯ್ಯ ೪ (೬೫)</p>
			<p>ಬೇವಿನ ಬೀಜ ಬಿತ್ತಿ ಬೆಲ್ಲದ ಕಟ್ಟೆಯ ಕಟ್ಟಿ ೪ (೧)</p>
			<p>ಸುಖವಾದಡೆ ಎನ್ನಿಂದಾಯಿತೆÀಂಬರು ೪ (೬)</p>
			<p class="vertical-delimiter" />
			<p class="text-center"><strong>ಉತ್ತರಾದಿ (ಭೀಮಸೇನ ಜೋಷಿ ಶೈಲಿ):</strong></p>
			<p>ದೇವ ಬಂದ ನಮ್ಮ ಸ್ವಾಮಿ ಬಂದನೋ (೨.೨೧೭)</p>
			<p>ಭಾಗ್ಯದ ಲಕ್ಷ್ಮಿ ಬಾರಮ್ಮ (೨.೧೮೧)</p>
			<p class="vertical-delimiter" />
			<p class="text-center"><strong>ಉಪದೇಶ:</strong></p>
			<p>ಸುಮ್ಮನೆ ಬರುವುದೇ ಮುಕ್ತಿ ೨.</p>
			<p>ಬೇವು ಬೆಲ್ಲದೊಳಿಡಲೇನು ಫಲ ೩.೧೦೩</p>
			<p class="vertical-delimiter" />
			<p class="text-center"><strong>ಧ್ವನಿಮುದ್ರಿಕೆ:</strong></p>
			<p>ವರಗುರು ಉಪದೇಶ ನೆರವಾಯಿತು ಇನ್ನೇನು ೧೦೧-ಎ</p>
			<p>ಇದು ಭಾಗ್ಯ ಇದು ಭಾಗ್ಯ (೩.೭೭) ೧೦೧-ಬಿ</p>
			<p>ಅಕೋ ಹಾಂಗಿ ಹಾನ ಇಕೋ ಹಾಂಗಿ ಹಾನ (೧.೪೦೧)</p>
			<p>ಕಂಡೆ ನಾ ಕೃಷ್ಣ ಉಡುಪಿಯ ಭೂಮಂಡಲದೊಳಗೆ (೧.೨೨೪) ೧೦೨-ಎ</p>
			<p>ವ್ಯಾಸ ತೀರ್ಥರ ಗ್ರಂಥಗಳು (ನೋಡಿ ೧.೯೪-೯೫)</p>
			<p>ವ್ಯಾಸ ತೀರ್ಥರ ಬಿರುದುಗಳು (ನೋಡಿ ೧.೩೬)</p>
			<p>ಪುರಂದರದಾಸರ ಮಗ ತೀರಿಕೊಂಡಿದ್ದು</p>
			<p>ಗಿಳಿಯು ಪಂಜರದೊಳಿಲ್ಲ</p>
			<p>ಪಾಪೋಸು ಹೋದವಲ್ಲ ಸ್ವಾಮಿ</p>
			<p>ಕರೆದರೆ ಓ ಎನ್ನ ಬಾರದೆ? ೧.೧೮೮</p>
			<p class="vertical-delimiter" />
			<p class="text-center"><strong>ಮರಣ</strong></p>
			<p>ತೆರಳಿದರು ಇಂದು ಪುರಂದರ ೧.೧೯೬</p>
			<p>ಕ್ಷೇತ್ರ ಸಂಚಾರಿ- ಸ್ಲೈಡ್ ಪ್ರೊಡಕ್ಷನ್</p>
			<p>ಯಾರಿಗೆ ವಧುವಾಗುವೆ ಶ್ರೀಮಹಾಲಕ್ಷ್ಮಿ ೪೨೬</p>
			<p>ಬೇಲೂರು, ಉಡುಪಿ, ಪಂಡರಾಪುರ, ಬದರಿ, ಕಾಶಿಯ ವಿಷ್ಣುಸಲ್ಲಿದಿ, ಶ್ರೀರಂಗ, ಪುರಿಜಗನ್ನಾಥ, ವೇಕಟೇಶ್ವರ. ಕುಂಬಕೋಣ</p>
			<p>ಕೃಷ್ಣ ನೀ ಬೇಗನೇ ಬಾರೊ</p>
			<p>ಆಡಿಸಿದಳೆ ಯಶೋದಾ</p>
			<p>ಲಂಬೋದರ ಲಕುಮಿಕರ</p>
			<p>ಉದರ ವೈರಾಗ್ಯವಿದು</p>
			<p>ಕನಕದಾಸರು ಗದುಗಿನ ನಾರಣಪ್ಪ ಕಂಬಕ್ಕೆ ಕಟ್ಟಿ ಹೊಡಿಸುವುದು</p>
			<p class="vertical-delimiter" />
		</section>	
		<section class="level1 numbered" epub:type="chapter" role="doc-chapter" id="id-003">
			<h1 class="level1-title" epub:type="title">ಇದೇ ಲೇಖಕರ ಇತರ ಕೃತಿಗಳು</h1>
			<p>ಪ್ರಕಟಿತ ಕೃತಿಗಳು:</p>
			<p><strong><em>ವಿದೇಶಕ್ಕೆ ಬಂದವರು</em>(ಕವನ ಸಂಕಲನ) (೧೯೯೮, ೨೦೦೫)</strong></p>
			<p><strong><em>ಮಾತಿನ ಮಂಟಪ</em>(ಪ್ರಬಂಧ ಸಂಕಲನ) (೨೦೦೨)</strong></p>
			<p><strong><em>ರಾಂಟ್‍ಜನ್</em>(ವೈಜ್ಞಾನಿಕ ಸಾಹಿತ್ಯ) (೧೯೭೫)</strong></p>
			<p><strong><em>ಮಾತಿನ ಚಪ್ಪರ</em>(ಪ್ರಬಂಧ ಸಂಕಲನ) (೨೦೦೫)</strong></p>
			<p><strong><em>ಕನ್ನಡ ಉಳಿಸಿ ಬೆಳಸುವ ಬಗೆ</em>(ಅಮೆರಿಕನ್ನಡ ಚಿಂತನೆಗಳು ೨೦೦೫)</strong></p>
			<p><strong><em>ಕನ್ನಡದಲ್ಲಿ ಸತ್ಯನಾರಾಯಣ ಪೂಜೆ</em>(ಮಂತ್ರ ಮಂಜರಿ) (೨೦೦೬)</strong></p>
			<p><strong><em>ಮಾತೇ ಮುತ್ತು</em>(ವೈಚಾರಿಕ ಲೇಖನಗಳ ಸಂಕಲನ, ೨೦೦೯)</strong></p>
			<p><strong><em>ಮಾತಿನ ಮಲ್ಲಿಗೆ</em>(ಲಲಿತ ಪ್ರಬಂಧ ಸಂಕಲನ) (೨೦೦೯)</strong></p>
			<p><strong><em>ಮುಕ್ತಕ ಕನ್ನಡ</em>(ಸಂಸ್ಕೃತದಿಂದ ಕನ್ನಡಿಸಿದ ಮುಕ್ತಕಗಳು) (೨೦೦೯)</strong></p>
			<p><strong><em>ಗೀತ ಗುಚ್ಛ</em>(ಸಂಸ್ಕೃತ ನೀಳ್ಗವನಗಳ ಕನ್ನಡ ರೂಪ) (೨೦೦೯)</strong></p>
			<p><strong><em>ಮೊದಲ ಹೆಜ್ಜೆಗಳು</em>(ಕವನ ಸಂಕಲನ) (೨೦೦೯)</strong></p>
			<p><strong>ಗುಬ್ಬಿ-ಗುಬ್ಬಚ್ಚಿ (ಒಂದು ವಿವೇಚನೆ) (೨೦೦೯)</strong></p>
			<p><strong><em>ಕನ್ನಡದಲ್ಲಿ ಸತ್ಯನಾರಾಯಣ ಪೂಜೆ</em>(ಪದ್ಯ ಮಂಜರಿ) (೨೦೦೯)</strong></p>
			<p><strong><em>ಮಾತಿನ ಚಾವಡಿ</em>(ವಿಮರ್ಶಾ ಲೇಖನಗಳ ಸಂಕಲನ) (೨೦೧೦)</strong></p>
			<p><strong><em>ನಮ್ಮ ಕಾಶ್ಮೀರ</em>(ಪ್ರಬಂಧ ಸಂಕಲನ) (೨೦೧೧)</strong></p>
			<p><strong><em>ತಿರುಗಾಟ</em>(ಕಾದಂಬರಿ) (೨೦೧೧)</strong></p>
			<p>ಪ್ರಧಾನ ಸಂಪಾದಕ:</p>
			<p><strong><em>ಅಮೆರಿಕನ್ನಡ</em>(ಉತ್ತರ ಅಮೆರಿಕಾದ ಕನ್ನಡ ಸಾಹಿತ್ಯ ದ್ವೈಮಾಸಿಕ)</strong></p>
			<p><strong><em>ಸ್ಮರಣ ಸಂಚಿಕೆ</em>(ವಿಶ್ವಕನ್ನಡ ಸಮ್ಮೇಳನ, ಯುಎಸ್‍ಎ, ೨೦೦೦)</strong></p>
			<p><strong><em>ದರ್ಶನ</em>(ವಿಶ್ವ ಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, ೨೦೦೦)</strong></p>
			<p><strong><em>ಚಿತ್ರಭಾನು</em>(ಉತ್ತರ ಕ್ಯಾಲಿಫೋರ್ನಿಯಾ ಕನ್ನಡ ಕೂಟ, ೨೦೦೨)</strong></p>
			<p><strong><em>ತುರಾಯಿ</em>(ಮಧ್ಯವಲಯ ಕನ್ನಡ ಸಮ್ಮೇಳನ, ಮಿಸ್ಸೌರಿ, ೧೯೯೧)</strong></p>
			<p><em>ಅಕ್ಷಯ</em>(ಪ್ರೊ| ಕೆ.ಭೈರವಮೂರ್ತಿರವರ ಅಭಿನಂದನ ಗ್ರಂಥ೨೦೦೮)</p>
			<p><strong><em>ಸಂವಹನ ಕಾವ್ಯ-೨೦೦೮</em>(ವಿವಿಧ ಕವಿಗಳ ಕವನ ಸಂಕಲನ, ೨೦೦೮)</strong></p>
			<p>ಸಹ-ಸಂಪಾದಕ:</p>
			<p><strong><em>ಕನ್ನಡ ಭಾಗವತ ಸಮಗ್ರ ಸಂಪುಟ</em>(೨೦೦೮)</strong></p>
			<p><strong><em>ಸ್ಪಂದನ</em>(ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸಂಚಿಕೆ, ಯುಎಸ್‍ಎ, ೨೦೦೨)</strong></p>
			<p><strong><em>ವಿಕಾಸ</em>(ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸಂಚಿಕೆ, ಯುಎಸ್‍ಎ, ೨೦೦೪)</strong></p>
			<p><strong><em>ಸಮ್ಮೇಳನ ಸ್ಮರಣ ಸಂಚಿಕೆ</em>(ಅಕ್ಕ ವಿಶ್ವಕನ್ನಡ ಸಮ್ಮೇಳನ ಯುಎಸ್‍ಎ, (೨೦೦೬)</strong></p>
			<p><strong><em>ಪ್ರಬಂಧ ವಾಹಿನಿ</em>(ಅಕ್ಕ ವಿಶ್ವಕನ್ನಡ ಸಮ್ಮೇಳನ ಯುಎಸ್‍ಎ ೨೦೦೬)</strong></p>
			<p>ಪ್ರಕಟಣೆಯ ವಿವಿಧ ಹಂತಗಳಲ್ಲಿ:</p>
			<p><strong><em>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</em>(ತೌಲನಿಕ ಅಧ್ಯಯನ)</strong></p>
			<p><strong><em>ಲಲ್ಲೇಶ್ವರಿ</em>(ಕಾಶ್ಮೀರ ಶೈವ ಅನುಭಾವಿಯ ವಚನಗಳ ವಿಶ್ಲೇಷಣೆ)</strong></p>
			<p><strong><em>ಫಾರಸೀ ಕವನಗಳು</em>(ಆಯ್ದ ಕವನಗಳ ಕನ್ನಡ ಭಾವಾನುವಾದ)</strong></p>
			<p><strong><em>ಪೂರ್ವಸೂರಿಗಳು ಕಂಡ ಕಾಶ್ಮೀರ</em>(ಪ್ರಬಂಧ ಸಂಕಲನ)</strong></p>
			<p><strong><em>ಮನೆಗೆ ಮರಳಿದ ಮೇಲೆ</em>(ಕವನ ಸಂಕಲನ)</strong></p>
			<p><strong><em>ಮಾತಿನ ಮನೆ</em>(ಆತ್ಮ ಕಥನ)</strong></p>
			<p><strong><em>ಕನ್ನಡದಲ್ಲಿ ಮದುವೆ</em>(ಸಂಸ್ಕೃತ ಮಂತ್ರಗಳ ಪದ್ಯಾನುವಾದಗಳು)</strong></p>
			<p><strong><em>ಕನ್ನಡ ಮಂತ್ರ ಮಂಜರಿ</em>(ಕನ್ನಡದಲ್ಲಿ ದೇವರ ಪೂಜೆ)</strong></p>
			<p><strong><em>ಭಾಸ್ಕರನ ಲೀಲಾವತಿ</em>(ಸಂಸ್ಕೃತ ಗಣಿತ ಗ್ರಂಥದ ಒಳನೋಟ)</strong></p>
			<p><strong><em>ಯೇಸುಕ್ರಿಸ್ತನ ಕೊನೆಯ ದಿನಗಳು</em>(ಬೈಬಲ್‍ನ ಒಂದು ಅಧ್ಯಯನ)</strong></p>
			<p><strong><em>ಕನ್ನಡದಲ್ಲಿ ವಾಸ್ತುಶಾಸ್ತ್ರ</em></strong></p>
			<p><strong><em>'ಗಣಪತಿ'- ಒಂದು ತೌಲನಿಕ ಅಧ್ಯಯನ</em></strong></p>
			<p class="vertical-delimiter" />
		</section>		
</body>
</html>
