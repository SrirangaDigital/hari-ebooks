<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ಪುರಂದರದಾಸರು<br />(ಗೀತ ಪ್ರಧಾನ ನಾಟಕ)</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000c.1">
		<h1 class="level1-title text-center" epub:type="title">ಅರ್ಪಣೆ</h1>
		<p class="text-center">ನಮ್ಮ ಅಳಿಯ<br /><strong>ಗಿರೀಶ್ ಆರ್. ರಾವ್</strong><br />ಅವರಿಗೆ</p>
	</section>
	<section class="level1 unnumbered" epub:type="chapter" role="doc-chapter" id="id-000c.2">
		<h1 class="level1-title text-center" epub:type="title">ಮುನ್ನುಡಿ</h1>
		<p>ಕನ್ನಡದ ರಾಯಭಾರಿಯಾಗಿ ವಿದೇಶದಲ್ಲಿ ಕನ್ನಡ ಪ್ರಚಾರದ ರೂವಾರಿಯಾಗಿ, ಅವಿರತ ದುಡಿದ ಶಿಕಾರಿಪುರ ಹರಿಹರೇಶ್ವರ ಅವರ ಸಾಹಿತ್ಯ ಕೃತಿಯು ಗೀತ ಪ್ರಧಾನ ನಾಟಕವಾಗಿ ಹೊರಬರುತ್ತಿರುವುದು ಅತ್ಯಂತ ಸಂತೋಷದ ವಿಷಯ. 'ಶ್ರೀ ಪುರಂದರದಾಸರು ಒಂದು ಗೀತ ಪ್ರಧಾನ ನಾಟಕ' ಓದುತ್ತಿದ್ದಂತೆ ಶ್ರೀಹರಿಹರೇಶ್ವರರು ಟಿ.ವಿ. ಸೀರಿಯಲ್‍ಗಾಗಿ ನಾಟಕ ಸಿದ್ಧಪಡಿಸಿದ್ದರೋ ಎಂದು ಭಾಸವಾಗುತ್ತದೆ. ಇದೊಂದು ಗೀತ ಪ್ರಧಾನ ನಾಟಕವಾದುದರಿಂದ ಪುರಂದರದಾಸರ, ಕನಕದಾಸರ ಹಾಗೂ ಹರಿದಾಸರ ಕೃತಿಗಳನ್ನೇ ಆಧರಿಸಿ ರಚಿಸಿದ್ದಾರೆ.</p>
		<p>ಪುರಂದರದಾಸರ ವ್ಯಕ್ತಿತ್ವವನ್ನು ಅವರ ಅಗಾಧ ಪಾಂಡಿತ್ಯವನ್ನು ಅವರ ಕರ್ನಾಟಕ ಸಂಗೀತದ ಜ್ಞಾನವಷ್ಟೇ ಅಲ್ಲ, ಸಂಗೀತ  ಪ್ರಪಿತಾಮಹ ಎಂಬುದನ್ನು ಸಾಕ್ಷಾಧಾರ ದೃಢಪಡಿಸಲು ರಚನಕಾರರು ಹಾಕಿಕೊಂಡ ಕ್ಯಾನವಾಸ್ ತುಂಬಾ ದೊಡ್ಡದು. ಯಾವುದನ್ನು ಬಿಡಲಿ, ಯಾವುದನ್ನು ಇಡಲಿ ಎಂಬ ಸಂದಿಗ್ಧ ಅವರನ್ನು ಕಾಡಿದಂತಿದೆ. ಆದ್ದರಿಂದಲೇ ಪುರಂದರದಾಸರ ಜೀವನದಲ್ಲಿ ಬರುವ ಪ್ರಮುಖ ವಿಷಯಗಳನ್ನು ಕೈಬಿಡದೆ ದೃಶ್ಯಗಳಲ್ಲಿ ಜೋಡಿಸಿಟ್ಟಿದ್ದಾರೆ. ಹಾಗೆ ಜೋಡಿಸುವಾಗ ಬಳಸಿರುವ ದೇವರನಾಮಗಳೂ ಸೂಕ್ತವಾಗಿವೆ. ವಿಶೇಷವೆಂದರೆ ಜ್ಞಾನದೇವನ ಕನ್ನಡ ಅಭಂಗವನ್ನು ಬಳಸಿದ್ದಾರೆ.</p>
		<p>ಪ್ರಾರಂಭದಲ್ಲೇ ಕತೆ ಹೇಳುವ ದೃಶ್ಯ ತಂದು ತಮ್ಮ ರಚನೆಗೆ ಚಾಲನೆ ಕೊಟ್ಟು ಹರಿದಾಸರ ಪಂಥದ ಅರಿವು ಮೂಡಿಸುತ್ತೆ. ಹಿಂದೆ ಬಂದ ನರಹರಿತೀರ್ಥರ ಕೃತಿಯನ್ನು ಉದಹರಿಸಿ, ನಂತರದ ಶ್ರೀಪಾದರಾಯರ ಕೃತಿ ಹಾಡಿಸಿ, ವ್ಯಾಸತೀರ್ಥರ ತನಕ ತಂದು, ಮಠಗಳಲ್ಲಿ ನಡೆಯುವ ಪೂಜಾ ಕೈಂಕರ್ಯದ ಪರಿಚಯ ನೀಡಿ ಸಂಗೀತ ಸೇವೆಗೆ ಬಂದಾಗ ಪ್ರತ್ಯಕ್ಷ ಕನಕದಾಸರಿಂದಲೇ ''ತಲ್ಲಣಿಸದಿರು ಕಂಡ್ಯ ತಾಳು ಮನವೆ'' ಎಂದು ಹಾಡಿಸಿದಾಗ ಸಭೆಯಲ್ಲಿ ಆಗುವ ಗುಸುಗುಸು ಅಂದಿನ ಪಂಡಿತರ ಭಂಡತನವನ್ನು ಚಿತ್ರಿಸುತ್ತದೆ.</p>
		<p>ಅಂದು ನಡೆಯುವ ವಾಕ್ಸಾರ್ಥದ ದೃಶ್ಯ ಸಂಸ್ಕೃತದಲ್ಲೇ ಇಟ್ಟ ಹರಿಹರೇಶ್ವರರ ಪಾಂಡಿತ್ಯ ಮೆಚ್ಚತಕ್ಕದ್ದು. ಆ ಪಾಂಡಿತ್ಯಪೂರ್ಣ ಚರ್ಚೆಗೆ ತಿಲಕಪ್ರಾಯವೆಂಬಂತೆ ಶ್ರೀಪುರಂದರದಾಸರ ಬಾಯಿಯಿಂದ ಬರುವ ಮಧ್ವಶಾಸ್ತ್ರದ ಮುಖ್ಯ ಸೂತ್ರವಾದ</p>
		<p class="myquote"><strong>''ಶ್ರೀಮನ್ಮಧ್ವಮತೇ ಹರಿಃ ಪರತರಃ<br />ಸತ್ಯಂ ಜಗತ್ ತತ್ವತಃ<br />ಭೇದಾ ಜೀವಗಣಾ ಹರೇರ್ ಅನುಚರಾಃ<br />ನೀಚ ಉಚ್ಚ ಭಾವಂ ಗತಾಃ.....''</strong><br />-ಇತ್ಯಾದಿ ತತ್ತ್ವವಿಚಾರ ಮುಂದಿಟ್ಟಿದ್ದಾರೆ.</p>
		<p>ಪುರಂದರದಾಸರಿಗೆ ಬಂದ ವೈರಾಗ್ಯ, ನಂತರ ಭಿಕ್ಷಾಟನೆಯ ದೃಶ್ಯ ಮಾರ್ಮಿಕವಾಗಿ ಮೂಡಿದೆ. ಒಬ್ಬೊಬ್ಬ ಗೃಹಿಣಿಯೂ ಭಿಕ್ಷೆ ಕೊಡದೇ ಇರುವ ಬಗ್ಗೆ ಹೇಳುವ ಸಬೂಬು, ನಂತರ ಒಬ್ಬ ಬಡ ಹೆಂಗಸು ''ಅಕ್ಕಿ ಇಲ್ಲ, ರಾಗಿ ಐತೆ'' ಎಂದಾಗ ''ರಾಗಿ ತಂದೀರಾ'' ಎಂಬ ದೇವರನಾಮದ ಜೋಡಣೆ ಅತ್ಯಂತ ಸೂಕ್ತವಾಗಿ ಬಂದಿದೆ.</p>
		<p>ಹರಿಹರೇಶ್ವರರು ತಮ್ಮ ಈ ನಾಟಕದಲ್ಲಿ ಬೇರೆ ಬೇರೆ ದೃಶ್ಯಗಳನ್ನು ತಂದಿದ್ದಾರೆ. ಭಿಕ್ಷಾಟನೆಯ ದೃಶ್ಯ, ನೃತ್ಯದೃಶ್ಯ, ರಸ್ತೆದೃಶ್ಯ, ಸಂಗೀತಾಭ್ಯಾಸ ದೃಶ್ಯ ಹೀಗೆ ವಿಂಗಡಣೆ ಮಾಡಿದ ದೃಶ್ಯಗಳ ಪ್ರದರ್ಶನಕ್ಕೆ ಹರಿಹರೇಶ್ವರರು ನಿರ್ದೇಶಕನ ಸ್ವಾತಂತ್ರ್ಯ ಗೌರವಿಸಿ ಪ್ರದರ್ಶನವನ್ನು ಅವರಿಗೆ ಸೂಕ್ತಕಂಡಂತೆ ಕಡಿಮೆ ಹೆಚ್ಚು ಮಾಡಬಹುದು ಎಂಬ ಸಂಕೇತ ನೀಡಿದ್ದಾರೆ. ಅನೇಕ ಕಡೆ ದೇವರನಾಮಗಳನ್ನು ಪೂರ್ತಿ ಹೇಳದಿರಬಹುದು ಎಂತಲೂ ಬರೆದಿದ್ದಾರೆ. ವೇಶಭೂಷಣದ ಬಗ್ಗೆಯೂ ವಿವರವಾದ ನಿರ್ದೇಶನ ನೀಡಿರುವುದರಿಂದ ನಟರಿಗೆ, ನಿರ್ದೇಶಕರಿಗೆ ಅತ್ಯಂತ ಅನುಕೂಲ.</p>
		<p>ಹಾಸ್ಯಪ್ರಿಯರಾದ ಹರಿಹರೇಶ್ವರರು ಅಲ್ಲಲ್ಲಿ ಅಂಥ ಸನ್ನಿವೇಶ ತಂದಿದ್ದಾರೆ. ಅತ್ತೆ ಸೊಸೆಯರ ದೃಶ್ಯ ನಗೆಗಡಲಲ್ಲಿ ತೇಲಿಸುತ್ತದೆ. ಅವರ ಸುಪುತ್ರಿ ಸುಮನಾ ಹರಿಹರೇಶ್ವರ ಅವರು 'ಸ್ನೇಹದಲ್ಲಿ ನಿಮ್ಮ ಹರಿ' ಎಂಬ ಪುಸ್ತಕದಲ್ಲಿ `` He collected papers and books and started so many projects that he could not possibly finish them all. But they all tied into one another. It was as though he was working on a grand unified theory of everything.... ''- ಎಂದು ಹೇಳಿದ ಮಾತು ಒಪ್ಪುವಂತಿದೆ.</p>
		<p>ಉತ್ಕಟ ಭಾವನೆಯ ಪರಾಕಾಷ್ಟತೆಯಲ್ಲಿ ಮಿಂದು ಹರಿದಾಸರ ಬಗ್ಗೆ ವಿಶೇಷ ಗೌರವದಿಂದ ಕೂಡಿದವರಾದ 'ಹರಿ'ಯು ತಮ್ಮ ಮನಸ್ಸಿನಲ್ಲಿ ಹರಿದ 'ಹರಿ'ಯ ವಿಷಯವನ್ನು ದಾಸರು ಕಂಡ ಹರಿಯನ್ನು ಅರಿಯುವ ಪ್ರಯತ್ನದಲ್ಲಿ ತಮ್ಮ ಅನುಭವಕ್ಕೆ ಬಂದ ಸರ್ವಸಾಮಗ್ರಿಗಳನ್ನು ಬಳಸಿ ಒಂದು ಬೃಹತ್ ಚಿತ್ರಣ ನೀಡುವ ಹೆಜ್ಜೆಗೆ ಉತ್ತಮ ನೃತ್ಯ-ಸಂಗೀತ ಬಲ್ಲ ನಿರ್ದೇಶಕರ ಕೈಯಲ್ಲಿ ಸಿಕ್ಕರೆ ಕಣ್ಣಿಗೆ ಕಿವಿಗೆ ಮುದ ನೀಡುವ ಪ್ರಯೋಗ ಹೊರ ಹೊಮ್ಮುತ್ತದೆ.</p>
		<p>ದಿವಂಗತರ ಈ ಕೃತಿಯನ್ನು ತುಂಬಾ ಅಭಿಮಾನದಿಂದ, ಗೌರವದಿಂದ ಪ್ರಕಟಿಸಲು ಮುಂದಾದ ಶ್ರೀಹರಿಯವರ ಪತ್ನಿ ನಾಗಲಕ್ಷ್ಮಿ ಹರಿಹರೇಶ್ವರ ಅವರಿಗೆ ತುಂಬು ಮನಸ್ಸಿನ ಗೌರವ ಸಲ್ಲಿಸುತ್ತೇನೆ. ಅವರ ಈ ಕಾರ್ಯ ಅತ್ಯಂತ ಸ್ತುತ್ಯರ್ಹ.</p>
		<p>10-06-2011</p>
		<p class="text-right"><strong>ಪ್ರಾ|| ರಂಗನಾಥ್ ಭಾರದ್ವಾಜ್</strong><br />ಸಂಸ್ಥಾಪಕರು<br />ಕರ್ನಾಟಕ ಹರಿದಾಸ ಸೈಂಟಿಫಿಕ್<br />ರಿಸರ್ಚ್ ಸೆಂಟರ್, ವಿಜಯರಂಗ<br />ವಿಜಯನಗರ, ಬೆಂಗಳೂರು- 560040<br />ದೂರವಾಣಿ: 080-23387572</p>
	</section>
	<section class="level1 unnumbered" epub:type="chapter" role="doc-chapter" id="id-000c.3">
		<h1 class="level1-title text-center" epub:type="title">ಪ್ರಸ್ತಾವನೆ</h1>
		<p>ಶ್ರೀಪುರಂದರದಾಸರು ಒಂದು ಗೇಯ ನಾಟಕ ಸಂಗೀತ ಪ್ರಧಾನವಾದದ್ದು. 'ಪುರಂದರವಿಠಲ'ನೆಂಬ ಅಂಕಿತನಾಮದಿಂದ ಸಹಸ್ರಾರು ಗೀತೆಗಳನ್ನು ರಚಿಸಿದ್ದಾರೆ. ಪ್ರತಿಯೊಂದು ಹಾಡೂ ಸಮಯೋಚಿತವಾಗಿದೆ. ಆಯಾ ಕಾಲಕ್ಕೆ ಆಯಾ ಸಂದರ್ಭಕ್ಕೆ ಅನುಗುಣವಾಗಿ ಪದ್ಯರಚನೆ ಮಾಡಿದ್ದಾರೆ. ಇದು ಸಾರ್ವಕಾಲಿಕವಾದದ್ದು. ಇವರು ತಮ್ಮ ಬದುಕಿನ ಸಮಯದಲ್ಲಿ ಬರೆದಿದ್ದರೂ, ಇದು ಇಂದಿಗೂ ಪ್ರಸ್ತುತವಾಗಿವೆ, ಅರ್ಥಪೂರ್ಣವಾಗಿವೆ ಹಾಗೂ ಅನ್ವರ್ಥವಾಗಿವೆ. ಅವರ ಕೀರ್ತನೆಗಳನ್ನು ಭಕ್ತಿಯಿಂದ ಹಾಡಿದಾಗ 'ಹರಿ ದರ್ಶನ'ವಾಗುವುದರಲ್ಲಿ ಯಾವುದೇ ಸಂದೇಹವಿಲ್ಲ.</p>
		<p>ಜೀವನದ ಸಾರವನ್ನು ವೇದ ಉಪನಿಷತ್ತುಗಳಲ್ಲಿ ಉಲ್ಲೇಖಿಸಿ ರುವುದರಿಂದ ಹಾಗೂ ಅದು ಸಂಸ್ಕೃತದಲ್ಲಿ ರಚನೆಯಾಗಿರುವುದರಿಂದ ಸಮಾನ್ಯ ಜನರಿಗೆ ಅರ್ಥವಾಗುವುದಕೋಸ್ಕರ ಸಂಸ್ಕೃತ-ಕನ್ನಡ ಬಲ್ಲ ಪಂಡಿತರು ಇದಕ್ಕೆ ವ್ಯಾಖ್ಯಾನ ಬರೆದು ವಿವರಿಸಬೇಕಾಗುತ್ತದೆ. ಆದರೆ ಪುರಂದರದಾಸರ ಕೀರ್ತನೆಗಳು ತಿಳಿಕನ್ನಡದಲ್ಲಿ ಪಂಡಿತ-ಪಾಮರ ಎಲ್ಲರಿಗೂ ಅರ್ಥವಾಗುವಂತೆ ಬರೆದು, ಭಗವಂತನ ಬಳಿಗೆ ಹೋಗಲು ಹತ್ತಿರದ ಸೋಪಾನವನ್ನು ಹಾಕಿಕೊಟ್ಟಿದ್ದಾರೆ.</p>
		<p>ಅಂತಹ ಪುರಂದರದಾಸರ ಜೀವನದ ಬಗ್ಗೆ, ಹಿಂದೆ ಪರ್ವತವಾಣಿಯವರು ಬರೆದ 'ಮುಕುತಿ ಮೂಗುತಿ' ಈಗಲೂ ಜನಮನ್ನಣೆ ಗಳಿಸುತ್ತಿದೆ. ಈಗ ಶ್ರೀ ಹರಿಹರೇಶ್ವರ ಅವರು ಪುರಂದರದಾಸರ ಹಲವಾರು ಮುಖಗಳನ್ನು ಈ ನಾಟಕದ ಮೂಲಕ ಪರಿಚಯಿಸಲಿದ್ದಾರೆ. ಮಠಮಾನ್ಯಗಳು, ಅರಮನೆ-ನರ್ತಕಿಯರು ಮಹಾರಾಜರು, ಸಂಗೀತ ಕಲಿಯುವವರು, ಪೌರರು- ಹೀಗೆ ಅಂದಿನ ಜನ-ಜೀವನ ಈ ನಾಟಕದಲ್ಲಿ ಹಾಸು ಹೊಕ್ಕಾಗಿದೆ. ಹರಿಯವರು ಈ ನಾಟಕವನ್ನು ಅಮೆರಿಕಾದಲ್ಲಿ ಇದ್ದಾಗಲೇ ರಚಿಸಿದ್ದರು. ಇದರಲ್ಲಿ ಒಂದು ಭಾಗ ಪುರಂದರದಾಸರ ದಿನಾಚರಣೆಯಂದು ವಾಚನಾಭಿನಯವಾಗಿತ್ತು. ನಿರ್ದೇಶಕರಿಗೆ ಸಹಾಯವಾಗಲೆಂದು ಹಲವಾರು ಅಂಶಗಳ ಸೂಚನೆಗಳನ್ನು ಕೊಟ್ಟಿದ್ದಾರೆ.</p>
		<p>ಹರಿಯವರಿಗೆ ನಾಟಕ, ನಟರು, ರಂಗಮಂಚದ ಮೇಲೆ ಅತಿಯಾದ ಪ್ರೀತಿ. ಹಲವಾರು ನಾಟಕಗಳಲ್ಲಿ ನಟಿಸಿದ್ದಾರೆ, ನಿರ್ದೇಶಿಸಿದ್ದಾರೆ. ನೆರಳು-ಬೆಳಕು-ಧ್ವನಿ ಸಂಯೋಜಕರಾಗಿದ್ದಾರೆ. ಹೀಗೆ ನಾಟಕದ ಗೀಳು ಹತ್ತಿಸಿಕೊಂಡಿದ್ದ ಹರಿಯವರು 'ಶ್ರೀಪುರಂದರದಾಸರು' ಎಂಬ ಗೀತ ನಾಟಕವನ್ನು ರಚಿಸಿದ್ದಾರೆ. ಈ ಪುಸ್ತಕ ಬರೆದು ಎಷ್ಟೋ ವರ್ಷಗಳಾಗಿತ್ತು. ಆದರೆ ಅದು ಪ್ರಕಟಣೆ ಭಾಗ್ಯ ಕಂಡಿರಲಿಲ್ಲ. ಹರಿಯವರ ಈ ಗೀತನಾಟಕವನ್ನು ಪ್ರಕಟಿಸಲು ನನಗೆ ತುಂಬಾ ಹೆಮ್ಮೆಯಾಗುತ್ತಿದೆ.</p>
		<p>ಹರಿಯವರ 'ಶ್ರೀಪುರಂದರದಾಸರು' ನಾಟಕವನ್ನು 'ಸುರುಚಿ' ಕಲಾತಂಡ ತುಂಬು ಹೃದಯದಿಂದ, ಪ್ರೀತಿಯಿಂದ ಅಭಿನಯಿಸುತ್ತಿದ್ದಾರೆ. ಶ್ರೀ ಶ್ರೀಧರಮೂರ್ತಿಯವರ ನಿರ್ದೇಶನದಲ್ಲಿ ಸುರುಚಿ ಕಲಾತಂಡ, ಅಮ್ಮ ವಿಜಯ ಅವರ ನೇತೃತ್ವದಲ್ಲಿ ಈ ನಾಟಕವನ್ನು ಅಭಿನಯಿಸಿ ಪ್ರೋತ್ಸಾಹಿಸುತ್ತಿದ್ದಾರೆ.</p>
		<p>ಬೆಂಗಳೂರಿನ ಕರ್ನಾಟಕ ಹರಿದಾಸ ಸೈಂಟಿಫಿಕ್ ರಿಸರ್ಚ್ ಸೆಂಟರ್‍ನ ಸಂಸ್ಥಾಪಕರಾದ ಪ್ರಾ|| ರಂಗನಾಥ್ ಭಾರದ್ವಾಜ್ ಅವರು ಮುನ್ನುಡಿ ಬರೆದುಕೊಟ್ಟು ಉಪಕರಿಸಿದ್ದಾರೆ. ಡಾ| ರಾಮನಾಥ್ ಅವರ ಮೂಲಕ ಶ್ರೀ ರಂಗನಾಥ್ ಅವರನ್ನು ಕೇಳಿಕೊಂಡ ತಕ್ಷಣವೇ ಒಪ್ಪಿಕೊಂಡು ಅತಿ ಶೀಘ್ರದಲ್ಲಿ ಮುನ್ನುಡಿ ಬರೆದುಕೊಟ್ಟು ಪುಸ್ತಕದ ಗುಣವನ್ನು ಹೆಚ್ಚಿಸಿದ್ದಾರೆ. ಅವರಿಗೆ ನನ್ನ ಹೃತ್ಪೂರ್ವಕ ವಂದನೆಗಳು.</p>
		<p>ಈ ಪುಸ್ತಕಕ್ಕೆ ಲಿಪಿವಿನ್ಯಾಸ ಮತ್ತು ಗಣಕೀಕರಣ ಮಾಡಿದ ಮಾಗಲು ಮಲ್ಲಿಕಾರ್ಜುನ ನನ್ನ ಜೊತೆಯಲ್ಲಿ ಇರದಿದ್ದರೆ ಈ ಪುಸ್ತಕ ಹೊರಬರುತ್ತಿರಲಿಲ್ಲ. ಥ್ಯಾಂಕ್ಸ್ ಮಲ್ಲಿಕಾರ್ಜುನ.</p>
		<p>ಈ ಪುಸ್ತಕ ತಾಳೆ ನೋಡಿ ಪರಿಷ್ಕರಿಸಿ, ಡಾ| ರಂಗನಾಥ್ ಭಾರದ್ವಾಜ್ ಅವರ ಹತ್ತಿರ ಮುನ್ನುಡಿ ಬರೆಸಿ, ಶ್ರೀ ಶ್ರೀಧರಮೂರ್ತಿ ಅವರಿಂದ ನಾಟಕ ನಿರ್ದೇಶನ ಮಾಡಲು ಅನುವು ಮಾಡಿಕೊಟ್ಟ ಈ ಎಲ್ಲದರ ಸೂತ್ರಧಾರಿ ಡಾ| ಎಚ್.ಕೆ. ರಾಮನಾಥ್‍ಗೆ ನಾನು ಚಿರಋಣಿ.</p>
		<p>ಮೈಸೂರಿನ ಹೆಸರಾಂತ ಪ್ರಕಾಶನ ಸಂಸ್ಥೆಗಳಲ್ಲಿ ಒಂದಾದ 'ಭಾರತೀ ಪ್ರಕಾಶನ'ದ ಶ್ರೀನಿವಾಸ್ ರವರು ಪ್ರೀತಿಯಿಂದ, ಶ್ರದ್ಧೆಯಿಂದ ಪ್ರಕಟಿಸುತ್ತಿದ್ದಾರೆ. ಅವರಿಗೆ ಎಷ್ಟು ವಂದನೆಗಳನ್ನು ಹೇಳಿದರೂ ಸಾಲದು.</p>
		<p>ಈ ಪುಸ್ತಕವನ್ನು ಅಚ್ಚುಕಟ್ಟಾಗಿ ಮುದ್ರಿಸಿದ......................................................... ಮುದ್ರಣಾಲಯದ ಎಲ್ಲ ಸಿಬ್ಬಂದಿ ವರ್ಗದವರಿಗೆ ನಾನು ಆಭಾರಿಯಾಗಿರುತ್ತೇನೆ.</p>
		<p>ನನ್ನ ಗೆಳೆಯ ಎಚ್.ಆರ್. ಜಗದೀಶ್ ಮತ್ತು ನಿರ್ಮಲಾ ಜಗದೀಶ್ ಇವರ ಪ್ರೀತಿಗೆ ನಾನೇನು ಕೊಡಲು ಸಾಧ್ಯ. ತಂಗಿ ಸತ್ಯು, ಜಯ್ಯು ಮತ್ತು ಅಶ್ವಿನ್ ನನ್ನ ಬೆಂಗಾವಲಿಗರಾಗಿರುವುದಕ್ಕೆ ಎಷ್ಟು ವಂದಿಸಿದರೂ ಸಾಲದು. ಅಳಿಯ ಗಿರೀಶ್ ಮಗನಾಗಿ ನಮ್ಮ ಮನೆ ಸೇರಿದ್ದಾನೆ. ನಂದಿನಿ ಗಿರೀಶ್, ಸುಮನಾ ಲೆನಾರ್ಡ್ ಇವರೆಲ್ಲರ ಪ್ರೀತಿಯೇ ನನಗೆ ಶ್ರೀರಕ್ಷೆ ಇವರುಗಳಿಗೆಲ್ಲ ಭಗವಂತನು ಒಳ್ಳೆಯದನ್ನು ಮಾಡಲಿ.</p>
		<p>ಈ ಪುಸ್ತಕ ಲೋಕಾರ್ಪಣೆಗೆ ಪ್ರತ್ಯಕ್ಷವಾಗಿ ಪರೋಕ್ಷವಾಗಿ ಸಹಕರಿಸಿದ ಎಲ್ಲ ಸ್ನೇಹಿತರು, ಬಂಧುಬಳಗದವರಿಗೆ ನಾನು ಸ್ಮರಿಸಿಕೊಳ್ಳುತ್ತಾ ಅವರಿಗೆ ವಂದನೆ ಹೇಳಬಯಸುತ್ತೇನೆ.</p>
		<p class="text-right">ಸ್ನೇಹದಲ್ಲಿ ನಿಮ್ಮ<br /><strong>ನಾಗಲಕ್ಷ್ಮೀ ಹರಿಹರೇಶ್ವರ</strong></p>
	</section>
	<section class="level1 unnumbered" epub:type="chapter" role="doc-chapter" id="id-000c.4">
		<h1 class="level1-title text-center" epub:type="title">ಪ್ರಕಾಶಕರ ಮಾತು</h1>
		<p>ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರು ಬರೆದಿರುವ 'ಮಾತೇ ಮುತ್ತು' ಮತ್ತು 'ಮಾತಿನ ಮಂಟಪ' ಮುಂತಾದ ಕೆಲವು ಸಾಹಿತ್ಯ ಕೃತಿಗಳನ್ನು ನಮ್ಮ ಪ್ರಕಾಶನದಿಂದ ಪ್ರಕಟಿಸಿರುತ್ತೇನೆ. ಇತ್ತೀಚೆಗೆ ನಾನು ಅವರ ಮನೆಗೆ ಭೇಟಿ ನೀಡಿದಾಗ ಶ್ರೀಮತಿ ನಾಗಲಕ್ಷ್ಮೀ ಹರಿಹರೇಶ್ವರ ಅವರು, ಅವರ ಪತಿಯವರು ಪುರಂದರದಾಸರ ಬಗ್ಗೆ ಬರೆದಿರುವ ನಾಟಕದ ಬಗ್ಗೆ ನನ್ನ ಗಮನ ಸೆಳೆದರು. ಹಾಗೂ ಅದನ್ನು ನೀವೆ ಪ್ರಕಟಿಸಬೇಕೆಂದು ಹೇಳಿದರು. ಪುರಂದರದಾಸರ ಬಗ್ಗೆ ಬರೆದಿರುವ ಈ ಗೀತ ಪ್ರಧಾನ ನಾಟಕವನ್ನು ಕನ್ನಡದ ಓದುಗರಿಗೆ ನೀಡಲು ನಮ್ಮ ಸಂಸ್ಥೆ ಭಾರತಿ ಪ್ರಕಾಶನಕ್ಕೆ ಹೆಮ್ಮೆ ಎನಿಸುತ್ತದೆ ಎಂದು ತಕ್ಷಣ ಒಪ್ಪಿಕೊಂಡೆ. ಈ ಪುಸ್ತಕ ಪ್ರಕಟಿಸಲು ಅನುಮತಿಯನ್ನು ನೀಡಿದ ಶ್ರೀಮತಿ ನಾಗಲಕ್ಷ್ಮೀ ಹರಿಹರೇಶ್ವರ ಅವರಿಗೆ ವಂದನೆಗಳು.</p>
		<p class="text-right"><strong>ಬಿ.ಎನ್. ಶ್ರೀನಿವಾಸ್</strong><br />ಪ್ರಕಾಶಕರು<br />ಭಾರತೀ ಪ್ರಕಾಶನ, ಮೈಸೂರು</p>
	</section>
</body>
</html>
