<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಅಮೆರಿಕನ್ನಡದ ಕತೆಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಕಪಿ ಚೇಷ್ಟೆ</h1>
		<p>ಹೆಣ್ಣಿನ ಮೋಹಕ್ಕೆ ಬಲಿಯಾಗಿ ಹೆಸರು, ಕೀರ್ತಿ, ಪದವಿಗಳನ್ನು ಕಳೆದುಕೊಂಡ ಗಂಡುಗಳಿಗೆ ಲೆಕ್ಕವೇ ಇಲ್ಲವಯ್ಯ ಈ ದೇಶದಲ್ಲಿ. ತಮಾಷೆ ಎಂದರೆ ಇಂತಹ ಅನೈತಿಕ ಕಾರ್ಯದಲ್ಲಿ ಭಾಗವಹಿಸಿ ಸರ್ವಸ್ವವನ್ನೂ ಕಳೆದುಕೊಂಡ ಖದೀಮರಲ್ಲಿ<em> ಬಹಳಷ್ಟು </em>ಜನ ದೇಶಕ್ಕೇ ನೀತಿ ಸಾರುವ evಚಿಟಿgeಟisಣs! ಇತ್ತೀಚೆಗೆ ಇದರ ಪಿಡುಗೇ ಬಂದಂತಿದೆ. ಎimmಥಿ ಃಚಿಞಞeಡಿ, ಉಚಿಡಿಥಿ ಊಚಿಡಿಣ, Sತಿಚಿggಚಿಡಿಣ- ಒಬ್ಬರೇ ಇಬ್ಬರೇ, ನಮ್ಮ ಪುರಾಣಗಳಲ್ಲಿ ಬರುವ ಋಷಿಗಳನ್ನೂ, ನಮ್ಮ ದೇಶದಲ್ಲಿ ಇಂದಿಗೂ ಕಂಡುಬರುವ ಕಪಟ ಸನ್ಯಾಸಿಗಳನ್ನೂ ಮೀರಿಸುತ್ತಿದ್ದಾರೆ ಇಲ್ಲಿಯ ನೀತಿ ಬೋಧಕರು, ರಾಜಕಾರಣಿಗಳು. ಯಾವ ರಂಭೆ, ಊರ್ವಶಿ, ಮೇನಕೆಯವರಿಗೂ ಕಡಿಮೆ ಇಲ್ಲದಂತೆ ಇಲ್ಲಿಯ ಆoಟಿಟಿಚಿ ಖice, ಎessiಛಿಚಿ ಊಚಿhಟಿ ತಮ್ಮ ಮೋಹಜಾಲವನ್ನು ಬೀಸುತ್ತಲೇ ಇದ್ದಾರೆ.</p>
		<p>ಇದುವರೆಗೂ ನನಗೆ ಒಂದು ವಿಷಯಕ್ಕೆ ತುಂಬಾ ಹೆಮ್ಮೆ ಇದ್ದಿತ್ತು. ಕಡು ಬಡತನದ ದೇಶವಾದರೂ ಇಡೀ ಪ್ರಪಂಚಕ್ಕೇ ಕಾಮಸೂತ್ರವನ್ನು ಬೋಧಿಸಿದ ಭಾರತ ದೇಶದವನು ನಾನು ಅಂತ. ನಮ್ಮ ಖಜರಾಹೋದಲ್ಲಿನ ವಿವಿಧ ಭಂಗಿ ವಿನ್ಯಾಸಗಳು ನನ್ನಲ್ಲಿ ಯಾವ ದೇಶಪ್ರೇಮ ಗೀತೆಯೂ ಕೆರಳಿಸದ ಹೆಮ್ಮೆಯನ್ನು ಕೆರಳಿಸಿತ್ತು. ಈಗ ಅದೂ ಇಲ್ಲವಾಯಿತೇ? ನಮಗೇ ಕಲಿಸಬಲ್ಲ ಇಲ್ಲಿಯ ಬೇಕರ್ ಸ್ವಾಗರ್ಟ್‍ಗಳು.</p>
		<p>ಗೋಪಿಕಾ ಸ್ತ್ರೀಯರ ಸೀರೆಗಳನ್ನು ಕದಿಯುತ್ತಿದ್ದ ಕೃಷ್ಣ, ತಪೋಭಂಗವಾಗಿ ಮಗು ಹುಟ್ಟಿದರೂ ತಂದೆಯ ಜವಾಬ್ದಾರಿಯನ್ನೆಲ್ಲ ತಲೆ ಕೊಡವಿ ಕಳೆದುಕೊಂಡ ವಿಶ್ವಾಮಿತ್ರ, ಪತಿವ್ರತೆಯಾದ ಅಹಲ್ಯೆಯನ್ನು ಮೋಸಗೊಳಿಸಿದ ಇಂದ್ರ, ಆಹಾ! ಎಂತಹ ಪರಂಪರೆ ನಮ್ಮದು ಎಂದು ಭುಜ ತಟ್ಟಿಕೊಳ್ಳುತ್ತಿರುವಾಗಲೇ ಒಂದು ಹೆಣ್ಣಿಗಾಗಿ ಮಂಕಿ ಬಿಸಿನೆಸ್ ಮಾಡಿ ಅಧ್ಯಕ್ಷನಾಗುವ ಒಳ್ಳೆಯ ಅವಕಾಶವನ್ನು ಕಳೆದುಕೊಂಡ ಗ್ಯಾರಿ ಹಾರ್ಟನ ಕಥೆ, ವೇಶ್ಯೆಯ ಜೊತೆ ಮೋಟೆಲಿಗೆ ಹೋಗಿ ಟಿವಿಯಲ್ಲಿ ಎಲ್ಲರ ಮುಂದೆ meಟoಜಡಿಚಿmಚಿಣiಛಿ ಆಗಿ ಅತ್ತು ಕರೆದು ತಪ್ಪೊಪ್ಪಿಕೊಂಡ ಸ್ವಾಗರ್ಟನ ಕಥೆ, ನಕಲಿ ಕಣ್ಣುರೆಪ್ಪೆ ಹಚ್ಚಿಕೊಂಡು ತನ್ನ ಗಂಡನ ಹೀನ ಕಾರ್ಯವನ್ನು ಧಾರಾಳವಾಗಿ ಕ್ಷಮಿಸಿದೆನೆಂದು ಕಣ್ಣೀರುಗರೆದ ಟಾಮಿ ಬೇಕರ್ ಕಥೆ- ಇದನ್ನೆಲ್ಲಾ ನೋಡಿದರೆ ನಮ್ಮ ರಾಮಾಯಣ ಮಹಾಭಾರತ ತೆಗೆದು ಕಸದ ಬುಟ್ಟಿಗೆ ಹಾಕಬೇಕು. ಇವರ ಮುಂದೆ ದಾಸರು 'ಯಾರು ಹಿತವರು ನಿನಗೆ ನಾರಿಯೋ, ಧಾರಿಣಿಯೋ, ಬಲು ಧನದ ಸಿರಿಯೋ' ಎಂದು ಹಾಡಿದರೆ 'ನಾರೀ ನಾರೀ' ಎಂದು ಕೂಗಿಕೊಂಡಾರು.</p>
		<p>ಆದರೂ ಈ evಚಿಟಿgeಟisಣs ಅದೃಷ್ಟವಂತರಷ್ಟೆ. ಅವರ ಹೆಂಡತಿಯರೆಲ್ಲಾ ತಪ್ಪೊಪ್ಪಿಕೊಂಡ ತಕ್ಷಣ ಕಣ್ಣೀರು ತುಂಬಿಬಂದು ಗಂಡನನ್ನು ಆಲಂಗಿಸಿಕೊಂಡರು. ನಾನೇನಾದರೂ ಹಾಗೆ ಮಾಡಿದ್ದರೆ ನನ್ನ ಹೆಂಡತಿ ಒಂದು ಕೈಯಲ್ಲಿ ಚಪ್ಪಲಿ ಪ್ರಯೊಗ ಮಾಡಿ, ಇನ್ನೊಂದು ಕೈಯಲ್ಲಿ ಲಾಯರ್ ನೋಟೀಸ್ ಕೊಡುತ್ತಿದ್ದಳು.</p>
		<p>ನಾನು ಹೇಳ್ತೀನಲ್ಲ, ಈ ಕ್ರಿಸ್ತನ ಭಕ್ತರೂ ಕ್ರಿಸ್ತನಂತೆ ಕ್ಷಮಾಶೀಲರು. ನಮ್ಮೂರ ಪುರೋಹಿತರು ಹೀಗೆ ತಪ್ಪು ಮಾಡಿ ಮುಂದೆ ನಿಂತು ಕಣ್ಣೀರುಗರೆದು ಕ್ಷಮೆ ಕೇಳಿದ್ದರೆ ಊರ ಜನ "ಹೊಗಲೋ, ನರಕ ಅಂತ ದೇವರು ಸೃಷ್ಟಿ ಮಾಡಿದ್ದು ಯಾರಿಗೋಸ್ಕರ ಅಂತಿದ್ದೆ? ನಿನ್ನಂಥೊರಿಗೆ." ಅಂತ ಉಗೀತಿದ್ರು. ಕೃಷ್ಣ ಜಾರತ್ವ ಮಾಡಿದರೆ ಪರವಾಗಿಲ್ಲ, ಕೃಷ್ಣನನ್ನು ಪೂಜಿಸುವವರು ಮಾಡಬಾರದು- ಅಂದ್ರೆ ಎಲ್ಲರಿಗೂ ಗೊತ್ತಾಗೋ ಹಾಗೆ ಮಾಡಬಾರದು. ಈಗ ನಾನು ಒಂದು ಸಿದ್ಧಾಂತಕ್ಕೆ ಬಂದಿದ್ದೇನೆ. ತಪ್ಪು ಮಾಡಬಾರದು ನಿಜ, ಮಾಡೋದಾದ್ರೆ ಯಾರಿಗೂ ಗೊತ್ತಾಗದ ಹಾಗೆ ಮಾಡಬೇಕು. ಹಾಗೇನಾದರೂ ಸಿಕ್ಕಿ ಬೀಳೋಹಾಗೆ ತಪ್ಪು ಮಾಡೋದೇ ನಮ್ಮ ಹಣೆ ಬರಹವಾಗಿದ್ದರೆ, "ದೇವರೇ, ನಿನ್ನ ದಮ್ಮಯ್ಯ, ನನ್ನನ್ನು ಪುರೋಹಿತನಾಗಿ ಹುಟ್ಟಿಸಬೇಡ, ಒಬ್ಬ evಚಿಟಿgeಟisಣ ಮಾಡಪ್ಪಾ" ಅಂತ ಕೇಳಿಕೋಬೇಕು.</p>
		<p class="quote-author">
			-ಡಾ| ಪಿ. ಎಸ್. ಮೈಯ<br />(ವೆಸ್ಟ್‍ಮಾಂಟ್, ಇಲಿನಾಯ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">'ಕೊಂಡ' -ನಾ ಕಂಡಂತೆ</h1>
		<p>ಹಳೆಯ ಭಕ್ತಿಶ್ರದ್ಧೆಯಳಿಸಿಹೋಗಿವೆ ಮಾಸಿ |</p>
		<p>ಸುಳಿದಿಲ್ಲವಾದ ಹೊಸ ದರ್ಶನದ ಹೊಳಪುಂ ||</p>
		<p>ಪಳಗಿದ್ದ ಮನೆ ಬಿದ್ದ ಕುಂಟ ಕುರುಡನ ತೆರದಿ |</p>
		<p>ತಳಮಳಿಸುತಿದೆ ಲೋಕ-ಮಂಕುತಿಮ್ಮ ||</p>
		<p>(_ಡಿ.ವಿ. ಗುಂಡಪ್ಪ: ಮಂಕುತಿಮ್ಮನ ಕಗ್ಗ)</p>
		<p>ಬುದ್ಧಿಮಾತಿದು ನಿನಗೆ; ಸಿದ್ಧನಿರು ಸಕಲಕ್ಕಮ್ |</p>
		<p>ಎದ್ದು ಕುಣಿಯಲಿ ಕರ್ಮ, ದೈವ ನಿದ್ರಿಸಲಿ ||</p>
		<p>ಅದ್ಭುತಗಳರಿದಲ್ಲ: ಭವ್ಯಕ್ಕೆ ಹದ್ದಿಲ್ಲ |</p>
		<p>ಸಿದ್ಧನಾಗೆಲ್ಲಕಂ-ಮಂಕುತಿಮ್ಮ ||</p>
		<p>(_ಡಿ.ವಿ. ಗುಂಡಪ್ಪ: ಮಂಕುತಿಮ್ಮನ ಕಗ್ಗ)</p>
		<p>ಕಾರ್ತೀಕ ಮಾಸದ ಒಂದು ಸಂಜೆ ಆಕಾಶದಲ್ಲಿ ಮೋಡಗಳು ಕವಿಯುತ್ತಿದೆ. ಸೂರ್ಯಾಸ್ತದ ನಂತರ ಬೇಗ ಆಕಾಶ ಕಡುಗಪ್ಪಾಗಿ ಯಾವುದೋ ಹಿಂದಿನ ನೆನಪುಗಳನ್ನು ತಂದುಕೊಡಹತ್ತಿದವು. ಕಾರ್ತೀಕ ಅಮವಾಸ್ಯೆ ಹತ್ತಿರ ಬಂದಂತೆ ಮನಸ್ಸು ಮೂವತ್ತು ವರ್ಷ ಹಿಂದಕ್ಕೆ ಹೋಗಿ ನೆನಪಿನಾಳದಿಂದ ಒಂದೊಂದೇ ಚಿತ್ರ ಕಣ್ಣಮುಂದೆ ಬರತೊಡಗಿತು. ಓಲಗದ ಸಂಗೀತ, ಢೋಲಿನ ಶಬ್ದ, ನಂದಿಕಂಬ ಕುಣಿದ ಘಲ್ ಘಲ್, ಆವೇಶದಿಂದ ಕೂಗಾಡುವ ಗಂಡುಧ್ವನಿ, ರಾತ್ರಿ, ಕೆಂಡ, ಛಳಿ..... ಇತ್ಯಾದಿ, ಇತ್ಯಾದಿ...</p>
		<p>ನಮ್ಮ ಮನೆಯ ಮುಂದೆಯೇ ಮಾದೇಶ್ವರ ದೇವಾಲಯ ಅದರ ಮುಂಭಾಗದಲ್ಲಿ ದೊಡ್ಡ ಅಶ್ವತ್ಥವೃಕ್ಷ. ಅದರ ಬುಡದಲ್ಲಿ ನಾಗರಕಲ್ಲುಗಳು. ಆ ಆವರಣದಿಂದಾಚೆ ಎರಡೂ ಸಾಲುಗಳಲ್ಲಿ ಎಂಟು-ಹತ್ತು ಮನೆಗಳು, ಅಲ್ಲಿಂದ ಮುಂದೆ ಪೇಟೆಯ ಬೀದಿ, ಕಡೆಗೆ ಸೌದೆ ಡಿಪೋ.</p>
		<p>ಸೊಗಸಾಗಿ ಅಲಂಕರಿಸಲ್ಪಟ್ಟ ತೇರಿನಲ್ಲಿ ಮಾದೇಶ್ವರಸ್ವಾಮಿಯನ್ನು ಕೂರಿಸಿ ಊರೆಲ್ಲ ಮೆರವಣಿಗೆ ಮಾಡಿಸುವರು, ಈ ಕಾರ್ತೀಕ ಅಮವಾಸ್ಯೆಯಂದು. ಉತ್ಸವ ಎಂದಲ್ಲಿ ನಾದಸ್ವರ ಮೇಳ ಇರಲೇ ಬೇಕು. ದೇವರಿಗೆ ಪ್ರಿಯವಾದ ಢೋಲು ಉತ್ಸವಕ್ಕೆ ವಿಶೇಷ ಕಳೆ ಕೊಡುವುದು. ಮಾದೇಶ್ವರ ದೇವಾಲಯದಲ್ಲಿ ಧನುರ್ಮಾಸ ದಿನವೂ ಬೆಳಗಿನ ಜಾವದಲ್ಲಿ ಢೋಲಿನ ಸೇವೆ ನಡೆಯುವುದು. ಬೆಳಗಿನ ಸಿಹಿ ನಿದ್ದೆ ಕೆಡುವುದೆಂದು ಬೇಜಾರಿಸಿಕೊಳ್ಳುವವರು ಇದ್ದರೂ, ಆ ಬ್ರಾಹ್ಮೀ ಮುಹೂರ್ತದಲ್ಲಿ ಕೇಳಿದ ಢೋಲಿನ ನಾದ ಒಂದು ವಿಶೇಷ ಪರಿಣಾಮವನ್ನೇ ಮಾಡುವುದು. ಜನಸಾಮಾನ್ಯರನ್ನು ತೇರಿಗೆ ಸುಲಭವಾಗಿ ಆಕರ್ಷಿಸುತ್ತಿದ್ದುದು ಸಿನಿಮಾ ಹಾಡುಗಳು. ಸಾಬೂಜಾನಿನ ಕುದುರೆ ಗಾಡಿಯ ಮೇಲೆ ಎರಡು ಸ್ಪೀಕರ್‍ಗಳನ್ನು ಕಟ್ಟಿ, ಗಾಡಿಯಲ್ಲಿ ರೆಕಾರ್ಡ್‍ಗಳನ್ನು ಹಾಕಿದರೆಂದರೆ, ನಾದಸ್ವರ-ಢೋಲು ಸಿನಿಮಾ ಹಾಡುಗಳು ಎಲ್ಲದರ ನಾದವೋ ಗದ್ದಲವೋ ಅಭಾಸವಾಗಿ ಕಿವಿ ತೂತಾಗಿಸುವುದು!</p>
		<p>ಈ ಸಂದರ್ಭಕ್ಕೆ ವಿಶೇಷ ಮೆರಗನ್ನು ಕೊಡುವುದು ನಂದಿ ಕಂಭ. ಇಪ್ಪತ್ತು-ಇಪ್ಪತ್ತೈದು ಅಡಿ ಎತ್ತರದ ಮರದ ಕಂಭದಲ್ಲಿ ಬೆಳ್ಳಿ ಮುಲಾಮು ಹಚ್ಚಿದ ಹಿತ್ತಾಳೆಯ ಅಲಂಕಾರದ ದೊಡ್ಡ ಬಳೆಗಳು, ಬಳೆಗಳ ಮಧ್ಯ ತೆಳುವಾಗಿ ಕಟೆದು ಪೋಣಿಸಿದ ಅಲ್ಲಾಡುವ ಹಿತ್ತಾಳೆ ರೇಖುಗಳು, ಕಂಭದ ತುತ್ತತುದಿಯಲ್ಲಿ ಬೆಳ್ಳಿಯ ಚಿಕ್ಕ ಕೊಡೆ. ಬೆಳ್ಳಿ ನಂದಿಯನ್ನು ಕಂಭದ ಮಧ್ಯೆ ಅಳವಡಿಸಲಾಗಿರುತ್ತದೆ. ಕಂಭದಿಂದ ಧ್ವಜವೊಂದು ಇಳಿಬಿದ್ದಿದೆ. ಅಷ್ಟು ಭಾರದ ಕಂಭವನ್ನು ಎತ್ತಿ ಕುಣಿಸುವಾಗ ಜಾರದಿರಲು ಕಂಭವೂ ಸೇರಿದಂತೆ, ಕುಣಿಸುವವರ ಮೈಗೆ ಅಡ್ಡಲಾದ ಕೆಂಪು ಡಾವಲಿ. ಕಂಭ ಕುಣಿಸುವವರು ಢೋಲಿನ ಲಯಕ್ಕೆ ಹೆಜ್ಜೆ ಹಾಕುತ್ತಾ ನಂದಿ ಕಂಭವನ್ನು ಮೇಲಕ್ಕೂ ಕೆಳಕ್ಕೂ ಆಡಿಸಿದಾಗ, ಹಿತ್ತಾಳೆ ಬಳೆಗಳು ಘಲ್ ಘಲ್ ಎಂದು ಶಬ್ದ ಮಾಡುವುವು. ಕಂಭದ ಆಯ ತಪ್ಪದಂತೆ ಶಿಖರದ ಎರಡೂ ಕಡೆಗೆ ದಪ್ಪ ಹಗ್ಗಗಳನ್ನು ಕಟ್ಟಿ ಇಬ್ಬರು ಒಂದೊಂದು ಕಡೆಗೆ ಹಿಡಿದು ಸಮತೋಲನ ಕಾಪಾಡುವವರು. ಇಂತಹ ಕಂಭಗಳೆರಡು ಈ ವಿಶೇಷ ಸಂದರ್ಭಕ್ಕೆ ಇರುತ್ತವೆ.</p>
		<p>ಏನು ಭೈರವಲೀಲೆಯೀ ವಿಶ್ವವಿಭ್ರಮಣೆ! |</p>
		<p>ಏನು ಭೂತಗ್ರಾಮನರ್ತನೋನ್ಮಾದ! ||</p>
		<p>ಏನಗ್ನಿ ಗೋಳಗಳು! ಏನಂತರಾಳಗಳು! |</p>
		<p>ಏನು ವಿಸ್ಮಯ ಸೃಷ್ಟಿ -ಮಂಕುತಿಮ್ಮ ||</p>
		<p>(_ಡಿ.ವಿ. ಗುಂಡಪ್ಪ: ಮಂಕುತಿಮ್ಮನ ಕಗ್ಗ)</p>
		<p>ಕಾರ್ತೀಕ ಅಮವಾಸ್ಯೆಯ ಉತ್ಸವದ ವಿಶೇಷವೆಂದರೆ ವೀರಭದ್ರನು ಬೆಂಕಿಯ ಕೊಂಡವನ್ನು ಬರಿಗಾಲಲ್ಲಿ ಹಾಯ್ದು ಹೋಗುವುದು! ಇದನ್ನು ನೋಡಲು ನೂರಾರು ಜನ ರಾತ್ರೋರಾತ್ರಿ ಕಾದಿರುತ್ತಾರೆ. ಮಾದೇಶ್ವರ ಗುಡಿಯ ಆವರಣದಲ್ಲಿ ಪೇಟೆ ಬೀದಿಗೆ ಸೇರಿದಂತೆ, ಸೌದೆಡಿಪೋ ಒಂದಿತ್ತು. ಅಲ್ಲಿ ಇನ್ನೂರು ಅಡಿ ಜಾಗದಲ್ಲಿ ಮಧ್ಯೆ ಪೂರ್ವ-ಪಶ್ಚಿಮವಾಗಿ ಸುಮಾರು ೮-೧೦ ಅಡಿ ಉದ್ದ, ಸುಮಾರು ೪ ಅಡಿ ಅಗಲ, ನಾಲ್ಕಾರು ಅಡಿ ಆಳವಾದ ಕಂದಕವನ್ನು ತೋಡುತ್ತಾರೆ. ಕಂದಕದಲ್ಲಿ ದೊಡ್ಡ ಮರದ ದಿಮ್ಮಿಗಳನ್ನು ಪೇರಿಸಿದ್ದು, ನೆಲಮಟ್ಟದಿಂದ ಸುಮಾರು ಮೂರು ಅಡಿ ಮೇಲಕ್ಕಿರುತ್ತದೆ. ಉತ್ಸವದಂದು ಸಂಜೆ ವಿಧಿವತ್ತಾಗಿ ಅದಕ್ಕೆ ಬೆಂಕಿ ಮುಟ್ಟಿಸಲಾಗುತ್ತದೆ. ಅಷ್ಟು ದಿಮ್ಮಿಗಳೂ ಉರಿದರೆ ಆಗುವ ಕೆಂಡ ಅದೆಷ್ಟು! ಅದರ ಮೇಲೆ ವೀರಭದ್ರನು ಬರಿಗಾಲಲ್ಲಿ ಓಡುವ ಕ್ಷಣಕ್ಕಾಗಿ ರಾತ್ರೋರಾತ್ರಿ ಜನ ನೆರೆದು ನಿರೀಕ್ಷಿಸುತ್ತಾರೆ.</p>
		<p>ಕೊಂಡ ಹಾಯುವ ವ್ಯಕ್ತಿ ವೀರಭದ್ರನ ತಲೆಯಿಂದ ಇಳಿಬಿದ್ದ ಟೊಂಫನ್ ಕೂದಲು, ಮುಖಕ್ಕೆ ಕೆಂಬಣ್ಣ; ದಪ್ಪವಾದ ಕೃತಕ ಗಿರಿಜಾಮೀಸೆ; ಹಣೆಯಲ್ಲಿ ನಾಲ್ಕು ಬೆರಳಿನ ಪಟ್ಟೆ ವಿಭೂತಿ; ರುದ್ರಾಕ್ಷಿಮಾಲೆ-ಹೂಮಾಲೆ; ರೇಷ್ಮೆಪಂಚೆ ಕಚ್ಚೆ; ನಡುಪಟ್ಟಿ; ಸೊಂಟದಿಂದ ಇಳಿಬಿದ್ದ ಝಳಪಿಸುವ ಕತ್ತಿ; ನೋಡಿದ ಕೂಡಲೆ ಯಾರಿಗೂ ಭಯ ಉಂಟಾಗುವ ರಾವಣಾಸುರನ ರೂಪ! ಇವನು ವ್ರತ ನೇಮಗಳನ್ನೆಲ್ಲಾ ಪಾಲಿಸಿ ಅಂದು ಸಂಜೆ ಸ್ವಾಮಿಯ ರಥದೊಂದಿಗೆ ಊರೆಲ್ಲ ಕುಣಿದಾಡುತ್ತ ಬರುವನು.</p>
		<p>ಅಂದು ಮಾದೇಶ್ವರನಿಗೆ ವಿಶೇಷ ಪೂಜೆ. ತೇರನ್ನು ಮಧ್ಯಾಹ್ನದಿಂದ ಅಲಂಕರಿಸುವರು. ಆ ಸುತ್ತಲ ವರ್ತಕರೆಲ್ಲ ಅಂದಿನ ಕೈಂಕರ್ಯದಲ್ಲಿ ತೊಡಗುತ್ತಾರೆ. ರಾತ್ರಿಯ ಏಳೆಂಟು ಗಂಟೆಗೆ ವಿಶೇಷವಾಗಿ ಅಂಲಂಕೃತಗೊಂಡ ಮಾದೇಶ್ವರ ಸ್ವಾಮಿಯ ತೇರು ಹೊರಟಾಗ, ಮುಂಭಾಗದಲ್ಲಿ ನಾದಸ್ವರ ಮೇಳ, ಅದರ ಹಿಂದೆ ನಂದಿ ಕಂಭ, ಅದರ ಹಿಂದೆ ಢೋಲಿನವರು, ಅತ್ತಿತ್ತ ಪೆಟ್ರೋಮಾಕ್ಸ್ ದೀಪಧಾರಿಗಳು, ಅಂದಿನ ವಿ.ಐ.ಪಿ. ವೀರಭದ್ರ, ಸ್ವಾಮಿಯ ತೇರು ಎಲ್ಲಕ್ಕಿಂತ ಹಿಂದೆ 'ನಾ ಯಾವುದಕ್ಕೂ ಕಡಿಮೆ ಇಲ್ಲ' ಎಂಬಂತೆ ಸಿನಿಮಾ ಸಂಗೀತವನ್ನು ಗರಿಷ್ಠ ಮಿತಿಯಲ್ಲಿ ಪ್ರಸಾರ ಮಾಡುವ ಸಾಬೂಜಾನನ ಟಾಂಗಾ ಗಾಡಿ! ಊರಿನ ಪ್ರಮುಖ ಬೀದಿಗಳನ್ನೆಲ್ಲ ತಿರುಗಿ ತೇರು ಗುಡಿಗೆ ಹಿಂತಿರುಗುವಾಗ ಬೆಳಗಿನ ಜಾವದ ಮೂರು ಗಂಟೆಯಾದರೂ ಆಗಿರುತ್ತೆ.</p>
		<p>ಆ ವೇಳೆಗೆ ಸೌದೆ ಡಿಪೋ ಪ್ರಾಕಾರದಲ್ಲಿ ಎಲ್ಲೆಲ್ಲಿ ಜಾಗವಿದೆಯೋ ಅಲ್ಲೆಲ್ಲ <em>ದಿಮ್ಮಿಗಳ ಮೇಲೆ</em>, ಗುಡಿಯ ಗೋಡೆ ಮೇಲೆ, ಪಕ್ಕದ ಅಂಗಡಿಗಳ ಛಾವಣಿ, ಹಿಟ್ಟಿನ ಮಿಲ್ಲು, ಟೈಲರ್ ಜಾವಾಜಾನನ ಅಂಗಡಿ ಮಹಡಿ ಮೇಲೆಲ್ಲ ಜನ ದಟ್ಟೈಸಿರುತ್ತಾರೆ. ಕೊಂಡದ ಸುತ್ತ ಕೊಂಚ ಜಾಗ ಬಿಟ್ಟು ಬಿದಿರಿನ ಕಟಕಟೆ ಕಟ್ಟಿ ಜನರನ್ನು ನಿಯಂತ್ರಿಸುವ ಪಯತ್ನ ನಡೆಯುತ್ತಿರುತ್ತೆ. ಕೆಂಡವನ್ನು ಜೀವಂತ ಇಟ್ಟಿರಲು ಬೇವಿನ ಸೊಪ್ಪಿನ ಕಟ್ಟುಗಳಿಂದ ಬೀಸುವರು.</p>
		<p>ತೇರು ಹಿಂತಿರುಗಿದ ಮೇಲೆ ಸ್ವಾಮಿಯನ್ನು ಭುಜದ ಮೇಲೆ ಹೊತ್ತುತಂದು ಕೊಂಡದ ಸುತ್ತ ಮೂರು ಬಾರಿ ಪ್ರದಕ್ಷಿಣೆ ಬರುವರು. ಕಲಶವನ್ನೋ ಮತ್ತೇನನ್ನೋ ಹೊತ್ತ ಪೂಜಾರಪ್ಪ, ಢೋಲು, ನಂದಿಕಂಭಗಳು, ವೀರಭದ್ರ ಸ್ವಾಮಿಯ ಹಿಂದೆ ಸುತ್ತಿ ಬರುವರು. ಪುರ್ವಾಭಿಮುಖವಾಗಿ ಸ್ವಾಮಿಯನ್ನು ಕೊಂಡದ ಆಚೆಗೆ ನಿಲ್ಲಿಸಿಕೊಳ್ಳುವರು.</p>
		<p>ಈಗ ನಂದಿ ಕಂಭವನ್ನು ಹೊತ್ತ ಇಬ್ಬರು ಕೊಂಡ ಸುತ್ತುತ್ತ ಕಂಭ ಕುಣಿಸುವಲ್ಲಿನ ತಮ್ಮ ಚತುರತೆ-ಚಮತ್ಕಾರಗಳನ್ನೆಲ್ಲ ತೋರಿಸುವರು, ಲಯಬದ್ಧವಾಗಿ ಘಲ್ ಘಲ್ ಶಬ್ದ ಮಾಡುತ್ತಾ. ರಾತ್ರಿಯ ಕತ್ತಲಲ್ಲಿ ಕೆಂಡದ ಹಾಗೂ ಪೆಟ್ರೋಮಾಕ್ಸ್ ದೀಪದ ಬೆಳಕಿನಲ್ಲಿ ಮಿರಿಮಿರಿಗುಟ್ಟುವ ನಂದಿಕಂಭಗಳ ಕುಣಿತ ಎಂದಿಗೂ ಮರೆಯಲಾಗದ ದೃಶ್ಯ.</p>
		<p>ಆನಂತರ ವೀರಭದ್ರನ ಸರದಿ. ಸಂಜೆ ತೇರು ಹೊರಟಾಗಿನಿಂದಲೂ ಊರೆಲ್ಲ ಸುತ್ತಿಬಂದ ಅವನ ಆವೇಶ ಈಗ ಇನ್ನೂ ಉಚ್ಛ್ರಾಯಕ್ಕೇರಿದೆ. ಕೆಂಪಾದ ಕಣ್ಣುಗಳನ್ನು ತಿರುಗಿಸುತ್ತಾ, ಕತ್ತಿಯನ್ನು ಝಳಪಿಸುತ್ತಾ, ಮೈಯನ್ನು ತೂಗುತ್ತಾ ಎದುರಿಗಿರುವವರನ್ನೆಲ್ಲ ಬೆದರಿಸುವಂತೆ ಏನೇನೋ ಮಾತನಾಡುವನು. ಸಂಜೆಯಿಂದ ಕೂಗಿದ ಕಂಠ ಈ ವೇಳೆಗೆ ಧ್ವನಿ ಹೊರಬರಲಾರೆನೆಂದರೂ ಲಕ್ಷಿಸದೆ ಏನೇನೋ (ಏನೆಂದು ಕೇಳಬೇಡಿ) ಕೂಗುವನು. ಈ ಎಲ್ಲ ಕಾರ್ಯಕ್ರಮಕ್ಕೂ ಇಬ್ಬರು ಢೋಲಿನವರ ಪಕ್ಕವಾದ್ಯ ಇದ್ದೇ ಇದೆ. ವೀರಭದ್ರನ ಸವಾಲಿಗೆ ಢೋಲಿನವರು ತಕ ತಕ ಧಿಂ ತಕ ತಕ ಧಿಂ ಎಂದು ತೀವ್ರ ಗತಿಯಲ್ಲಿ ಜವಾಬು ಕೊಡುತ್ತಾರೆ. ಮತ್ತೆ ಸವಾಲ್ ಮತ್ತೆ ತಕಧಿಂ ಜವಾಬ್. ಈ ರೀತಿ ಬಹಳಷ್ಟು ಹೊತ್ತು ನಡೆದು ಆನಂತರ ತಾಳದ ಗತಿ ಹೆಚ್ಚಿ ವೀರಭದ್ರನು ವೇಗವಾಗಿ ದಾಪುಗಾಲು ಹಾಕುತ್ತ ಕೊಂಡ ಸುತ್ತುತ್ತಾನೆ. ಮಧ್ಯೆ ಮಧ್ಯೆ ಇನ್ನೇನು ಕೊಂಡ ಹಾಯುತ್ತಾನೇನೋ ಎಂದು ಜನ ತಿಳಿದುಕೊಳ್ಳುವಂತೆ ಕೆಂಡದ ಮೇಲೆ ಕಾಲಿರಿಸಿದಂತೆ ಮಾಡಿ ಹಿಂತೆಗೆದಾಗ ಜನ ಓ ಎಂದು ಕೂಗುವರು. ಆ ದೃಶ್ಯ ಕಾಣಿಸದವರು ವೀರಭದ್ರ ಕೊಂಡ ಹಾಯ್ದೇಬಿಟ್ಟ ಎಂದು ಭಾವಿಸುವರು. ಒಂದು-ಒಂದೂವರೆ ಗಂಟೆಯಿಂದ ಚಳಿಯಲ್ಲಿ ನಿಂತ ಜನಕ್ಕೆ ಕೊಂಡದ ಶಾಖ ಹಿತವಾಗಿದೆ. ಎಲ್ಲ ಬೆಚ್ಚಗೆ ಹೊದ್ದಿದ್ದಾರೆ, ಕೊಂಡದ ಹೊಂಬೆಳಕು ಸುತ್ತೆಲ್ಲ ಹಬ್ಬಿದೆ. ತಾಳ-ತಮಟೆಗಳು ಎಲ್ಲರ ಗಮನವನ್ನು ಜಾಗೃತಗೊಳಿಸಿ ಮುಂದೆ ನಡೆಯಬಹುದಾದ ವಿಶಿಷ್ಟ ಘಟನೆಯ ಕಡೆಗೆ ಕೇಂದ್ರಿಕೃತಗೊಳಿಸಿದೆ. ನೂರಾರು ಜನಗಳ ಜಂಗುಳಿಯಲ್ಲಿ ಉದ್ದ, ದಪ್ಪ, ಕುಳ್ಳ, ಮೋಟು ಎಲ್ಲ ಆಕಾರದವರೂ ಎಲ್ಲೆಲ್ಲೋ ನುಸುಳಿಯಾದರೂ ಆ ದೃಶ್ಯ ನೋಡುವುದೆಂದರೆ ಅದೂ ಆ ಸರಿಹೊತ್ತಿನಲ್ಲಿ! ಆ ವೇಳೆಯಲ್ಲಿ ಮನೆಯ ದೊಡ್ಡವರ ಕಣ್ಣು ತಪ್ಪಿಸಿಯಾದರೂ ಆ ಗುಡಿಗೆ ಹೋಗಿ ಆ ದೃಶ್ಯ ನೋಡದ ಹೊರತು ಜನ್ಮವೇ ಸಾರ್ಥಕವಲ್ಲ ಬಿಡಿ! ಅದೆಂಥ ಣhಡಿiಟಟ ಎನ್ನುತ್ತಾರಲ್ಲ....</p>
		<p>ಇದ್ದಕ್ಕಿದ್ದಂತೆ 'ಜೈ ಮಾದೇಶ್ವರಾ' ಎಂಬ ಕೂಗಿನೊಂದಿಗೆ ಢೋಲಿನ ತಕತಕಧಿಂ ತಕತಕಝಂ ತೀವ್ರ ಗತಿಗೆ ಬಂದಿರುವಾಗ ವಿರಭದ್ರನು ಎಂಟು ಅಡಿ ಉದ್ದದ ಕೆಂಪಾದ ಕೆಂಡದ ಕೊಂಡವನ್ನು ದಾಟಿಯೇ ಬಿಟ್ಟ! ಅಗೋ ಅವನ ಹಿಂದೆ ಕಲಶ ಹೊತ್ತ ಪೂಜಾರಪ್ಪ, ಮಡಿ ಪಂಚೆ ಉಟ್ಟ ಇನ್ನೂ ಐದಾರು ಮಂದಿ ಗಂಡಸರು ಓಡುತ್ತಿದ್ದಾರೆಲ್ಲ! ಅವರಿಗೆಲ್ಲ ಹೇಗೆ ಕೆಂಡ ತುಳಿದೋಡಲು ಸಾಧ್ಯವಾಯಿತು ಎಂದು ಯೊಚಿಸುವಷ್ಟರಲ್ಲಿ ಆ ಒಂದು ವಿಶೇಷ ನಡೆದೇ ಹೋಯಿತು. ಈಗ ಸ್ವಾಮಿಗೂ, ಆ ನಂತರ ವೀರಭದ್ರನಿಗೂ ಮಂಗಳಾರತಿ ಢಣ ಢಣ ಗಂಟೆಯ ನಾದದೊಂದಿಗೆ ನಡೆಯುತ್ತಿದೆ. ಜನರ ಮನಸ್ಸೆಲ್ಲ ಆಶ್ಚರ್ಯ-ಭೀತಿಗಳಿಂದ ತುಂಬಿದೆ. ಅರೆ! ವೀರಭದ್ರನ ಆವೇಶವೆಲ್ಲ ಇಳಿಯುತ್ತಿದ್ದಂತಿದೆ. ಆದರೆ ಅವನ ಹಿಂದೆ ಓಡಿದ ಇತರರು ಆ ಘಟನೆಯ ತೀವ್ರತೆಯನ್ನು ತಾಳಿಕೊಳ್ಳಲಾರದೆ ಜ್ಞಾನತಪ್ಪಿ ಉರುಳಿದ್ದಾರೆ. ಅವರಿಗೆಲ್ಲ ಶೈತ್ಯೊಪಚಾರ ಆಗುತ್ತಿದೆ.</p>
		<p>"ಎಲ್ಲರೂ ತಡಕಳ್ಳಲ ಕಣಪೋ"</p>
		<p>"ಆ ಈರಭದ್ರ ಕಾಲಿಗೆ ಅದೆಂತದೋ ಅಸಿರು ಅಚ್ಚಕಂಡಿರ್ತಾನಂತಪ್ಪೋ. ಅವನಿಗೆ ಏನೂ ಆಯಕ್ಕಿಲ್ಲ. ಮಿಕ್ಕವರಿಗೆ ಕಾಲೆಲ್ಲ ಬೊಬ್ಬೆ ಬಂದೋಗದಂತೆ" ಎಂದೆಲ್ಲ ಮಾತುಗಳು ಪ್ರೇಕ್ಷಕರಲ್ಲಿ ಕೇಳಿಬರುವುದು. ಜನರನ್ನು ನಿಯಂತ್ರಿಸುವುದು ಈಗ ಇನ್ನೂ ಕಷ್ಟವಾಗಿದೆ. ಇದೇನು! ಹೊಂಡದ ಇನ್ನೊಂದು ಮೂಲೆಯಲ್ಲಿ ಯಾರೋ ಹೆಂಗಸು ಮಂಡಿಯೂರಿ ಕುಳಿತಿದ್ದಾಳೆ. ಅದೇ ಆ ಪಾರೋತಮ್ಮನ ಮಗಳು! ಅವಳ ತಲೆ ಮೇಲೆ ಪಂಚೆ ಹೊದಿಸಿದ್ದಾರೆ, ಬದಿಯ ಕೊಡ ಎತ್ತಿ ಯಾರೋ ಅವಳ ತಲೆ ಮೇಲೆ ನೀರು ಸುರಿಯುತ್ತಿದ್ದಾರೆ, ಅನಂತರ ಮತ್ತಾರೋ ದೊಡ್ಡ ಜಾಲಿರಿ ಸೌಟಿನಿಂದ ಕೆಂಡವನ್ನೆತ್ತಿ ಆಕೆಯ ತಲೆ ಮೇಲೆ ಸುರಿಯುತ್ತಿದ್ದಾರೆ!</p>
		<p>"ಆಕೆಗೆ ಮದ್ವೆ ಆಗಿಲ್ಲಂತಪ್ಪ. ಅವರಮ್ಮ ಅರಕೆ ಒತ್ಕೊಂಡವಳಂತೆ. ಬಿಂ ಮನಸಿ ಆಗದೋರು ಹೀಗೆ ಕೆಂಡ ಸುರುವುಸ್ಕೋತಾರಪ್ಪ" ಎಂದು ಒಬ್ಬನ ಕಾಮೆಂಟರಿ ನಡೆದೇ ಇದೆ.</p>
		<p>ಇಷ್ಟರಲ್ಲಿ ದೇವರನ್ನು ಗುಡಿಯೊಳಕ್ಕೆ ಕೊಂಡೊಯ್ಯಲಾಗಿದೆ. ವೀರಭದ್ರ, ಢೋಲಿನವರು ಎಲ್ಲ ಅಲ್ಲಿಗೇ ಹೋಗುತ್ತಿದ್ದಾರೆ. ಮುಂದೆ ಜನರ ಸಂಯಮ ಮೀರಿದಂತೆ ಆ ನಂತರದ ಕಲಾಪಗಳನ್ನು ತಿಳಿಯುತ್ತ; ಎಳೆ ಮಕ್ಕಳು ಅಳುತ್ತಾ, ಚಿಕ್ಕಮಕ್ಕಳು ತಪ್ಪಿಸಿಕೊಂಡು ಅಳುತ್ತಾ ಅಲೆಯುವುದು, ಈ ರೀತಿ ಜನರೆಲ್ಲ ಚದರಿ ಅವರವರ ಮನೆಗಳಿಗೆ ಹೋಗಿ ಬಿಡುವರು.</p>
		<p>ಆ ನಂತರ ಬೆಳಗಿನ ಏಳು ಗಂಟೆಗೆ ಏಳುವಾಗ ಗುಡಿಯಲ್ಲಿ ಕೂಗಾಟ, ಜಗಳ, ಬೀದಿಗೆ ಬಿದ್ದ ಎಂಜಲೆಲೆ ರಾಶಿ, ಬೀದಿನಾಯಿಗಳ ಕಚ್ಚಾಟ- ಇವನ್ನು ನೋಡಿ ಓ ಗುಡಿಯಲ್ಲಿ ಸಮಾರಾಧನೆ ಆಯಿತು ಎಂದು ತಿಳಿಯುತ್ತಿತ್ತು.</p>
		<p>ಮೂವತ್ತು ವರ್ಷಗಳ ಹಿಂದೆ ನೋಡುತ್ತಿದ್ದ ಕೊಂಡ ಮನಸ್ಸಿನಲ್ಲಿ ಅಚ್ಚೊತ್ತಿ ನಿಂತಿದೆ. ಈಗಲೂ ಘಟನೆಗಳು ಸರಮಾಲೆಯಂತೆ ಕಣ್ಮುಂದೆ ಬಂದಾಗ ಮೈ ನವಿರೇಳುತ್ತದೆ.</p>
		<p>ಇಹುದಕಿಂತೊಳಿತಿಹುದು; ಒಳಿತ ಗಳಿಸಲ್ಬಹುದು |</p>
		<p>ಸಹಸಿಸುವೆನದಕೆನುತ ಮತಿಯಿನೇ ಪ್ರಗತಿ ||</p>
		<p>ರಹಸಿಯದ ಬುಗ್ಗೆಯದು, ಚಿಮ್ಮುತಿಹುದೆಲ್ಲರೊಳು |</p>
		<p>ಸಹಜವಾ ಮತಿಕೃತಕ-ಮಂಕುತಿಮ್ಮ ||</p>
		<p>(_ಡಿ.ವಿ. ಗುಂಡಪ್ಪ: ಮಂಕುತಿಮ್ಮನ ಕಗ್ಗ)</p>
		<p class="quote-author">
			-ನೀರಜ ಅಚ್ಯುತರಾವ್<br />(ನೈವೇಲಿ, ತಮಿಳುನಾಡು)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಜಾಣ ಹೆಂಡತಿ</h1>
		<p><em>ಮೀನಿಗೆ ಈಜೋದನ್ನ ಹೇಳ್ಕೊಡಬೇಕಾಗೇನೂ ಇಲ್ಲ, ನಿಜ. ಆದರೆ, ಅಮ್ಮನ ಮನೇಲಿದ್ದಾಗ್ಲೇ ಅಡಿಗೆ ಮಾಡೋ ಅಪ್ರೆಂಟಿಸ್‍ಶಿಪ್‍ನ್ನ ತೊಗೊಳ್ದೆ, ಗಂಡನ ಮನೆಗೆ ಬಂದರೆ, ಸ್ವಲ್ಪ ಕಷ್ಟಾನೇ! ಅಥವಾ, "ಕಲ್ಪಲತಾ" ಪಾಕಶಾಸ್ತ್ರದ ವೇದಮ್ಮನವರೇ ಗತಿ!!</em></p>
		<p>ಒಂದು ದಿನ ನಮ್ಮ ಮನೆಗೆ ಬಹಳ ಜನ ಅತಿಥಿಗಳು ಬಂದಿದ್ದರು. ಎಲ್ಲರೂ ಮಾತನಾಡುತ್ತ ಕುಳಿತಿದ್ದಾಗ ನಮ್ಮ ಯಜಮಾನರು ಎದ್ದು ಒಳಗೆ ಹೊದರು. ಹತ್ತು ನಿಮಿಷದ ಮೇಲೆ ಅವರು ಚಹಾ ಮಾಡಿ ತಂದು ಎಲ್ಲರಿಗೂ ಹಂಚತೊಡಗಿದರು. ಅಲ್ಲಿ ಕುಳಿತಿದ್ದ ಹೆಂಗಸರೆಲ್ಲರೂ ಆ ಎಂದು ಬಾಯಿಬಿಟ್ಟುಕೊಂಡು ನೋಡುತ್ತ ಕುಳಿತಿದ್ದರು. ಅವರಲ್ಲಿ ಗಟ್ಟಿಗಿತ್ತಿ ಎನ್ನಿಸಿಕೊಂಡ ಕಮಲಾಬಾಯಿ ನನ್ನ ಕಡೆ ತಿರುಗಿ, "ನಿಮ್ಮ ಮನೆಯವರು ಪರವಾಗಿಲ್ರೀ, ನಿಮಗೆ ಬಹಳ ಸಹಾಯ ಮಾಡುತ್ತಾರೆ. ನಮ್ಮ ಮನೆಯ ಗಂಡಸರು ಕಾಫಿ ಕುಡಿದ ಲೋಟವನ್ನು ಅಲ್ಲೇ ಕುಕ್ಕಿ ಹೋಗುತ್ತಾರೆ" ಎನ್ನುತ್ತಾ ತನ್ನ ಬಡಗಂಡನತ್ತ ಉರಿನೋಟ ಬೀರಿದರು.</p>
		<p>ಪಾಪ, ಆ ಹೆಂಗಸರೆಲ್ಲರು ಒಳ್ಳೆಯ ಗೃಹಿಣಿಯರು. ಮದುವೆಗೆ ಮೊದಲು ಅವರ ಅಜ್ಜಿಯರು, "ನೀನು ಸೀತೆಯಂತೆ ಗಂಡನ ನೆರಳಾಗಿ ಬಾಳು, ಸತೀ ಸಾವಿತ್ರಿಯಾಗು, ನಿನ್ನ ಗಂಡನನ್ನು ಒಂದು ಮಗುವಿನಂತೆ ಲಾಲಿಸು" ಎಂದು ಅವರಿಗೆ ದಿನಬೆಳಗಾದರೆ ಉಪದೇಶ ಮಾಡುತ್ತಿದ್ದರು. ಆದರೆ ಹೆಂಡತಿ ತನಗೆ ಹೇಗೆ ಬೇಕೋ ಹಾಗೆ ಗಂಡನನ್ನು ತಯಾರು ಮಾಡಲು ಸಾಧ್ಯವಿದೆ ಎನ್ನುವ ಗುಟ್ಟನ್ನು ಆ ಅಜ್ಜಿಯರು ಬಿಟ್ಟುಕೊಡಲಿಲ್ಲ.</p>
		<p>ನನ್ನ ಗೆಳತಿ ಇಂದಿರಾ ತನ್ನ ಅಜ್ಜಿಯ ಮಾತು ಕೇಳುತ್ತಲೇ ದೊಡ್ಡವಳಾಗಿದ್ದಳು. ಮದುವೆ ಆಗುತ್ತಲೂ ಅವಳು ಗಂಡನೊಡನೆ ಹೊಸ ಸಂಸಾರ ಹೂಡಿದಳು. ಅವಳ ಗಂಡ ಬೆಳಿಗ್ಗೆ ಏಳು ಗಂಟೆಗೆ ಕೆಲಸಕ್ಕೆ ಹೊರಡುತ್ತಿದ್ದ. ಸಂಜೆ ಆರು ಗಂಟೆಗೆ ಸುಸ್ತಾಗಿ ಮನೆ ಸೇರುತ್ತಿದ್ದ.</p>
		<p>ಮೊದಲ ದಿನ ಇಂದಿರಾ ಬೆಳಿಗ್ಗೆ ಐದು ಗಂಟೆಗೆ ಎದ್ದು ಗಂಡನನ್ನೂ ಎಬ್ಬಿಸಿದಳು. ಆತ ಮುಖ ತೊಳೆದು ಬರುವಷ್ಟರಲ್ಲಿ ಹಬೆ ಏಳುತ್ತಿದ್ದ ಕಾಫಿಯನ್ನು ತಂದು ಆತನ ಮುಂದಿಟ್ಟಳು. ಗಂಡ ಸ್ನಾನಕ್ಕೆ ಹೋಗುತ್ತಲೂ ಅವಳು ಬಿಸಿಬಿಸಿಯಾಗಿ ದೋಸೆ ಮಾಡಲು ಆರಂಭಿಸಿದಳು. ಆತ ಸ್ನಾನ ಮಾಡಿ ಬರುವ ವೇಳೆಗೆ ಬಿಸಿದೋಸೆ, ಅದರ ಜತೆಗೆ ಕಾಯಿಚಟ್ನಿ ಸಿದ್ಧವಾಗಿತ್ತು. ಗಂಡ ಹೊಟ್ಟೆಯ ತುಂಬ ತೃಪ್ತಿಯಾಗಿ ತಿಂದು ಕೆಲಸಕ್ಕೆ ಹೊರಟ.</p>
		<p>ಗಂಡ ಆಫೀಸಿಗೆ ಹೋಗುತ್ತಲೂ ಇಂದಿರಾ ಮನೆಯತ್ತ ತನ್ನ ಗಮನ ಹರಿಸಿದಳು. ಆ ಮನೆಗೆ ಇದುವರೆಗೂ ಗೃಹಸ್ವಾಮಿನಿ ಇರಲಿಲ್ಲ ಎಂದು ಯಾರಿಗಾದರೂ ತಿಳಿಯುತ್ತಿತ್ತು.</p>
		<p>ಮೂಲೆ ಮನೆಯಲ್ಲೂ ಒಗೆಯುವ ಬಟ್ಟೆಗಳ ರಾಶಿ ಬಿದ್ದಿತ್ತು. ಎಲ್ಲೆಲ್ಲೂ ಧೂಳು ತುಂಬಿತ್ತು. ಮಂಚದ ಕೆಳಗೆ ಮುದುರಿ ಹಾಕಿದ್ದ ಪಂಚೆಗಳು ಒಂದಾನೊಂದು ಕಾಲದಲ್ಲಿ ಬೆಳ್ಳಗಿತ್ತೇನೋ. ಈಗಲೇನೋ ಕಂದು ಬಣ್ಣಕ್ಕೆ ತಿರುಗಿದ್ದವು. ಅಡಿಗೆ ಮನೆಯಲ್ಲಿ ಜಿರಲೆಗಳದೇ ರಾಜ್ಯವಾಗಿತ್ತು.</p>
		<p>ಇಂದಿರಾ ಸೆರಗು ಕಟ್ಟಿ ಕೆಲಸಕ್ಕೆ ಆರಂಭಿಸಿದಳು. ಒಗೆಯುವ ಬಟ್ಟೆಗಳನ್ನೆಲ್ಲಾ ಹುಡುಕಿ ತಂದು ಸೋಪಿನಲ್ಲಿ ನೆನಸಿಟ್ಟಳು. ಅವು ನೆನೆಯುವಷ್ಟರಲ್ಲಿ ಅಡಿಗೆ ಮನೆ ಚೊಕ್ಕಟವಾಯಿತು. ಆಮೇಲೆ ಬಟ್ಟೆಗಳನ್ನು ಶುಭ್ರವಾಗಿ ಒಗೆದು ಒಣಹಾಕಿದಳು. ಅಷ್ಟೇ ಅಲ್ಲ, ಮನೆಯ ಮೂಲೆ ಮೂಲೆಯಲ್ಲೂ ಗುಡಿಸಿದಳು. ಅಂತೂ ಮಧ್ಯಾಹ್ನದ ವೇಳೆಗೆ ಮನೆಯನ್ನೆಲ್ಲಾ ಅಚ್ಚುಕಟ್ಟಾಗಿ ಸಿಂಗರಿಸಿ, ಒಣಗಿದ್ದ ಬಟ್ಟೆಗಳನ್ನು ಇಸ್ತ್ರಿ <em>ಮಾಡಿ ಮಡಿಸಿ ಎತ್ತಿಟ್ಟಳು.</em> ಅವಳು ಗಂಡನ ಹೊಟ್ಟೆಯನ್ನೂ ಮರೆಯಲಿಲ್ಲ. ಸಂಜೆ ಅವನು ಬಂದಾಗ ತಿನ್ನಲು ಇರಲೆಂದು ಚಕ್ಕುಲಿ ಕರಿದಳು. ರಾತ್ರಿಯ ಊಟಕ್ಕೆ ಅನ್ನ, ಮಜ್ಜಿಗೆಹುಳಿ ಮತ್ತು ಪಲ್ಯ ಮಾಡಿ ಮುಚ್ಚಿಟ್ಟಳು. ಗಂಡ ಬರುವ ವೇಳೆಗೆ ತಾನೂ ಅಲಂಕಾರ ಮಾಡಿಕೊಂಡು ಬಾಗಿಲ ಬಳಿಯೇ ಕಾದು ನಿಂತಿದ್ದಳು. ಅವನಿಗೆ ಸಹಜವಾಗಿಯೇ ಬಹಳ ಸಂತೋಷವಾಯಿತು. ಹೆಂಡತಿಯನ್ನು ಹೊಗಳಿ ಅಟ್ಟಕ್ಕೇರಿಸಿದ. ಇಂದೆರೆಗೆ ತನ್ನ ಶ್ರಮವೆಲ್ಲವೂ ಸಾರ್ಥಕವಾಯಿತು ಎನ್ನಿಸಿತು.</p>
		<p>ಎರಡನೆಯ ದಿನವೂ ಬೇಗ ಎದ್ದು ಉಪ್ಪಿಟ್ಟು ಮಾಡಿದಳು. ಗಂಡ ಸ್ನಾನ ಮಾಡಿ ಬರುವ ವೇಳೆಗೆ ಅವನ ಬಟ್ಟೆಗಳನ್ನು ಜೋಡಿಸಿ ಮಂಚದ ಮೇಲಿಟ್ಟಳು. ಸಂಜೆಯ ತಿಂಡಿಗೆ ಹಿಂದಿನ ದಿನ ಮಾಡಿದ್ದ ಚಕ್ಕುಲಿ ಇತ್ತು. ಅದರ ಜತೆಗಿರಲಿ ಎಂದು ಸ್ವಲ್ಪ ಕೊಬ್ಬರಿ ಮಿಠಾಯಿ ಮಾಡಿದಳು. ರಾತ್ರಿಯ ಊಟಕ್ಕೆ ಪೂರಿ ಸಾಗು ತಯಾರಾಯಿತು.</p>
		<p>ಕೆಲವೇ ದಿನಗಳಲ್ಲಿ ಇಂದಿರೆಯ ಗಂಡ ಸುಖಪುರುಷನಾಗಿ ಬಿಟ್ಟ. ಬಿಚ್ಚಿದ ಬಟ್ಟೆಗಳನ್ನು ಎಲ್ಲೆಂದರೆ ಅಲ್ಲಿ ಹಾಕಿ ಹೋಗುತ್ತಿದ್ದ. ಊಟ ಆಗುತ್ತಲೇ ತಟ್ಟೆಯಲ್ಲೇ ಕೈತೊಳೆದು ಏಳುತ್ತಿದ್ದ. ಸ್ನಾನಕ್ಕೆ ಹೋಗುವಾಗ, "ಇಂದೂ, ನನಗೆ ಟವಲ್ಲು ಸಿಕ್ಕಲಿಲ್ಲ. ನನ್ನ ಪಂಚೆ ಎಲ್ಲಿ ಹೋಯಿತು? ಬಾಚಣಿಗೆ ಎಲ್ಲಿದೆ?" ಎಂದು ಕೂಗಾಡುತ್ತಿದ್ದ.</p>
		<p>ಅಂತೂ ಮದುವೆಯಾಗಿ ಒಂದು ತಿಂಗಳಾಗುವಷ್ಟರಲ್ಲಿ ಇಂದಿರಾ ತನ್ನ ಗಂಡನನ್ನು ಚೆನ್ನಾಗಿಯೇ ತಯಾರು ಮಾಡಿದ್ದಳು. ಬೆಳಿಗ್ಗೆ ತಿಂಡಿ ತಿನ್ನುವಾಗ, "ಇಂದೂ, ಕಾಫಿ ಎಲ್ಲಿ? ಹೊತ್ತಾಯಿತು" ಎಂದು ಕೂಗುತ್ತಿದ್ದ. ಅವನು ಆಫೀಸಿಗೆ ತೆಗೆದುಕೊಂಡು ಹೋಗಲು ಊಟದ ಡಬ್ಬಿ ಸಿದ್ಧ ಮಾಡುತ್ತಿದ್ದ ಇಂದಿರಾ ಒಡಿಬಂದು, ಅವನ ಮುಂದೆ ಆಗಲೇ ಇಟ್ಟಿದ್ದ ಕಾಫಿಯ ಬಟ್ಟಲನ್ನೆತ್ತಿ ಅವನ ಕೈಗೆ ಕೊಡುತ್ತಿದ್ದಳು.</p>
		<p>ನಮ್ಮ ಮದುವೆಗೆ ಮೊದಲು ಒಮ್ಮೆ ನಮ್ಮ ಯಜಮಾನರು ನನ್ನನ್ನು ಸುತ್ತಾಡಲು ಕರೆದೊಯ್ದರು. ಮಾತಾಡುತ್ತಾ ಇವರು, "ನಿನಗೆ ಸಂಗೀತ ಬರುತ್ತಾ?" ಎಂದರು.</p>
		<p>"ಇಲ್ಲ" ಎಂದು ಉತ್ತರ ಕೊಟ್ಟೆ.</p>
		<p>"ಬಟ್ಟೆ ಹೊಲಿಯುತ್ತೀಯಾ?" ಎಂದರು.</p>
		<p>"ನನಗೆ ಒಂದು ಗುಂಡಿ ಹಾಕುವುದಕ್ಕೂ ಬರುವುದಿಲ್ಲ" ಎಂದು ಹೇಳಿ ಇವರು ಮುಂದಿನ ಪ್ರಶ್ನೆ ಹಾಕುವ ಮೊದಲೇ, "ನನಗೆ ಅಡಿಗೆ ಮಾಡುವುದಕ್ಕೂ ಬರುವುದಿಲ್ಲ" ಎಂದೆ.</p>
		<p>ಪಾಪ, ನಮ್ಮವರು ಸಭ್ಯರು. "ನಿನಗೇನು ಬರುತ್ತದೆ?" ಎಂದು ಬಾಯಿಬಿಟ್ಟು ಕೇಳಲಿಲ್ಲ. ಆದರೆ ನಾನು ಸುಳ್ಳು ಹೇಳಿರಲಿಲ್ಲ. ನಮ್ಮ ತಾಯಿಯ ಮನೆಯಲ್ಲಿ ನಮ್ಮ ಅಜ್ಜಿ ನಮ್ಮ ಜತೆ ಇದ್ದರು. ಆಕೆ ಬಹಳ ಮಡಿ. ಆಕೆ ಅಡಿಗೆ ಮನೆಯಲ್ಲಿ ಇರುವಾಗ ನಾನು ಅಲ್ಲಿ ಕಾಲಿಟ್ಟರೆ, "ಅಲ್ಲಿ ಹೋಗಬೇಡ, ಇದನ್ನು ಮುಟ್ಟಬೇಡ, ನಿನ್ನ ಸೀರೆ ಸೆರಗು ತಗಲಿಬಿಟ್ಟೀತು" ಎಂದು ಕೂಗಾಡುತ್ತಿದ್ದರು. ಅದರಿಂದ ಆಕೆಯ ಊಟ ಮುಗಿದು ಅಡಿಗೆ ಮನೆಯಿಂದ ಹೊರಗೆ ಬರುವವರೆಗೂ, ನಾನು ಅಡಿಗೆ ಮನೆಯ ಕಡೆ ಹೋಗುತ್ತಲೇ ಇರಲಿಲ್ಲ. ಹೀಗಾಗಿ ನನಗೆ ಅಡಿಗೆ ಕಲಿಯಲು ಅವಕಾಶವೇ ಇರಲಿಲ್ಲ.</p>
		<p>ಮದುವೆ ಗೊತ್ತಾಯಿತು. ಅಂದೇ ನಾನು ಇನ್ನೂರು ಪುಟದ ಒಂದು ಎಕ್ಸರ್‍ಸೈಜ್ ಪುಸ್ತಕ ತಂದು, ಅದರ ಮುಖಪುಟದ ಮೇಲೆ 'ಪಾಕಶಾಸ್ತ್ರ' ಎಂದು ಕನ್ನಡ ಮತ್ತು ಇಂಗ್ಲಿಷ್ ಭಾಷೆಗಳಲ್ಲಿ ಬರೆದೆ. ಮೊದಲ ಪುಟದಲ್ಲಿಯೇ ಅನ್ನ ಮಾಡುವುದು ಹೇಗೆಂದು ಬರೆದುಕೊಂಡೆ.</p>
		<p>ಮದುವೆ ಆಯಿತು, ಹದಿನೈದು ದಿನಗಳ ಮೇಲೆ ನಾವು ಜರ್ಮನಿಗೆ ಹೋದೆವು. ನನ್ನ ಅಮೂಲ್ಯವಾದ ಪಾಕಶಾಸ್ತ್ರವೂ ನನ್ನ ಪೆಟ್ಟಿಗೆಯಲ್ಲಿ ಕುಳಿತು ವಿಮಾನ ಪ್ರಯಾಣ ಮಾಡಿತು.</p>
		<p>ಮನೆ ಸೇರಿದ ದಿನ ಇವರೇ ಅಡಿಗೆ ಮಾಡಿಬಿಟ್ಟರು. ನನ್ನ ಪಾಕಶಾಸ್ತ್ರ ಪಾಂಡಿತ್ಯವನ್ನು ನಾನು ಪ್ರದರ್ಶಿಸಬೇಕಾಗಲಿಲ್ಲ.</p>
		<p>ಎರಡನೆಯ ದಿನ ನಮ್ಮವರು ಆಫೀಸಿಗೆ ಹೊರಡುವಾಗ "ಮಧ್ಯಾಹ್ನ ನಾನು ಆಫೀಸಿನಲ್ಲೇ ಊಟ ಮಾಡುತ್ತೇನೆ. ರಾತ್ರಿಯ ಅಡಿಗೆಗೆ ನೀನು ಬಹಳ ತೊಂದರೆ ತೆಗೆದುಕೊಳ್ಳಬೇಡ. ಬರಿಯ ಅನ್ನ ಸಾರು ಮಾಡಿದರೂ ಸಾಕು" ಎಂದು ಹೇಳಿ ಹೋದರು.</p>
		<p>ರಾತ್ರಿಯ ಅಡಿಗೆ ಮಾಡಲೆಂದು ನನ್ನ ಪಾಕಶಾಸ್ತ್ರವನ್ನು ತೆಗೆದೆ. "ಒಂದು ಲೋಟ ಅಕ್ಕಿಗೆ ಎರಡು ಲೋಟ ನೀರು ಹಾಕಿ ಒಲೆಯ ಮೇಲಿಡಿ. ಒಂದು ಕುದಿ ಬರುತ್ತಲೂ ಕಲಸಿ. ಉರಿ ಕಡಿಮೆ ಮಾಡಿ. ಅನ್ನ ಆದಮೇಲೆ ಮುಚ್ಚಿಡಿ" ಎಂದು ಬರೆದಿತ್ತು. ನಾನು ಹಾಗೆಯೇ ಮಾಡಿದೆ. ನೀರೆಲ್ಲ ಆವಿಯಾಯಿತು. ಅನ್ನ ಉದುರುದುರಾಗಿ ಆದಂತೆ ಕಾಣಿಸಿತು. ಅನ್ನ ಆಗಿದೆ ಎಂದು ಸಂತೋಷದಿಂದ ಅದನ್ನು ಮುಚ್ಚಿಟ್ಟೆ.</p>
		<p>ಬೇಳೆ ತೊಳೆದು ಇನ್ನೊಂದು ಪಾತ್ರೆಗೆ ಹಾಕಿ ಒಲೆಯ ಮೇಲಿಟ್ಟೆ. ಅಂದಾಜಿನ ಮೇಲೆ ಎರಡು ಲೋಟ ನೀರು ಹಾಕಿದೆ. ನನ್ನ ಪುಸ್ತಕದಲ್ಲೇನೋ ಬೇಳೆ ಬೆಂದ ಮೇಲೆ ತರಕಾರಿ ಹಾಕಿ ಎಂದಿತ್ತು. ಆದರೆ ಎಲ್ಲವನ್ನೂ ಒಟ್ಟಿಗೇ ಬೇಯಿಸಿದರೆ ಕೆಲಸ ಕಡಿಮೆಯಾಗುತ್ತದೆ ಎಂದು ನಾನು ಬೇಳೆಯ ಜತೆಗೇ ಕತ್ತರಿಸಿದ ಹುರುಳೀ  ಕಾಯಿ, ಉಪ್ಪು, ಮೆಣಸಿನ ಪುಡಿ, ಹುಣಸೇಹಣ್ಣು ಎಲ್ಲವನ್ನೂ ಹಾಕಿ ಕುದಿಯಲು ಇಟ್ಟೆ. ಅದು ಕುದಿಯಿತು- ಕುದಿಯಿತು. ಅಡಿಗೆ ಮನೆಯೆಲ್ಲ ಆವಿಯಿಂದ ತುಂಬಿದರೂ ಬೇಳೆ ಮೆತ್ತಗೆ ಆಗಲೇ ಇಲ್ಲ.</p>
		<p>ನಮ್ಮವರು ಸಂಜೆ ಮನೆಗೆ ಬರುವ ವೇಳೆಗೆ ಅಪಮಾನದಿಂದ ನನ್ನ ಕಣ್ಣಲ್ಲಿ ನೀರಾಡುತ್ತಿತ್ತು. ಇವರೂ ನನ್ನ ಹುಳಿಯನ್ನು ಪರೀಕ್ಷಿಸಿದರು. ಬೇಳೆ ಇನ್ನೂ ಬೆಂದಿರಲಿಲ್ಲ. ಹುರುಳೀಕಾಯಿ ನಾರುನಾರಾಗಿ ಹಲ್ಲಿಗೆ ಸಿಕ್ಕುತ್ತಿತ್ತು. ಇವರು ಸಮಾಧಾನವಾಗಿಯೇ, "ಹೋಗಲಿ ಬಿಡು. ಅನ್ನ ಆಗಿದೆಯಲ್ಲ. ಸ್ವಲ್ಪ ಮೊಸರನ್ನ ತಿಂದರಾಯಿತು." ಎನ್ನುತ್ತ ತಟ್ಟೆ ತೆಗೆದುಕೊಂಡರು.</p>
		<p>ನನ್ನ ಪುಸ್ತಕದಲ್ಲಿ ಒಂದು ಲೋಟ ಅಕ್ಕಿಗೆ ಎರಡು ಲೋಟ ನೀರು ಎಂದಿತ್ತು ನಿಜ. ಆದರೆ ಹಳೆಯ ಅಕ್ಕಿಗೆ ನೀರು ಹೆಚ್ಚಿಗೆ ಬೇಕಾಗುತ್ತದೆ ಎಂದು ಅದರಲ್ಲಿ ಇರಲಿಲ್ಲ. ನಾನು ಮಾಡಿದ ಅನ್ನ ಅಕ್ಕಿ ಅಕ್ಕಿಯಾಗಿಯೇ ಇತ್ತೆಂದು ತಿನ್ನುವಾಗ ತಿಳಿಯಿತು. ಅರೆ ಹೊಟ್ಟೆ ತಿಂದು ಇಬ್ಬರೂ ಎದ್ದೆವು.</p>
		<p>ಎರಡನೆಯ ದಿನ ಸ್ವಲ್ಪ ಬುದ್ಧಿ ಕಲಿತಿದ್ದೆ. ಅನ್ನಕ್ಕೆ ಬದಲು ಉಪ್ಪಿಟ್ಟು ಮಾಡಿದರೆ ಸರಿ. ಆಗ ಹುಳಿ ಪಲ್ಯ ಎನ್ನುವ ಗಲಾಟೆಯೇ ಇರುವುದಿಲ್ಲ ಎಂದು ನಿರ್ಧರಿಸಿದೆ. ನನ್ನ ಪುಸ್ತಕದಲ್ಲಿ ಉಪ್ಪಿಟ್ಟು ಬರೆದುಕೊಂಡಿದ್ದ ಪುಟ ತೆಗೆದೆ.</p>
		<p>ರವೆ ಹುರಿಯಬೇಕು ಎಂದು ಮೊದಲ ಸಾಲಿನಲ್ಲಿ ಬರೆದಿತ್ತು. ಆದರೆ ಆ ಹಾಳು ಪುಸ್ತಕದಲ್ಲಿ ಹುರಿಯುವುದು ಹೇಗೆಂದು ಹೇಳಿರಲಿಲ್ಲ. ಬಾಂಡಲೆಗೆ ಸ್ವಲ್ಪ ತುಪ್ಪ ಹಾಕಿ ರವೆ ಸುರಿದೆ. ಅದನ್ನು ಸೌಟಿನಿಂದ ಕಲಕತೊಡಗಿದೆ. ರವೆಯನ್ನು ಯಾವಾಗ ತೆಗೆಯಬೇಕೆಂದು ನನಗೆ ಗೊತ್ತಾಗಲಿಲ್ಲ. ತಳದಲ್ಲಿ ಸ್ವಲ್ಪ ರವೆ ಸೀದು ವಾಸನೆ ಬಂದಾಗ ತೆಗೆದು ಪಕ್ಕಕ್ಕಿಟ್ಟೆ. ಒಗ್ಗರಣೆ ಮಾಡಿ ಗೋಡಂಬಿ ಹಾಕಿ ಆಮೇಲೆ ಈರುಳ್ಳಿ ಹಾಕಿದೆ. ಈಗ ನೀರನ್ನು ಸೇರಿಸಬೇಕಾಗಿತ್ತು.</p>
		<p>ಪಾಕಶಾಸ್ತ್ರದಲ್ಲಿ ಒಂದು ಲೊಟ ರವೆಗೆ ಎರಡು ಲೋಟ ನೀರು ಎಂದು ಬರೆದುಕೊಂಡಿದ್ದೆ. ಹಿಂದಿನ ದಿನದ ಅನುಭವದಿಂದ ಜಾಣಳಾಗಿದ್ದ ನಾನು ಎರಡೂವರೆ ಲೊಟ ನೀರು ಹಾಕಿದೆ. ಅದು ಉಪ್ಪಿಟ್ಟಿಗೆ ಬದಲು ರವೆಗಂಜಿಯಾಯಿತು. ಅದನ್ನು ಇವರ ಮುಂದೆ ಇಡುವ ಧೈರ್ಯ ನನಗೆ ಬರಲೇ ಇಲ್ಲ. ಗಂಭೀರವಾಗಿ ಚೆಲ್ಲಿಬಿಟ್ಟು, ಇವರು ಬರುವ ವೇಳೆಗೆ ಅನ್ನ ಮಾಡಿ ಬೇಯಿಸಿದ ಆಲೂಗೆಡ್ಡೆಯ ಪಲ್ಯ ಮಾಡಿಟ್ಟೆ.</p>
		<p>ಏನೋ ದೇವರ ದಯೆ, ಇವರ ದೇಹ ಗಟ್ಟಿಯಾಗಿತ್ತು. ನನ್ನ ಅಡಿಗೆಯನ್ನೂ ಜೀರ್ಣಿಸಿಕೊಂಡು ತಮ್ಮ ಆರೋಗ್ಯ ಉಳಿಸಿಕೊಂಡಿದ್ದಾರೆ.</p>
		<p>ಆಮೇಲೆ ನಾನೂ ಅಡಿಗೆ ಮಾಡಲು ಕಲಿತೆ. ಆದರೆ ಇಂದಿಗೂ ನಾನು ರಾತ್ರಿಯ ಅಡಿಗೆಗೆ ಅನ್ನ, ಸಾರು, ಪಲ್ಯ ಅಥವಾ ಅನ್ನ, ಹುಳಿ ಮಾಡಿಡುತ್ತೇನೆ. ಬೆಳಗಿನ ಉಪಹಾರದ ಮಾತೇ ಇಲ್ಲ. ಇವರೇ ಬ್ರೆಡ್ಡಿನ ತುಣುಕಿಗೆ ಬೆಣ್ಣೆ ಹಚ್ಚಿ, ಜಾಮ್ ಸವರಿ ಮಕ್ಕಳಿಗೂ ಕೊಟ್ಟು ತಾವೂ ತಿನ್ನುತ್ತಾರೆ. ಸಂಜೆ ತಿಂಡಿ ತಿಂದರೆ ರಾತ್ರಿಯ ಊಟ ಸರಿಯಗಿ ಮಾಡಲು ಆಗುವುದಿಲ್ಲ ಎಂದು ನೆಪ ಹೇಳಿ ನಾನು ಸಂಜೆಯ ಕಾಫಿಯ ಜತೆ ಎರಡು ಬಿಸ್ಕತ್ತು ಇಟ್ಟು ಕೊಡುತ್ತೇನೆ. ನಮ್ಮವರಿಗೆ ಇದೇ ಅಭ್ಯಾಸವಾಗಿ ಬಿಟ್ಟಿದೆ. ಎಂದಾದರೊಮ್ಮೆ ನಾನು ಬಿಸಿಬೇಳೆ ಅನ್ನ ಮಾಡಿ ಆಂಬೊಡೆ ಕರಿದರೆ, "ಆಹಾ ಎಷ್ಟು ಚೆನ್ನಾಗಿದೆ. ನೀನು ಅಡಿಗೆ ಮಾಡುವಂತೆ ಬೇರೆ ಯಾರೂ ಮಾಡುವುದಿಲ್ಲ" ಎಂದು ನನ್ನನ್ನು ಬಾಯ್ತುಂಬ ಹೊಗಳುತ್ತಾರೆ. ನಿತ್ಯ ನಳಪಾಕ ಉಣ್ಣುತ್ತಿದ್ದರೆ ಗಂಡಸರ ನಾಲಿಗೆಗೆ ಅದೇ ಅಭ್ಯಾಸವಾಗುತ್ತದೆ. ಆದರೆ ಹೀಗೆ ಅಪರೂಪವಾಗಿ ಮಾಡಿ ನೋಡಿ. ಅದರ ರುಚಿಯೇ ರುಚಿ.</p>
		<p>ಮದುವೆಯಾದ ಹೊಸತರಲ್ಲಿ ಒಂದು ದಿನ ಆಫೀಸಿಗೆ ಹೊರಡುವ ಮೊದಲು ನಮ್ಮ ಯಜಮಾನರು ತಮ್ಮದೊಂದು ಶರ್ಟನ್ನು ತೆಗೆದುಕೊಟ್ಟು, "ಇದನ್ನು ಸ್ವಲ್ಪ ಇಸ್ತ್ರಿ ಮಾಡಿಕೊಡು" ಎಂದು ಹೇಳಿ ಹೋದರು.</p>
		<p>ಎರಡನೆಯ ದಿನ ಆಫೀಸಿಗೆ ಹೊರಡುವಾಗ, "ನನ್ನ ಶರ್ಟೆಲ್ಲಿ? ಇಸ್ತ್ರಿ ಮಾಡಿ ಆಯಿತೇ?" ಎಂದರು.</p>
		<p>"ಅಯ್ಯೋ ಮರೆತೇ ಬಿಟ್ಟೆ, ಈವತ್ತು ಖಂಡಿತ ಮಾಡುತ್ತೇನೆ" ಎಂದೆ. ಪಾಪ, ಮಾತಾಡದೆ ಬೇರೊಂದು ಶರ್ಟನ್ನು ಹಾಕಿಕೊಂಡು ಹೋದರು.</p>
		<p>ಮರುದಿನ ಆಫೀಸಿಗೆ ಹಾಕಿಕೊಳ್ಳಲು ಆ ಶರ್ಟನ್ನು ಹುಡಿಕಿದರು. ನಾನು ಅದನ್ನು ಮುದುರಿ ಇಸ್ತ್ರಿಪೆಟ್ಟಿಗೆಯ ಕೆಳಗಿಟ್ಟಿದ್ದೆ.</p>
		<p>ಅದನ್ನು ಕೈಯಲ್ಲಿ ಹಿಡಿದು, "ಇನ್ನೂ ಇಸ್ತ್ರಿ ಮಾಡಿಲ್ಲವೇ?" ಎಂದರು. ಅವರ ಧ್ವನಿಯಲ್ಲಿ ಸ್ವಲ್ಪ ಬೇಸರವಿತ್ತು.</p>
		<p>ನಾನು ಹೆದರಲಿಲ್ಲ. "ನಿನ್ನೆ ಪುರಸತ್ತೇ ಆಗಲಿಲ್ಲ. ಈವತ್ತು ಮಾಡುತ್ತೇನೆ" ಎಂದು ಉತ್ತರಕೊಟ್ಟೆ.</p>
		<p>ಇನ್ನೂ ನಮ್ಮ ಮದುವೆಯಾಗಿ ಒಂದು ತಿಂಗಳೂ ಆಗಿರಲಿಲ್ಲ. ಹೊಸ ಹೆಂಡತಿಯ ಮೇಲೆ ಹೇಗೆ ರೇಗುವುದು? "ಹೋಗಲಿ ಬಿಡು, ಈವತ್ತು ಸಂಜೆ ಮನೆಗೆ ಬಂದಮೇಲೆ ನಾನೇ ಮಾಡಿಕೊಳ್ಳುತ್ತೇನೆ" ಎಂದರು.</p>
		<p>ಈಗ ನಮ್ಮ ಮದುವೆಯಾಗಿ ಇಪ್ಪತ್ತು ವರ್ಷಗಳಾಯಿತು. ಇವರು ಮತ್ತೆಂದೂ ತಮ್ಮ ಬಟ್ಟೆಗಳನ್ನು ಇಸ್ತ್ರಿ ಮಾಡೆಂದು ನನಗೆ ಹೇಳಲಿಲ್ಲ. ತಾವೇ ಮಾಡಿಕೊಳ್ಳುತ್ತಿದ್ದಾರೆ.</p>
		<p>ನಾನು ಜಾಣ ಹೆಂಡತಿ...............?</p>
		<p class="quote-author">
			ಡಾ| ನಳಿನಿ ಮೂರ್ತಿ<br />(ಎಡ್ಮಂಟನ್, ಆಲ್ಬೆರ್ಟ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಜಾಗೋಪಾಸನೆ</h1>
		<p><em>"ಜಾಗೋ, ಮೋಹನ ಪ್ಯಾರೇ ಜಾಗೋ" -ಎಂದು ಅವಳು ಕರೆದಿದ್ದರ ಉದ್ದೇಶ ಬೇರೆಯೇ ಇತ್ತಂತೆ!</em></p>
		<p>ನೀವು ಯಾವ ಹೊತ್ತಿನಲ್ಲಿ ಹೊರಗೆ ಹೋದರೂ ನಿಮ್ಮ ಕಣ್ಣಿಗೆ ನಾಲ್ಕಾರು ಜನವಾದರೂ ರಿog ಮಾಡುತ್ತಿರುವವರು ಕಣ್ಣಿಗೆ ಬೀಳುವುದು ಖಂಡಿತ. ಈ ರಿoggiಟಿg ಹುಚ್ಚು- ಹೌದು, ಅದೊಂದು ರೀತಿಯ ಹುಚ್ಚು ಎಂದೇ ನನ್ನ ಭಾವನೆ- ಈಗ ಒಂದೆರಡು ವರ್ಷದ ಹಿಂದೆ ಇನ್ನೂ ಹೆಚ್ಚಿತ್ತು. ಈಗ ಹೇಗೋ ಸ್ವಲ್ಪ ಕಮ್ಮಿಯಾಗಿದೆ; ಆದರೆ ಪೂರ್ತಿ ಹೋಗಿಲ್ಲ.</p>
		<p>ರಿog ಮಾಡುವವರಲ್ಲಿ ಬಹುಮಂದಿ ೨೫-೩೦ ವರ್ಷ ದಾಟಿದವರು; ಮಧ್ಯವಯಸ್ಸಿಗೆ ಬರುತ್ತಿರುವವರು. ಕೆಲವರು ಅದಕ್ಕೂ ಹೆಚ್ಚಿನ ವಯಸ್ಸಿನವರು. ಈ ರಿog ಮಾಡುವವರನ್ನು ಕಂಡಾಗ- ಅವರು ಯರೇ ಆಗಿರಲಿ, ನನಗೆ ಏನೋ ಒಂದು ಬಗೆಯ ವೇದನೆ; ಕನಿಕರ. ಅಯ್ಯೋ ಪಾಪ, ಹಾಯಾಗಿ ಮನೆಯಲ್ಲಿರದೆ ಈ ಚಳಿ ಗಾಳಿ, ಬಿಸಿಲು, ಮಳೆಗಳಲ್ಲಿ ಯಾಕೆ ಹೀಗೆ ಅರ್ಥವಿಲ್ಲದೆ ಒದ್ದಾಡುತ್ತಾರೆ ಎಂದು. ಅಂಥವರನ್ನು ಕಂಡಾಗ ಒಂದೆರಡು ಸಲ ಬೇಕೆಂದೇ ಕಾರು ನಿಲ್ಲಿಸಿ ಮಹಾ ಸಭ್ಯನ ಹಾಗೆ 'ಓeeಜ ಚಿ ಡಿiಜe?' ಎಂದು ಕೇಳಿ, ನಾನು ಎಣಿಸಿದ್ದಂತೆಯೇ ಅವರು ಅದನ್ನು ತಿರಸ್ಕರಿಸುವುದನ್ನು ಕಂಡು, ಒಳಗೇ ತುಂಬ ಸಂತೋಷಪಟ್ಟಿದ್ದೇನೆ! ನಮ್ಮ ಮನೆಯ ಹತ್ತಿರ ವೃದ್ಧ ದಂಪತಿಗಳಿಬ್ಬರಿದ್ದಾರೆ. ಅವರು ರಿog ಮಾಡುವುದನ್ನು ನೋಡಬೇಕು ನೀವು! ಒಳ್ಳೆ ಇಳಿಹೊತ್ತಿನ ಮಸುಕು ಕತ್ತಲೆಯಲ್ಲಿ ಪಳಪಳ ಹೊಳೆಯುವಂಥ ಪಟ್ಟೆಗಳುಳ್ಳ ಪೋಷಾಕುಗಳನ್ನು ಧರಿಸಿಕೊಂಡು, ಛಿಟoತಿಟಿs ತರಹ ಇಬ್ಬರೂ ಇತ್ತ ನಡೆದ ಹಾಗೂ ಅಲ್ಲ, ಓಡಿದ ಹಾಗೂ ಅಲ್ಲ, ಆ ರೀತಿ ಬುಡಬುಡನೆ ಉರುಳಿಕೊಂಡು ಹೋಗುತ್ತಿರುತ್ತಾರೆ. ಅವರನ್ನು ಕಂಡಾಗಲಂತೂ ನನಗೆ ವಿಪರೀತ ಕನಿಕರ. ಅದಕ್ಕಿಂತ ಹೆಚ್ಚಾಗಿ ಸಂದೇಹ- ಇವರು ಈರಾತ್ರಿ ಮನೆಗೆ ಮರಳಿ ಬರುತ್ತಾರೆಯೇ ಎಂದು. ವಾರವಾರವೂ ಬರುವ ಖಿoತಿಟಿ ಖಿಚಿಟಞ ನಲ್ಲಿ ಇವರ ಬಗ್ಗೆ ಏನಾದರೂ ಬಂದಿದೆಯೇ ಎಂದು ಆಕಡೆ ಒಂದು ಕಣ್ಣಿಟ್ಟಿರುತ್ತೇನೆ.</p>
		<p>ಎoggiಟಿg ಬಗ್ಗೆ ಹೀಗೆ ಬರೆಯುತ್ತಿದ್ದೇನೆ ಎಂದು ನೀವು ಇವನಿಗೆ ಅದರ ಬಗ್ಗೆ ಅಕ್ಕರೆಯೇ ಇಲ್ಲ ಎಂದುಕೊಳ್ಳಬೇಡಿ. ನನಗೂ ಅಕ್ಕರೆ ಉಂಟು. ನಾನೂ ಒಬ್ಬ ಜಾಗೋಪಾಸಕನೆ. ಅದಕ್ಕೇ ಆ ಬಗ್ಗೆ ಬರೆಯುತ್ತಿರುವುದು. ಆದರೆ ನನ್ನ ಜಾಗೊಪಾಸನೆಯೇ ಬೇರೆ ರೀತಿಯದು. ನನಗೆ ರಿoggiಟಿg ಗಿಂತಲು ರಿog ಪದದ ಮೇಲೆ ಹೆಚ್ಚು ಪ್ರೀತಿ. ನಾನು ನಿಮಗೆ ಹೇಳಹೊರಟಿರುವುದೂ ಅಷ್ಟೆ, ರಿoggiಟಿg ನ ಉಪಯೊಗ, ಮಹತ್ವ- ಇವುಗಳ ಬಗ್ಗೆ ಅಲ್ಲ (ಯಾಕೆಂದರೆ, ಪಾಪ ಅದಕ್ಕೆ ಅಂಥದ್ದೇನೂ ಇಲ್ಲ!); ಆ ರಿog ಪದ ನಮ್ಮ ಕನ್ನಡಕ್ಕೆ, ಅದರಲ್ಲೂ ನಮ್ಮ ಅಮೆರಿಕನ್ನಡ ಡಯಲೆಕ್ಟಿಗೆ, ಎಷ್ಟು ಚೆನ್ನಾಗಿ ಹೊಂದಿಕೊಳ್ಳುತ್ತದೆ ಎಂಬುದರ ಬಗ್ಗೆ. ಈ ಜಾಗೋಪಾಸನೆ, ಆ ಪದದ ಓಟ, ಓಲಾಟ, ತಿರುವಾಟ, ತೊಳಲಾಟಗಳನ್ನು ಕುರಿತದ್ದು.</p>
		<p>ಇಂಗ್ಲೀಷಿನ ರಿog ಪದಕ್ಕೆ ಅಷ್ಟೇ ಸುಲಭವಾದ, ಚಿಕ್ಕದಾದ ಕನ್ನಡ ಪದ ಬಳಕೆಯ ಮಾತಿನಲ್ಲಿ ಸಿಕ್ಕುವುದಿಲ್ಲ. ಓಡು ಅನ್ನುವುದು ಅಷ್ಟು ಸಮರ್ಪಕವಲ್ಲ, ಏಕೆಂದರೆ ರಿog ಅನ್ನುವುದು ಒಂದು ವಿಶಿಷ್ಟ ರೀತಿಯ ಓಟ; ನಿಧಾನವಾದ, ಒಂದೇ ಸಮನಾದ, ಬೇಜಾರು ಹಿಡಿಸುವಂಥ ಸಾಗಣೆ ಎಂದು ಮೈಸೂರು ವಿಶ್ವವಿದ್ಯಾನಿಲಯ ನಿಘಂಟು ಹೇಳುತ್ತದೆ. (ನೋಡಿ, ಆ "ಬೇಜಾರು ಹಿಡಿಸುವಂಥ ..." ಅನ್ನೋ ಮಾತು ಖಂಡಿತ ನನ್ನದಲ್ಲ; ನಿಮ್ಮ ಹತ್ತಿರ ನಿಘಂಟಿದ್ದರೆ ನೀವೆ ತೆರೆದು ನೋಡಿ ಬೇಕಾದರೆ!) ಇಷ್ಟು ಉದ್ದ ವಿವರಿಸಿ ಹೇಳುವುದರ ಬದಲು, ಆ ಪದವನ್ನು ಕನ್ನಡಕ್ಕೇ ಎತ್ತಿಕೊಳ್ಳಬಾರದೇಕೆ, ಇತರ ನಾನಾ ಪದಗಳನ್ನು ತೆಗೆದುಕೊಂಡಿರುವ ಹಾಗೆ? ನೀವೇ ಹೇಳಿ, ರಿog ಮಾಡುವುದು ಎಂದು ಇಂಗ್ಲೀಷ್ - ಕನ್ನಡ ಎಲ್ಲ ಬೆರೆಸುವುದಕ್ಕಿಂತ 'ಜಾಗುವುದು' ಅನ್ನುವ ಮಾತು ಸುಲಭವಲ್ಲವೇ? ಜಾಗುವುದು ಅನ್ನೋ ಪದ ಕೇಳಿದರೆ, ಅದು ನಿಜವಾಗಿಯೂ ಅಚ್ಚ ಕನ್ನಡದ ಪದವೇನೇನೋ ಎನ್ನಿಸುತ್ತದೆ. ಆ ಪದದ ಶಬ್ದ ನಮ್ಮ ಬಳಕೆಯ ಕನ್ನಡ ಮಾತುಗಳ ಶಬ್ದಕ್ಕೆ ಅಷ್ಟು ಸಹಜವಾಗಿ ಹೊಂದಿಕೊಳ್ಳುತ್ತದೆ.</p>
		<p>ಜಾಗಬೇಕಾದರೆ ಜಾಗ ಬೇಕು. ವಿಪರೀತ ಜನಸಂದಣಿ ಇರುವ ಕಡೆ ಜಾಗಲು ಹೋದ ನಮ್ಮ ಜಗನ್ನಾಥನನ್ನು ಕಂಡು ಜನ 'ಸರಿ, ಇಲ್ಲಿ ಜರುಗೋಕ್ಕೇ ಜಾಗ ಇಲ್ಲ, ಜಾಗೋಕ್ಕೆಲ್ಲಿಂದ ತರೋಣ ಜಾಗ?' ಎಂದು ಒಗಟು ಒಗಟಾಗಿ ಗೊಣಗಿಕೊಂಡರಂತೆ! ಉದ್ಯಾನವನಗಳಲ್ಲಾದರೆ ಬೇಕಾದಷ್ಟು ಜಾಗ ಉಂಟು. ಅಲ್ಲೆಲ್ಲ ಇಲ್ಲಿ ಜಾಗಿರಿ ಎಂದೋ, ಇದು ಜಾಗುವ ಜಾಗ ಎಂದೋ ಬೋರ್ಡು ಹಾಕಿಸಿದರೆ, ನಮ್ಮ ಜಗನ್ನಾಥನಂಥವರಿಗೆ ತುಂಬ ಉಪಕಾರವಾಗುತ್ತದೆ. ಆದರೆ 'ಇದು ಜಾಗುವ ಜಾಗ' ಎಂದು ಬರೆಸಿದರೆ, ತೀರ ಬೋಳುಬೋಳಾಗಿ ಕಾಣುತ್ತದೆ. 'ಇದು ಜಾಗಭೂಮಿ' ಎಂದರೆ ಅದಕ್ಕೆ ಸ್ವಲ್ಪ ಹೆಚ್ಚಿನ ಗಣ್ಯತೆ ಬರುತ್ತದೆ. ನೀವು ಅದಕ್ಕೂ ಹೆಚ್ಚಿನ ಮಾನ್ಯತೆ ಸಲ್ಲಿಸಬೇಕಾದರೆ, ಈ ರೀತಿ (ಕುವೆಂಪು ಧಾಟಿಯಲ್ಲಿ) ಬೋರ್ಡು ಬರೆಸಬಹುದು. "ಇದು ಬರಿಯ ಉದ್ಯಾನವಲ್ತೋ, ಭಗವಂತನಿಹನು ಜಾಗವೇಷಿ" ಎಂದು, ಜಾಗುವವರಿಗೆ ಜೋಗಾದರೇನು (ಜೊಗದ ಜಲಪಾತ), ಜೌಗಾದರೇನು, ಅವರು ಎಲ್ಲೆಲ್ಲೂ ಜಾಗುವವರೇ, ಎಂಬುದೇನೋ ಸರಿಯೇ. ಆದರೂ ಪಾಪ, "ಜಾಗುವಾಗ ಜಾಗರೂಕರಾಗಿರಿ" ಎಂದು ಅಲ್ಲಲ್ಲಿ ಬೋರ್ಡು  ಬರೆಸಿದರೆ ಈ ಜಾಗುವಾರುಗಳಿಗೆ ಸ್ವಲ್ಪ ಕ್ಷೇಮವಲ್ಲವೆ? (ಯಾಕೆಂದರೆ ನೋಡಿ, ಜಾಗು ಬಹು ಸುಲಭವಾಗಿ ಜಾರು ಆಗುತ್ತದೆ!)</p>
		<p>ಜಾಗುವವರು ಎಲ್ಲೆಲ್ಲೂ ಜಾಗುವವರೇ ಎಂದಾಗ ಇನ್ನೊಂದು ಮಾತು ಜ್ಞಾಪಕಕ್ಕೆ ಬರುತ್ತದೆ. ಈ ಜಾಗುವವರು ಬರೀ ತಮ್ಮ ಕೇರಿಯಲ್ಲಿದ್ದಾಗ ಮಾತ್ರ ಜಾಗುವುದಿಲ್ಲ. ಬೇರೆ ಯಾವುದೇ ಊರಿಗೆ ಹೋದರೆಂದಿಟ್ಟುಕೊಳ್ಳಿ, ಅಲ್ಲಿಯೂ ಅವರು ತಮ್ಮ ಜಾಗೋತ್ಸಾಹವನ್ನು ಪ್ರದರ್ಶಿಸಿಕೊಳ್ಳಬೇಕು. ಅದನ್ನೂ ಕಂಡಿದ್ದರೆ, ಬಸವಣ್ಣನಂಥವರು "ಇಲ್ಲಿ ಜಾಗುವವರು ಅಲ್ಲಿಯೂ ಜಾಗುವರಯ್ಯ" ಎಂದು ವಚನ ಕಟ್ಟಿ ಕೂಡಲ ಸಂಗನನ್ನೂ ಎಚ್ಚರಿಸುತ್ತಿದ್ದರೋ ಏನೋ. ಶಿವಭಕ್ತನೊಬ್ಬ ರಾತ್ರಿಯೆಲ್ಲ ಜಾಗರಣೆ ಮಾಡಿ, ಬೆಳಿಗ್ಗೆ ಜಾಗಲು ಹೋದನಂತೆ! ಮೊನ್ನೆ ನಾನೊಂದು ಕಾಗದ ಬರೆದು ಅಂಚೆ ಪೆಟ್ಟಿಗೆಗೆ ಹಾಕಿ ಬರುತ್ತಿದ್ದೆ. ಆಗ ಹಸುರು ಪೋಷಾಕು ಹಾಕಿಕೊಂಡು, ಮೂಗನ್ನೆಲ್ಲಾ ಕೆಂಪಗೆ ಮಾಡಿಕೊಂಡು ಒಬ್ಬಾಕೆ ಜಾಗುತ್ತಿದ್ದಳು. ಅವಳನ್ನು ಕಂಡು, ಈಕೆಗೆ ಜಾಗಿಣಿ ಎಂಬ ಹೆಸರು ಎಷ್ಟು ಚೆನ್ನಾಗಿ ಒಪ್ಪುತ್ತದೆ ಎನ್ನಿಸಿತು! ಜಾಗಲು ಸಿದ್ಧವಾಗಿದ್ದ ಜಾಗಿಣಿಯೊಬ್ಬಳು ಇನ್ನೂ ಹಚ್ಚಡ ಹೊದೆದು ಮಲಗಿದ್ದ ತನ್ನ ಗಂಡನನ್ನು ಎಬ್ಬಿಸಲು ಜಾಗೋ ಮೋಹನ ಪ್ಯಾರೇ ಹಾಡಿದಳಂತೆ! (ನೋಡಿ, ಈ ಜಾಗು ಪದ ಹೇಗೆ ನಮ್ಮ ಇತರ ಭಾಷೆಗಳಿಗೂ ಹೊಂದುತ್ತದೆ!) ಜಾಗಜಗತ್ ಸಂಸ್ಥೆಯ ಅಧ್ಯಕ್ಷರು ಜಾಗದಿದ್ದ ಮೇಲೆ ಜೀವವಿದ್ದೇನು ಸಾರ್ಥಕ ಎಂಬ ತಮ್ಮ (ಒಣ) ತತ್ವವನ್ನು ಜನಕ್ಕೆ ಪ್ರಚಾರ ಮಾಡುತ್ತ 'ಜಾಗಿ, ಇಲ್ಲವೇ ಸಾಗಿ' ಎಂದು ಘೋಷಿಸಿದ್ದಾರಂತೆ...</p>
		<p>ಹೀಗಿದೆ ನೋಡಿ ಜಾಗೋಪಾಸನೆ, ನಿಮ್ಮ ಆರಾಮ ಕುರ್ಚಿಯಲ್ಲಿ ಕುಳಿತು ಎಷ್ಟಾದರೂ ಜಾಗಬಹುದು!</p>
		<p class="quote-author">
			ಡಾ| ಎಚ್. ವೈ. ರಾಜಗೋಪಾಲ್<br />(ಮೀಡಿಯಾ, ಪೆನ್ಸಿಲ್ವೇನಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಭಾನುವಾರ ಸಂಜೆ ಹೈಡ್ ಪಾರ್ಕ್</h1>
		<p><em>ಪ್ರಪಂಚ ಪರ್ಯಟನೆ ಮಾಡಿ ಬಂದ ಕೆಲವೇ ಕನ್ನಡ ಪತ್ರಕರ್ತರಲ್ಲಿ 'ಪ್ರಜಾವಾಣಿ'ಯ, 'ಲೈಟ್ ಆಗಿ ಪದ್ಯ' ಬರೆವ ವೈ ಎನ್ ಕೆ ಒಬ್ಬರು.</em></p>
		<p>ಲಕ್ಷಾಂತರ ಜನಸಂದಣಿಯಿಂದ ಗಿಜಿಗಿಜಿಸುತ್ತಿದ್ದ ಲಂಡನ್ ಮಹಾ ನಗರದಲ್ಲಿ ನಿರಾತಂಕವಾಗಿ ಉಸಿರಾಡಲು ಕೆಲವು ಪ್ರದೇಶಗಳಿವೆ. ಅವೇ ಲಂಡನ್ನಿನ ಪ್ರಸಿದ್ಧ ಉದ್ಯಾನಗಳು. ಜಗತ್‍ಪ್ರಸಿದ್ಧವಾದ ಉದ್ಯಾನವೆಂದರೆ ಹೈಡ್‍ಪಾರ್ಕ್. ಸೇಂಟ್ ಜೇಮ್ಸ್, ರೀಜೆಂಟ್, ಕೆನ್ಸಿಂಗ್‍ಟನ್, ಬ್ಯಾಟರ್ಸಿಪಾರ್ಕ್- ಇತರ ಹೆಸರಾದ ಉದ್ಯಾನಗಳು. ವಸಂತ ಋತು ಬ್ರಿಟನ್ನಿನಲ್ಲಿ ಅತ್ಯಂತ ಮನೊಹರ. ಉಳಿದೆಲ್ಲ ಕಾಲದಲ್ಲಿ ಒಂದೆಲೆಯೂ ಇಲ್ಲದೆ ಬೋಳಾಗಿ ವಿಕಾರವಾದ ಮರಗಳು ಆಗ ಹಸಿರುಡುಗೆಯುಟ್ಟು ಹೂತುಂಬಿ ನಗುತ್ತಿರುತ್ತವೆ. ಬೇಸಿಗೆಯಲ್ಲಿ ದಿನವೆಲ್ಲ ಇಡೀ ಸಂಸಾರಗಳೇ ಬೀಡು ಬಿಟ್ಟಿರುತ್ತವೆ. ಎಲ್ಲೆಲ್ಲೂ ಹಸಿರು, ಹೂವು, ಬಣ್ಣಬಣ್ಣದ ಉಡುಪಿನ ಮಕ್ಕಳು, ಸ್ತ್ರೀಯರು, ಪುರುಷರು.</p>
		<p>ಹೈಡ್‍ಪಾರ್ಕ್‍ನಲ್ಲಿ ದೊಡ್ಡ ಕೊಳವಿದೆ. ಅದರ ಹೆಸರು- ಸರ್ಪೆಂಟೈನ್. ಅದರಲ್ಲಿ ದೋಣಿ ವಿಹಾರವೊಂದು ಆನಂದ. ಪಾರ್ಕಿನ ಮಧ್ಯದಲ್ಲೊಂದು ಅಷ್ಟಭುಜದ, ಗಾಜಿನ ಉಪಹಾರ ಮಂದಿರ.</p>
		<p>ಹೀಗೆಯೇ ಈ ಪಾರ್ಕಿನ ಎಲ್ಲ ಭೌಗೋಳಿಕ ಅಂಶಗಳ ಬಗ್ಗೆ ಬರೆಯುತ್ತಾ ಹೋಗಬಹುದು. ಆದರೆ ಹೈಡ್‍ಪಾರ್ಕಿನ SPಇಂಏಇಖS' ಅಔಖಓಇಖ ಈ ಉದ್ಯಾನದತ್ತ ಜಗತ್ತಿನ ಗಮನ ಸೆಳೆದಿದೆ. 'ಭಾಷಣಕಾರರ ಮೂಲೆ' ಎಂದು ಅಕ್ಷರಶಃ ಭಾಷಾಂತರ ಮಾಡಬಹುದಾದ ಈ ಸ್ಥಳ ಬ್ರಿಟನ್ನಿನ ವೈಶಿಷ್ಟ್ಯಗಳಲ್ಲೊಂದು. ಅಲ್ಲಿ ಯಾರು ಬೇಕಾದರೂ ಬಂದು ನಿಂತು ಏನು ಬೇಕಾದರೂ ಮಾತನಾಡಬಹುದು. ಪ್ರಜಾಸತ್ತೆಯಲ್ಲಿ ವಾಕ್ ಸ್ವಾತಂತ್ರ್ಯಕ್ಕೆ ಏನಾದರೂ ಮಿತಿ ಇದೆಯೆ ಎಂಬುದನ್ನು ಪರೀಕ್ಷಿಸಲು ಅಲ್ಲಿ ಒಳ್ಳೆಯ ಅವಕಾಶವಿದೆ. ಸೋಪಿನ ಪೆಟ್ಟಿಗೆಯ ಮೇಲೆ ನಿಂತು ಜಗತ್ತಿನ ಎಲ್ಲ ಸಂಪ್ರದಾಯಗಳನ್ನೂ, ಎಲ್ಲ ರಾಜಕೀಯ ಪ್ರಕಾರಗಳನ್ನೂ, ಬ್ರಿಟನಿನ ರೀತಿ ನೀತಿಗಳನ್ನೂ, ಪ್ರಭುತ್ವವನ್ನೂ ಉಗ್ರವಾಗಿ ಖಂಡಿಸಬಹುದು. ಭಾಷಣಕಾರನ ಸ್ವಾತಂತ್ರ್ಯಕ್ಕೆ ಅಡ್ಡಿ ಬಾರದಂತೆ ನೋಡಿಕೊಳ್ಳಲು 'ಬಾಬಿ'ಗಳು (ಲಂಡನ್ನಿನ ಪೋಲೀಸರು) ಪ್ರತಿ ಭಾಷಣಕಾರನ ಸುತ್ತ ಮುತ್ತಿದ ಜನರ ಹತ್ತಿರ ಓಡಾಡುತ್ತಿರುತ್ತಾರೆ.</p>
		<p>ಬ್ರಿಟನಿನ ಸ್ವಾತಂತ್ರ್ಯದ ನಿದರ್ಶನವೆಂದರೆ ಹೈಡ್‍ಪಾರ್ಕ್ ಕಡೆ ಹೆಮ್ಮೆಯಿಂದ ಬೆಟ್ಟುತೋರುವ ಬ್ರಿಟಿಷರು ಈ "ಕತೆ" ಹೇಳುತ್ತಾರೆ. ಬ್ರಿಟಿಷ್ ರಾಣಿಯನ್ನು ಟೀಕಿಸುತ್ತ ಆಕೆಯ ಪದಚ್ಯುತಿಗೆ ಕರೆನೀಡುತ್ತ ಗುಡುಗುತ್ತಿದ್ದ ಭಾಷಣಕಾರನ ಮಾತುಗಳನ್ನು ಕೇಳುತ್ತ ಜರ್ಮನ್ ಪ್ರವಾಸಿಯೊಬ್ಬ ತನ್ನ ಕಾರಿನಲ್ಲಿ ಕುಳಿತಿದ್ದನಂತೆ. ಖಂಡನೆಯ ಉಗ್ರತೆ ಕಂಡು ಚಕಿತನಾದ ಜರ್ಮನ್, ಕೊನೆಗೆ ಪೋಲೀಸನೊಬ್ಬ ಹತ್ತಿರ ಬರುತ್ತಿದ್ದುದನ್ನು ನೋಡಿ, 'ಸದ್ಯ, ಈಗ ಪರವಾಗಿಲ್ಲ. ಆತ ಭಾಷಣಕಾರನನ್ನು ಬಂಧಿಸುತ್ತಾನೆ' ಎಂದುಕೊಂಡನಂತೆ. ಆದರೆ ಪೋಲೀಸಿನವರು ಜರ್ಮನನ ಬಳಿ ಬಂದು, 'ದಯವಿಟ್ಟು ನಿಮ್ಮ ಕಾರಿನ ಸದ್ದು ನಿಲ್ಲಿಸಿ; ಭಾಷಣ ಕೇಳುವವರಿಗೆ ಅಡ್ಡಿಯಾಗುತ್ತೆ' ಎಂದನಂತೆ!</p>
		<p>ಭಾನುವಾರ ಮಧ್ಯಾಹ್ನ ನಾಲ್ಕು ಗಂಟೆಯಾದ ಮೇಲೆ ಭಾಷಣಕಾರರ ಮೂಲೆಗೆ<em> ಜೀವಕಳೆ ಬರುತ್ತದೆ.</em> ಭಿನ್ನ ಅಭಿಪ್ರಾಯಗಳ ವಾಗ್ಮಿಗಳು ಸೋಪ್ ಪೆಟ್ಟಿಗೆ ಮೇಲೆ ನಿಂತು ಅರಚಿಕೊಳ್ಳುತ್ತಿರುತ್ತಾರೆ. ಆದರೆ ಸೊಗಸಾಗಿ ಭಾಷಣ ಮಾಡುವವರೂ ಉಂಟು. ಮುಂದೆ ಮಹಾ ವಾಗ್ಮಿಗಳೆಂದು ಹೆಸರಾದವರೆಲ್ಲ ಇಲ್ಲಿ ತರಬೇತಿ ಪಡೆದವರೆ. ಅಸಮಾನ್ಯ ವಾಗ್ಮಿ ಎನಿಸಿದ ಬರ್ನರ್ಡ್ ಷಾ ಸುಮಾರು ಹನ್ನೆರಡು ವರ್ಷ ಈ ರೀತಿ ಹೈಡ್‍ಪಾರ್ಕ್‍ನಲ್ಲಿ ಭಾಷಣ ಮಾಡುತ್ತಿದ್ದರಂತೆ.</p>
		<p>ಹೈಡ್‍ಪಾರ್ಕ್‍ನಲ್ಲಿ ಭಾಷಣ ಕೇಳುವುದೆಂದರೆ ಕಿವಿಗೊಂದು ಸುಗ್ಗಿ. ಭಾಷಣಕಾರನ ಸಾಮಥ್ರ್ಯ, ಚಾತುರ್ಯ, ಕಟಕಿ, ವ್ಯಂಗ್ಯ, ಅಸಮಾನ್ಯ ಪ್ರಶ್ನಕರ ಹಾವಳಿ ಎದುರಿಸುವ ಶಕ್ತಿ, ವಾಗ್ಮಿ-ಶ್ರೋತೃಗಳ ಚಕಮಕಿ- ಭಾನುವಾರ ಸಂಜೆಗೇ ಅಪೂರ್ವ ಶೋಭೆ ನೀಡುತ್ತದೆ. ವಿದೇಶಿ ಪ್ರವಾಸಿಗಳಿಗಂತೂ ಇದೊಂದು 'ಒUSಖಿ'.</p>
		<p>ಆಂಗ್ಲೇಯರು, ಭಾರತೀಯರು, ಪಾಕೀಸ್ತಾನಿಗಳು, ಆಫ್ರಿಕಾ ಖಂಡದವರು ಬೇರೆ ಬೇರೆ ಕಡೆ ನಿಂತು ಭಾಷಣ ಬಿಗಿಯುತ್ತಿರುತ್ತಾರೆ. ಜಗತ್ತಿನ ಅಂತ್ಯವನ್ನು ಸಾರುವವನೊಂದು ಕಡೆ; ವಿಶ್ವಪ್ರೇಮ ಪ್ರಚಾರಕ ಇನ್ನೊಂದು ಕಡೆ. ಪತ್ರಿಕೆಗಳಲ್ಲಿ, ಟೆಲಿವಿಷನ್‍ಗಳಲ್ಲಿ, ಭಾಷಣಮಂದಿರಗಳಲ್ಲಿ ಪ್ರಸ್ತಾಪಿಸದೆ ಇರುವ ವಿಚಾರಗಳನ್ನೆಲ್ಲ ಇಲ್ಲಿ ನಿರ್ಭೀತಿಯಿಂದ ಘೋಷಿಸುತ್ತಾರೆ. ಇಲ್ಲೊಬ್ಬ ಕುಷ್ಠರೋಗಿ ವೇದಿಕೆ ಏರಿ ತನ್ನನ್ನು ಪ್ರಶ್ನೆಗಳಿಂದಲೇ ಕೋಟಲೆಗೊಳಿಸಿದ ಆಂಗ್ಲ ಮಹಿಳೆಯತ್ತ ವಾಚಾಮಗೋಚರವಾಗಿ ಅವಾಚ್ಯಗಳನ್ನಾಡಿ, "ನಿನಗೆ ನನ್ನ ಕಂಡರಾಗದಿರಬಹುದು, ಆದರೆ ನಿನ್ನ ಬಗ್ಗೆ ನನಗೆ ಪ್ರೇಮ" ಎಂದು ಹೇಳಿ ವೇದಿಕೆಯಿಂದಿಳಿದು ಅವಳೆಡೆಗೆ ನುಗ್ಗಿದ. ಆಕೆ ಪರಾರಿ.</p>
		<p>ಅಲ್ಲೊಬ್ಬ ಭಾರತೀಯ ಉಗ್ರವಾಗಿ ತುಂಬ "ಸೀರಿಯಸ್ಸಾಗಿ" ಮಾತನಾಡುತ್ತಿದ್ದ. ಅವನ ಹತ್ತಿರದಲ್ಲಿ, ಮುಖಕ್ಕೆ ಆರಂಗುಲ ದೂರದಲ್ಲಿ ಪಾಕಿಸ್ತಾನಿಯೊಬ್ಬ ನಿಂತು, ಯಾಂತ್ರಿಕವಾಗಿ ಪ್ರಶ್ನೆ ಕೇಳುತ್ತಿದ್ದ. 'ಭಾರತ ಅಮೇರಿಕಾದ ಕೈಗೊಂಬೆ, ಬಾಲಬಡುಕ' ಎಂದೆಲ್ಲಾ ರೇಗಿಸುತ್ತಿದ್ದ. ಮತ್ತೊಂದು ಕಡೆ, ಇಡೀ ಪಶ್ಚಿಮ ನಾಗರಿಕತೆಯನ್ನೇ ಗೇಲಿ ಮಾಡಿ, ಪ್ರಶ್ನೆ ಕೇಳಿದವರನ್ನೇ ಗೋಳು ಹುಯಿದುಕೊಳ್ಳುತ್ತಿದ್ದ ಭಾರತೀಯನೊಬ್ಬ. ಅವನ ಬಳಿಕ ವೇದಿಕೆ ಏರಿದವನು ಆಫ್ರಿಕದವನು. ಅವನ ಸುತ್ತ ದೊಡ್ಡ ಗುಂಪು, "ವರ್ಣೀಯರ ಹಿತರಕ್ಷಣೆ" ಎಂಬ ಫಲಕ ಅವನ ಹಿಂದೆ.</p>
		<p>ಅಲ್ಲಿದ್ದ ವಾಗ್ಮಿಗಳೆಲ್ಲ ಆಫ್ರಿಕದವರೇ ಸೊಗಸಾಗಿ ಮಾತನಾಡುವವರು. ಮಾತಿಗೊಂದು ಮಾತು, ಮೂದಲಿಕೆಗೆ ಪ್ರತಿ ಮೂದಲಿಕೆ, ಕೇಳಿದ ಪ್ರಶ್ನೆಯನ್ನೇ 'ತಿರುಗು ಬಾಣ' ಮಾಡಿ 'ಭೂತ ಬಿಡಿಸುವುದೆಲ್ಲ' ಇವರಿಗೆ ಲೀಲಾಜಾಲ.</p>
		<p>ಬ್ರಿಟನಿನಲ್ಲೆಲ್ಲ 'ವರ್ಣಭೇದ'ದ ತೊಂದರೆ ಅನುಭವಿಸಿರುವ ವರ್ಣೀಯರು ಹೈಡ್‍ಪಾರ್ಕ್‍ನಲ್ಲಿ ಬಂದು ಬ್ರಿಟನಿನ ಈ ದುಷ್ಟ ಪ್ರವೃತ್ತಿಯನ್ನು ಖಂಡಿಸಿ ಬ್ರಿಟಿಷರ ಜನ್ಮ ಜಾಲಾಡುತ್ತಾರೆ. ವರ್ಣೀಯರ ಕ್ರೋಧಕ್ಕೆಲ್ಲ ಇದೊಂದು ಹೊರದಾರಿ. ಭಾನುವಾರ ಸಂಜೆ ಒಂದು ಗಂಟೆ ತಮ್ಮ ಪರವಾಗಿ ವಾದಿಸುವ ಹಾಗೂ ಬಿಳಿಯರನ್ನು ನಾಚಿಕೆಯಿಂದ ಕೆಂಪೇರಿಸುವ ಇಂಥ ಭಾಷಣ ಕೇಳಲು ವರ್ಣೀಯರು ಮತ್ತೆ ಮತ್ತೆ ಬರುತ್ತಾರೆ. ಒಂದು ಸಂಜೆ ಬ್ರಿಟನಿನಲ್ಲಿ ತಮ್ಮ ಜೀವನದ ಕಷ್ಟ ಕಾರ್ಪಣ್ಯ ಮರೆತು ಆನಂದಿಸುತ್ತಾರೆ.</p>
		<p>ವೇದಿಕೆ ಏರಿದ ಆಫ್ರಿಕದವನು ಪಶ್ಚಿಮದ ನಾಗರಿಕತೆಯನ್ನೆಲ್ಲ ಚೆನ್ನಾಗಿ ಬಯ್ದು; "ನಿಮ್ಮಲ್ಲಿ ಏನು ಸಂಸ್ಕೃತಿ ಇದೆ? ನಮ್ಮಲ್ಲಿಗೆ ಬಂದಿರಿ, ಮೋಸ ಮಾಡಿದಿರಿ, ರಾಜ್ಯವಾಳಿದಿರಿ. ಎಲ್ಲ ಮೋಸ. ನೀವು ಮಕ್ಕಳನ್ನು ಗಾಡಿಯಲ್ಲಿ ಅಂಗಡಿ ಬಳಿ ತರುತ್ತೀರಿ. ಅಲ್ಲಿ ಬಾಗಿಲಲ್ಲಿ ಮಕ್ಕಳನ್ನು ಬಿಟ್ಟು ನಾಯಿ ಹೊತ್ತುಕೊಂಡು ಒಳಕ್ಕೆ ಹೋಗುತ್ತೀರಿ. ಇದನ್ನು ನಾಗರಿಕತೆ ಎನ್ನುತ್ತೀರಿ. ನಿಮಗೆ ಸ್ನಾನ ಎಂದರೆ ಏನೆಂಬುದೇ ಗೊತ್ತಿಲ್ಲ. ಬೆಳಿಗ್ಗೆ ಒಂದೆರಡು ತೊಟ್ಟು ನೀರಿನಿಂದ ಕಣ್ಣು ಒರೆಸಿಕೊಂಡು 'oh, I hಚಿಜ ಚಿ ಟoveಟಥಿ bಚಿಣh' ಎನ್ನುತ್ತೀರಿ" ಎಂದು ಹೇಳಿ ಪ್ರಶ್ನೆ ಕೇಳುತ್ತಿದ್ದ ಮಹಿಳೆಯನ್ನು 'ನೀವು ಸ್ನಾನ ಮಾಡಿ ಎಷ್ಟು ದಿನ ಆಯಿತು?' ಎಂದು ಕೇಳಿದ. "ಖಿhಡಿee houಡಿs" ಎಂದು ಆಕೆ ಉತ್ತರ ನೀಡಿದರೆ, "ಖಿhಡಿee ಥಿeಚಿಡಿs?" ಎಂದು ಕೇಳಿ ಎಲ್ಲರನ್ನೂ ನಗಿಸಿದ.</p>
		<p>ಮತ್ತೆ, ಅವನ ಮಾತಿನ ಕಣ್ಣು ಇಂಗ್ಲಿಷ್ ಹುಡುಗಿಯರ ಮುಂಡು ಲಂಗದತ್ತ ಹೊರಳಿತು. ಮೊಣಕಾಲಿನ ಮೇಲೆ ಆರಂಗುಲ, ಎಂಟಂಗುಲ, ಹತ್ತಂಗುಲ ದೂರದಲ್ಲಿ ಅಂಚಿರುವ ಲಂಗ ಧರಿಸುವ ಹೆಂಗೆಳೆಯರು ಆಫ್ರಿಕದಲ್ಲಿಲ್ಲ. ಇಂಗ್ಲೆಂಡಿನವರಿಗೆ ಗಂಡಸುತನವೇ ಇಲ್ಲ. ಹೆಂಗಸರು ಎಷ್ಟು ಮೈತೆರೆದು ಆಹ್ವಾನಿಸಿದರೂ ವಿಚಲಿತರಾಗದ ಪುರುಷರನ್ನು ಷಂಡರೆಂದು ಆಫ್ರಿಕದವನು ಮೂದಲಿಸಿದ. "ನಾವು ನಿಮ್ಮ ಹಾಗಲ್ಲ. ಜ್ವಾಲಾಮುಖಿಯಂತೆ ಸಿಡಿಯುತ್ತೇವೆ. ನೀವಾದರೋ ಹುಡುಗಿಯರ ತೆರೆದ ಕಾಲುಗಳನ್ನು ಕಂಡು, 'ಊoತಿ ಟoveಟಥಿ' ಎಂದು ಮೆಚ್ಚಿ ಸುಮ್ಮನೆ ಹೊರಟುಹೋಗುತ್ತೀರಿ. ಸತ್ವವೇ ಇಲ್ಲ ನಿಮಗೆ. ಹೆಣ್ಣುಗಳ ಸಹಜ ಕರೆಗೂ ಓಗೊಡಲು ನೀವು ಅಸಮರ್ಥರು, ನಾಲಾಯಖ್" ಎಂದೆಲ್ಲ ಗೇಲಿ ಮಾಡಿದ.</p>
		<p>ಸಭೆಯಲ್ಲಿ ನಿಂತ ಇಂಗ್ಲಿಷರು ಪಾಪ, ತಪ್ಪು ಮಾಡಿದವರಂತೆ ಪೆದ್ದು ನಗು ನಗುತ್ತ ಅತ್ತಿತ್ತ ನೋಡುತ್ತಾರೆ. ಸವಾಲು ಎಸೆದರೆ 'ಭೂಗತ' ಆಗುವ ಸಂಭವವೇ ಹೆಚ್ಚು. ಕಡೆಗೊಬ್ಬಳು ಮಹಿಳೆ ಧೈರ್ಯಮಾಡಿ, 'ನೀವು ಈ ರೀತಿ ಮಾತನಾಡುವುದಕ್ಕೆ ಅವಕಾಶವಿದೆಯಲ್ಲ ಅದಕ್ಕಾಗಿ ಕೃತಜ್ಞತೆ ತೋರಬೇಕು' ಎಂದಳು.</p>
		<p>ಇಂಥ ಅವಕಾಶ ಸಿಕ್ಕೀತೇ ಎಂದು ಕಾದಿದ್ದ ಭಾಷಣಕಾರ ಕೂಡಲೇ ಶುರು ಮಾಡಿದ: ''ಹೌದು, ನೀವು ಹೇಳಿದ್ದು ನಿಜ. ನಾನು ಇಂಗ್ಲೆಂಡಿನಲ್ಲಿ ನಿಮ್ಮ ಹಣದ <em>ನೆರವು ಪಡೆದು,</em> 'ರಾಷ್ಟ್ರೀಯ ಸಹಾಯ'ದಿಂದ ಬದುಕುತ್ತಿದ್ದೇನೆ. ಬೆಳಿಗ್ಗೆ ಏಳುತ್ತೇನೆ. ಹೊರಗಡೆ ಇಂಗ್ಲಿಷ್ ಹವಾಮಾನವನ್ನು ವೀಕ್ಷಿಸಿ ಮತ್ತೆ ನಿದ್ದೆಹೊಗುತ್ತೇನೆ. ನೀವು ತೆತ್ತ ತೆರಿಗೆಯಲ್ಲೇ ಉಪಹಾರ ಮಾಡಿ, ಒಳ್ಳೆಯ ಸೂಟ್ ಧರಿಸಿ ಇಲ್ಲಿಗೆ ಬರುತ್ತೇನೆ. ನಮ್ಮ ದೇಶದಲ್ಲಿ ಹೀಗೆ ಮಾತನಾಡಿದರೆ ನನಗೆ ಸೆರೆಮನೆಯೇ ಗತಿ. ಅಮೆರಿಕಾದಲ್ಲಿ ಗುಂಡಿಕ್ಕುತ್ತಿದ್ದರೇನೋ... ಆದರೆ ಇಲ್ಲಿ ನಿಮ್ಮ ಹಣದಲ್ಲಿ ಉಂಡು, ನಿಮ್ಮ ಹಣದಲ್ಲಿ ಉಡುಪು ಧರಿಸಿ, ನಿಮ್ಮ ಮುಂದೆ ನಿಂತು, ನಿಮ್ಮನ್ನೇ ಉಗಿಯುತ್ತಿದ್ದೇನೆ. ಆದರೆ ನೀವು ಪೆದ್ದು ಪೆದ್ದಾಗಿ 'ಆಹಾ ಎಷ್ಟು ಚೆನ್ನಾಗಿ ಮಾತನಾಡುತ್ತಾನೆ' ಅಂತ ಹಲ್ಲು ಕಿರಿಯುತ್ತೀರಿ. ನಿಮಗಿಂತ ಬೇಕೂಫರು ಸಿಗುವುದು ಕಷ್ಟ.'' ಎಂದು ಪ್ರಶ್ನೆ ಹಾಕಿದವರ 'ತಿಥಿ' ಮಾಡಿ, 'ನೀವು ಕೆಲಸಕ್ಕೆ ಬಾರದವರು, ಕೊಳಕರು, ಶ್ವಪಚರು, ನಿಮ್ಮ ರಾಷ್ಟ್ರೀಯ ಆಹಾರವೆಂದರೆ- ಮೀನು, ಉಪ್ಪೇರಿ. ನಿಮಗೆ ಸಂಸ್ಕೃತಿಯಿಲ್ಲ, ನಾಗರೀಕತೆ ಇಲ್ಲ' ಎಂದ.</p>
		<p>***</p>
		<p>ಇದೆಲ್ಲ ಮುಗಿದ ಮೇಲೆ ಸಂಶಯ ತಲೆಹಾಕುತ್ತಿತ್ತು. ಬಾಷಣಕಾರ ಪ್ರತಿ ಭಾನುವಾರವೂ ಒಂದೇ ಭಾಷಣ ಬಿಗಿಯುವನೆ? ಪ್ರಶ್ನೆ ಕೇಳುವವರೂ ಅವನ ಹಸ್ತಕರೆ? ಇದೆಲ್ಲ ಒಂದು ಆಟವೆ? ಸಂಜಯ ಮನರಂಜನೆಗೆ ಹೂಟವೆ? ಏನೇ ಆದರೂ ಭಾನುವಾರ ವ್ಯರ್ಥವಲ್ಲ ಎನ್ನಿಸಿತು. ಹೈಡ್‍ಪಾರ್ಕ್‍ಗೆ ಭಾನುವಾರ ಸಂಜೆ ಹೋಗುವವರೆಲ್ಲ ಆಫ್ರಿಕಾದ ವಾಗ್ಮಿಯೊಬ್ಬನನ್ನೇ ಹೊಗಳುತ್ತಾರೆ. ಉಳಿದವರಿಗೆ ಒಂದೆರಡು ನಿಮಿಷ ಕಿವಿಕೊಟ್ಟು ಕಡೆಗೆ ಅವನ ಸುತ್ತ ಗುಂಪುಕಟ್ಟುತ್ತಾರೆ. ಇಂಗ್ಲಿಷ್ ಪದಪುಂಜಗಳ ಧಾರೆಯಲ್ಲಿ ಮೀಯುತ್ತಾರೆ.</p>
		<p>ಹೈಡ್‍ಪಾರ್ಕ್‍ನಲ್ಲಿ ಅಮಿತ ಸ್ವಾತಂತ್ರ್ಯ ಇರಬಹುದು. ಆದರೆ ಬ್ರಿಟಿಷ್ ಜನಮನದ ಮೇಲೆ ಪ್ರಭಾವ ಬೀರುವ ಪ್ರಚಾರ ಸಾಧನಗಳಾದ ರೇಡಿಯೋ, ಟೆಲಿವಿಷನ್, ಪತ್ರಿಕೆಗಳ ಒಡೆತನವೆಲ್ಲ ಶ್ರೀಮಂತರದ್ದೇ. ಈ 'ಹೈಡ್‍ಪಾರ್ಕ್' ಸ್ವಾತಂತ್ರ್ಯವನ್ನು ಮಹತ್ವದ್ದೆಂದು ಯಾರೂ ಬಗೆಯುವುದಿಲ್ಲ. ಇಲ್ಲಿನ ಭಾಷಣಕಾರರು, ಅವರ ಮಾತುಕತೆ ಎಲ್ಲವನ್ನೂ 'ತಮಾಷೆ' ಎಂದೇ ಒಟ್ಟಿನಲ್ಲಿ ಜನ ಭಾವಿಸುತ್ತಾರೆ. ಬ್ರಿಟನಿನ ಅಲಿಖಿತ ರಾಜ್ಯಾಂಗದ ಚೌಕಟ್ಟಿನಲ್ಲಿ ಬ್ರಿಟಿಷ್ ಜನರ ಪೂರ್ವಾಗ್ರಹ ಪೀಡೆಗಳನ್ನು ಯಥಾವತ್ತಾಗಿ ಪ್ರತಿಬಿಂಬಿಸಿ ಅದೇ ಸ್ವಾತಂತ್ರ್ಯದ ಪರಮಾವಧಿ ಎಂದು ಕೊಚ್ಚಿಕೊಳ್ಳುವ ಜನರ ದೇಶದಲ್ಲಿ ಹೈಡ್‍ಪಾರ್ಕ್ ಭಾಷಣಗಳ ಒಟ್ಟುಫಲ ಬರಿಯ ಮನರಂಜನೆ ಮಾತ್ರ.</p>
		<p><strong><em>-ವೈ.ಎನ್.ಕೆ.</em></strong></p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಭಾರತದಲ್ಲಿ ಒಂದು ವರ್ಷ</h1>
		<p><em>ವಿದೇಶಕ್ಕೆ ವಲಸೆಬಂದು ನೆಲಸಸಿದವರು ಭಾರತಕ್ಕೆ ಹೋಗಿ ಬರುವುದು ಒಂದು ತೀರ್ಥಯಾತ್ರೆ ಮಾಡಿ ಬಂದಂತೆ, ಅದರ ನೆನಪು ಜೇನಿಗಿಂತ ಸವಿ!<br />ಮಕ್ಕಳಿಗೆ ನಮ್ಮ ಹೆಮ್ಮೆಯ ನಾಡನ್ನು ಆಗಾಗ್ಗೆ ತೋರಿಸಿ ಬರುವುದರಲ್ಲಿ ನಮಗೆ ಇನ್ನಿಲ್ಲದ ಆನಂದ! ಎಷ್ಟೋ ಬಾರಿ, ಅಲ್ಲೇ ಇದ್ದಾಗ ಅದೇನು ವಿಶೇಷ ಎನಿಸದ್ದು ಈಗ ಹೋಗಿ ನೋಡಿದಾಗ ಮಹತ್ವ ತೋರಿ, ನಾವಿದೆಲ್ಲವ ಕಳೆದುಕೊಂಡೆವೇ ಎನ್ನಿಸೀತು!</em></p>
		<p>ವಿಶ್ವವಿದ್ಯಾಲಯಗಳ ಪ್ರಾಚಾರ್ಯ ವರ್ಗಕ್ಕೆ ಆರು ವರ್ಷ ಕೆಲಸ ಮಾಡಿದ ನಂತರ ಒಂದು ವರ್ಷವಿಡೀ ರಜೆ ಸಿಗುತ್ತದೆ. ಈ ಸಪ್ತವಾರ್ಷಿಕ ರಜೆ ಬೇರೆ ರಜೆಗಳಂತೆ ಎಲ್ಲವನ್ನೂ ಮರೆತು ಹಾಯಾಗಿರುವುದಕ್ಕಾಗಿಯಲ್ಲ. ಆರು ವರ್ಷಗಳ ಕಾಲ ಒಂದೇ ಎಡೆಯಲ್ಲಿ ಕೆಲಸ ಮಾಡಿ ಬೇಸರ ಬರುವಂತಾದಾಗ ಆ ಏಕತಾನತೆಯನ್ನು ಹೋಗಲಾಡಿಸಲು ಬೇರೆ ವಿಶ್ವವಿದ್ಯಾಲಯಗಳಲ್ಲೋ, ಸಂಶೋಧನಾ ಕೇಂದ್ರಗಳಲ್ಲೋ ಒಂದು ವರ್ಷವಿದ್ದು ಅಲ್ಲಿಂದ ಹೊಸ ರೀತಿಗಳನ್ನೋ, ಭಿನ್ನ ರೀತಿಗಳನ್ನೋ ಅರಿತು ಬರಬಹುದೆಂಬ ಭಾವನೆಯೇ ಈ ರಜೆಯ ಗುರಿ. ಹಿಂತಿರುಗಿ ಬರುವಾಗ ನವನವೋನ್ಮೇಷತೆಯಿಂದ ಉತ್ಸಾಹ ತುಂಬಿ ತುಳುಕಿರುತ್ತದೆ.</p>
		<p>ಇತ್ತೀಚೆಗೆ ಒಂದು ವರ್ಷಕಾಲ ನನಗೆ ಸಪ್ತವಾರ್ಷಿಕ ರಜೆಯಿತ್ತು. ಈ ಸಮಯವನ್ನು ನಾನು ಭಾರತದಲ್ಲಿ ನಮ್ಮೂರಿನ ಸಮೀಪ ಕಳೆಯಬೇಕೆಂದು ನಿರ್ಧರಿಸಿದ್ದೆ. ಇಲ್ಲಿ ಕೆನಡಾದಲ್ಲಿ ಆಗೊಮ್ಮೆ ಈಗೊಮ್ಮೆ ಕನ್ನಡ ಸಂಘ, ಭಾರತೀಯ ಸಂಘಗಳ ಕಾರ್ಯಕ್ರಮಗಳು. ಭಾರತೀಯರ ಮನೆಗಳಲ್ಲಿನ ಸಂತೋಷಕೂಟಗಳಲ್ಲಿ ಪಾಲುಗೊಳ್ಳುವುದಕ್ಕೂ, ಒಂದು ವರ್ಷದಷ್ಟು ದೀರ್ಘ ಕಾಲ ಭಾರತದಲ್ಲಿ ಇದ್ದಾಗ ಅಲ್ಲಿನ ಪರಿಸರ, ಜನಜೀವನದಲ್ಲಿ ಪಾಲುಗೊಂಡಾಗ ಕೆನಡಾದಲ್ಲೇ ಬೆಳೆದ ಮಗಳು ಹೇಗೆ ಪ್ರತಿಕ್ರಿಯಿಸುತ್ತಾಳೆ- ಎಂಬುದನ್ನು ತಿಳಿಯುವ ನಿರೀಕ್ಷೆಯೂ ಸಹ ನನಗಿತ್ತು. ಒಂದು ವರ್ಷ ಭಾರತದಲ್ಲಿ ಕಳೆಯುವುದೆಂಬ ವಿಚಾರವನ್ನು ನಾನು ಭಾರತೀಯ ವೈಜ್ಞಾನಿಕ ಮತ್ತು ತಾಂತ್ರಿಕ ಸಂಶೋಧನಾ ನಿಗಮಕ್ಕೆ ಬರೆದು ತಿಳಿಸಿದಾಗ, ಅವರು ವಿಶ್ವಸಂಸ್ಥೆಯ ಅಭಿವೃದ್ಧಿ ಯೋಜನೆಯ ಇಲಾಖೆಯವರ ಜೊತೆಯಲ್ಲಿ ನನ್ನನ್ನು ಭಾರತದ ಕೆಲವು ಸಂಶೋಧನಾ ಕೇಂದ್ರಗಳನ್ನು ಮತ್ತು ವಿಶ್ವವಿದ್ಯಾಲಯಗಳನ್ನು ಸಂದರ್ಶಿಸಿ ಅಲ್ಲಿ ವ್ಯಾಖ್ಯಾನ, ವಿಚಾರವಿನಿಮಯಗಳನ್ನು ಮಾಡಲು ಆಮಂತ್ರಿಸಿದರು. ಈ ಕಾರ್ಯಕ್ರಮದ ಪ್ರಕಾರ ನಾನು ಬೆಂಗಳೂರು, ಮದ್ರಾಸು, ತಿರುವನಂತಪುರ, ದುರ್ಗಾಪುರ ಮತ್ತು ಸುರತ್ಕಲ್ ಇಂಜಿನಿಯರಿಂಗ್ ಕಾಲೇಜುಗಳನ್ನು ಸಂದರ್ಶಿಸಿ, ಅಲ್ಲಿ ಎರಡೆರಡು ವಾರಗಳಿರಬೇಕಿತ್ತು.</p>
		<p><em> ರಜೆಯಲ್ಲಿ ಕರ್ನಾಟಕದ ಉಡುಪಿಯ ಸಮೀಪ ಮಣಿಪಾಲ ಇನ್ಸ್‍ಟಿಟ್ಯೂಟ್ ಆಫ್ ಟೆಕ್ನಾಲಜಿಯಲ್ಲಿ ಇದ್ದುಕೊಂಡು ಅಲ್ಲಿಂದ ತಿಂಗಳಿಗೊಮ್ಮೆ ಮೇಲೆ ಹೇಳಿದ ಒಂದೊಂದೇ ಸ್ಥಳಗಳಿಗೆ ಸಂದರ್ಶನ ಮಾಡುವುದೆಂದು ನಾನು ನಿರ್ಧರಿಸಿದ್ದೆ. ಮೇ-೨೯ರಂದು, ಪತ್ನಿ ಪಾರ್ವತಿ ಮತ್ತು ಮಗಳು ಮಮತಾ ಸಮೇತ ನಾನು ನ್ಯೂಯಾರ್ಕ್‍ನ ಮೂಲಕ "ಹವ ಭಾರತಿ" (ಂiಡಿ Iಟಿಜiಚಿ)ಯ ವಿಮಾನದಲ್ಲಿ ನವದೆಹಲಿಗೆ ಪ್ರಯಾಣ ಮಾಡಿದೆ. ನ್ಯೂಯಾರ್ಕ್‍ನ ವಿಮಾನ ನಿಲ್ದಾಣದಲ್ಲಿ ಅಧಿಕಾರಿಗಳು ಪ್ರಯಾಣಿಕರ ಚೀಲವನ್ನು ವಿಶೇಷ ಜಾಗ್ರತೆಯಿಂದ ಪರೀಕ್ಷಿಸುತ್ತಿರುವಾಗ ಏಕೆ ಹೀಗೆ ಮಾಡುತ್ತಿದ್ದಾರೆ ಎಂದು ನಮ್ಮ ಮನಸ್ಸಿನೊಳಗೆ ತಳಮಳ. ನವದೆಹಲಿಯಲ್ಲಿ ವಿಮಾನ ನೆಲತಾಗಿದಾಗ ಅರ್ಥವಾಯಿತು; ಬೆಳಗಿನ ವರ್ತಮಾನ ಪತ್ರಿಕೆಯಲ್ಲಿ ನಾವು ಓದಿದ ಸುದ್ದಿಯಿಂದ ನಮಗೆ ದಂಗು ಬಡಿದಂತಾಯಿತು.. ನಾವು ಪ್ರಯಾಣಿಸಿದ ವಿಮಾನದಲ್ಲಿ ಸ್ಫೋಟಕಗಳನ್ನಿರಿಸಲು ಯೋಜಿಸಿದ ನಾಲ್ಕು ಮಂದಿ ಭಯೊತ್ಪಾದಕರನ್ನು ವಿಮಾನ ಹೊರಡುವ ಕೆಲವೇ ಗಂಟೆಗಳ ಮೊದಲು ಮಾಂಟ್ರಿಯಾಲಿನಲ್ಲಿ ಬಂಧಿಸಿದ್ದರಂತೆ.</em></p>
		<p>ದೆಹಲಿಯಲ್ಲಿ ಎರಡು ದಿನಗಳಿದ್ದು ಅಲ್ಲಿನ ಪ್ರೇಕ್ಷಣೀಯ ಸ್ಥಳಗಳನ್ನು ನೋಡಿದೆವು. ಆಮೇಲೆ ಪಾರ್ವತಿ ಮತ್ತು ಮಮತಾ ಮಂಗಳೂರಿಗೆ ಹೋದರು. ನಾನು ದುರ್ಗಾಪುರದ ಒಂದು ಸಂಶೋಧನಾ ಕೇಂದ್ರವನ್ನು ಸಂದರ್ಶಿಸಲು ತೆರಳಿದೆ. ಅಲ್ಲಿರುವಾಗ ಸಂಶೋಧನಾ ಕೇಂದ್ರದಲ್ಲಿ ಮಾಡುತ್ತಿದ್ದ ಚಟುವಟಿಕೆಗಳೊಂದಿಗೆ ಪ್ರತಿದಿನವೂ ಒಬ್ಬೊಬ್ಬರ ಮನೆಯಲ್ಲಿ ಆತಿಥ್ಯಗಳಿಸಿದೆ. ಒಂದು ದಿನ ಅಲ್ಲಿನ ಉಕ್ಕಿನ ಕಾರ್ಖಾನೆಯಲ್ಲಿ ಕೆಲಸ ಮಾಡುತ್ತಿದ್ದ ಜಯಂತ ನಿಯೋಗಿ ಅವರ ಮನೆಯಲ್ಲಿ ಆಮಂತ್ರಿಸಿದ್ದರು. ಬಂಗಾಳೀ ಆತಿಥ್ಯದ ಸವಿ ಅಂದು ಉಂಡೆ ನಾನು. ಅನೇಕ ಬಗೆಯ ಸಿಹಿತಿಂಡಿಗಳು, ಮತ್ತು ಅದಕ್ಕಿಂತಲೂ ಸವಿಯಾದ ಮಾತುಗಳಿಂದ ಸಂಜೆಯಿಡೀ ಬಹಳ ಸಂತೋಷದಲ್ಲಿ ಕಳೆಯಿತು. ಒಂದು ದಿನ ಶಾಂತಿನಿಕೇತನಕ್ಕೆ ಹೋಗಿದ್ದೆ. ಇಂದು ನೋಡುವಾಗ ಅಲ್ಲೇನೂ ಹೆಚ್ಚಿನ ಮಹತ್ವ ಕಾಣದಿದ್ದರೂ ಅಲ್ಲಿನ ಪ್ರತಿಯೊಂದು ವಸ್ತುಗಳಲ್ಲೂ ಚರಿತ್ರೆಯನ್ನು ಕಾಣಬಹುದು. ಒಂದಾನೊಂದು ಕಾಲದಲ್ಲಿ ನಲಂದ, ತಕ್ಷಶಿಲೆಯ ಗುರುಕುಲಗಳಂತೆ ಬೆಡಗಿಕೊಂಡಿದ್ದ ಸ್ಥಳವದು. ದುರ್ಗಾಪುರದಲ್ಲಿ ಒಂದು ವಾರವಿದ್ದು, ನಾನು ಮಂಗಳೂರಿಗೆ ಹೋದೆ.</p>
		<p>[ಮಣಿಪಾಲಕ್ಕೆ ಹೋಗುವ ಮೊದಲು ನಮ್ಮ ಮನೆಯಲ್ಲಿ, ಪಾರ್ವತಿಯ ತವರಿನಲ್ಲಿ ಕೆಲವು ದಿನಗಳನ್ನು ಕಳೆದೆವು. ದೂರದೇಶದಲ್ಲಿ ಇದ್ದುಬಂದ ನಾವು ಅವರ ಊರಿನಲ್ಲಿ ಒಂದು ವರ್ಷ ಇರುತ್ತೇವೆಂದು ಅವರಿಗೆಲ್ಲ ಹಿಗ್ಗು. ಪಾರ್ವತಿಯ ಅಣ್ಣನ ಮಕ್ಕಳು ಸಹನಾ ಮತ್ತು ಶುಭಾ ಅಂದರೆ ಮಮತಾಗೆ ತುಂಬಾ ಪ್ರೀತಿ. ತನ್ನ ಫೋಟೋ ಅವಳಿಗೆ ಕಳಿಸಿ, ಅವಳ ಫೋಟೋ ತಾನು ತರಿಸಿಕೊಂಡು, ಆಗಾಗ್ಗೆ ಕಾಗದ ಬರೆಯುತ್ತಾ ಹೆಚ್ಚು ಪರಿಚಯ ಬೆಳಸಿಕೊಂಡಿದ್ದರು.]</p>
		<p>ಜೂನ್ ೧೯ರಂದು ಮಣಿಪಾಲಕ್ಕೆ ಹೊದೆವು. ಅಲ್ಲಿನ ಅಕಾಡೆಮಿ ಆಫ್ ಜನರಲ್‍ಎಜುಕೇಷನ್ನಿನ ರಿಜಿಸ್ಟ್ರಾರ್‍ರಾದ ಶ್ರೀ ರಮೇಶ ಪೈ ಗಳನ್ನು ನಾನು ಭೇಟಿ ಮಾಡಿದೆ. ಮಣಿಪಾಲ ಒಂದು ವಿಶಿಷ್ಟ ರೀತಿಯ ಹಳ್ಳಿ. ಉಡುಪಿಯ ಪೇಟೆ ಅಲ್ಲಿಂದ ಆರು ಕಿಲೊ ಮೀಟರುಗಳಷ್ಟು ದೂರ. ಮೆಡಿಕಲ್ ಕಾಲೇಜು, ಇಂಜಿನಿಯರಿಂಗ್ ಕಾಲೇಜು, ಫಾರ್ಮಸಿ ಕಾಲೇಜುಗಳೆಂದು ಅಲ್ಲಿ ತುಂಬಾ ವಿದ್ಯಾಲಯಗಳು, ಇಪ್ಪತ್ತೊಂದು ದೇಶಗಳ ವಿದ್ಯಾರ್ಥಿಗಳು ಅಲ್ಲಿನ ವಿದ್ಯಾಲಯಗಳಲ್ಲಿ ಕಲಿಯುತ್ತಿದ್ದಾರೆ. ಸಾವಿರ ಹಾಸಿಗೆಗಳ ಆಸ್ಪತ್ರೆಯಿದ್ದು, ಅದರಲ್ಲಿ ಅತ್ಯಾಧುನಿಕ ಉಪಕರಣಗಳು ಮತ್ತು ನುರಿತ ವೈದ್ಯರೂ ಇದ್ದಾರೆ. ನೂರಾರು ಮೈಲುಗಳ ಸುತ್ತಿನಿಂದ ರೋಗಿಗಳು ಅಲ್ಲಿ ಚಿಕಿತ್ಸೆಗಾಗಿ ಬರುತ್ತಿದ್ದಾರೆ. ಸಾಲದುದಕ್ಕೆ ಮಣಿಪಾಲವು ಸಿಂಡಿಕೇಟ್ ಬ್ಯಾಂಕಿನ ಕೇಂದ್ರವಾಗಿದೆ ಕೂಡಾ.</p>
		<p>ನಾನು ಮಣಿಪಾಲ ಇನ್ಸ್‍ಟಿಟ್ಯೂಟ್ ಆಫ್ ಟೆಕ್ನಾಲಜಿಯಲ್ಲಿ ಒಂದು ಕೋರ್ಸು ಕಲಿಸಿದೆ ಮತ್ತು ಅಲ್ಲಿ ಒಂದು ಗಾಳಿಯ ಯಂತ್ರವನ್ನು ತಯಾರಿಸಲು ವಿದ್ಯಾರ್ಥಿಗಳ ಗುಂಪೊಂದಕ್ಕೆ ಮಾರ್ಗದರ್ಶನ ನೀಡಿದೆ. ನಾವು ಇನ್ಸ್‍ಟಿಟ್ಯೂಟಿನ ವಠಾರದ ವಸತಿಯೊಂದರಲ್ಲಿ ಉಳಕೊಂಡಿದ್ದೆವು. ವಠಾರದ ಮುನ್ನೂರು ಕುಟುಂಬಗಳಲ್ಲಿ ಎಲ್ಲರಿಗೂ ವಠಾರದಲ್ಲಿ ವಾಸಿಸುವ ಪ್ರತಿಯೊಬ್ಬರ ಪರಿಚಯವಿತ್ತು. ಮಕ್ಕಳು ನಿರ್ಭಯದಿಂದ ರಾತ್ರಿಯಾದ ಮೇಲೂ ಹೊರಗೇ ಆಡಿಕೊಂಡಿರಬಹುದಿತ್ತು. ವಠಾರದಲ್ಲಿ ಒಂದು ಗೋಪಾಲಕೃಷ್ಟ ದೇವಸ್ಥಾನವಿತ್ತು. ಗೆಳತಿಯರ ಜೊತೆಗೂಡಿ ಪ್ರತಿ ಸಾಯಂಕಾಲ ದೇವಸ್ಥಾನಕ್ಕೆ ಹೋಗಿ ಪ್ರಸಾದ ಪಡೆದು ಬರುವುದು ಮಮತಾಳ ರೂಢಿಯಾಯಿತು.</p>
		<p>ಅಕಾಡೆಮಿಯವರು ಉಡುಪಿಯಲ್ಲೊಂದು ಸಂಗೀತ ವಿದ್ಯಾಲಯವನ್ನು ನಡೆಸುತ್ತಿದ್ದರು. ಅಲ್ಲಿ ಪಾರ್ವತಿ ಮತ್ತು ಮಮತಾ ಸಂಗೀತ ಕಲಿಯಲು ಆರಂಭಿಸಿದರು. ನಾನು ಮೃದಂಗವಾದನ ಕಲಿಯಲು ತೊಡಗಿದೆ. ಉಡುಪಿಗೆ ನಾವು ವಾರಕ್ಕೆ ಮೂರು, ನಾಲ್ಕು ಸಲ ಹೋಗಿ ಬರುತ್ತಿದ್ದೆವು. ತರಕಾರಿ, ಬೇಳೆ ಸಾಮಗ್ರಿಗಳೆಲ್ಲ ಮಣಿಪಾಲದಲ್ಲಿಯೇ ದೊರಕುತ್ತಿದ್ದರೂ ಹೆಚ್ಚಿನ ಖರೀದಿಗಳಿಗೆ ನಾವು ಉಡುಪಿಗೇ ಹೋಗುತ್ತಿದ್ದೆವು. ಊರಿಗೆ ಹೋದೊಡನೆ ನಾವೊಂದು ಹಳೆಯ ಅಂಬಾಸಿಡರ್ ಕಾರನ್ನು ಕೊಂಡುಕೊಂಡಿದ್ದೆವು. ಈ ಪ್ರಯಾಣಕ್ಕೆಲ್ಲ ಅದು ತುಂಬಾ ಸಹಾಯಕಾರಿಯಾಯಿತು. ಉಡುಪಿಗೆ ಹೋದಾಗಲೆಲ್ಲಾ ಅಲ್ಲಿಯ ಶ್ರೀ ಕೃಷ್ಣ ದೇವಸ್ಥಾನದಲ್ಲಿ ದೇವರ ದರ್ಶನ ಮಾಡುವುದು ನಮ್ಮ ಪದ್ಧತಿಯಾಗಿತ್ತು. ಅಲ್ಲಿನ ಕನಕ ಮಂಟಪವನ್ನು ನೋಡಿದಾಗ ಕನಕನಿಗಾಗಿ ಶ್ರೀಕೃಷ್ಣ ಪಶ್ಚಿಮಕ್ಕೆ ಮುಖ ತಿರುಗಿಸಿ<em> ನಿಂತ ಕಥೆ ಮನಸ್ಸಿಗೆ ಬರುತ್ತಿತ್ತು.</em> ಶೂದ್ರ ಜಾತಿಯ ಕನಕದಾಸರನ್ನು ಉಡುಪಿಯ ಬ್ರಾಹ್ಮಣರು ಶ್ರೀಕೃಷ್ಣನ ದರ್ಶನವನ್ನು ದೇವಸ್ಥಾನದ ಒಳಗೆ ಹೊಗಿ ಮಾಡಲು ಬಿಡದಿದ್ದಾಗ, ಅವರು ದೇವಸ್ಥಾನದ ಹಿಂದುಗಡೆಯ ಕಿಂಡಿಯಲ್ಲಿ ಒಳನೋಡುತ್ತ ಕೃಷ್ಣನನ್ನು ಹಾಡಿ, ಕುಣಿದು ಸ್ತುತಿಸಲು ತೊಡಗಿದರು. ಶ್ರೀಕೃಷ್ಣ ತನ್ನ ಭಕ್ತನ ಭಕ್ತಿಗೆ ಮೆಚ್ಚಿ ತಾನೇ ಪಶ್ಚಿಮಾಭಿಮುಖನಾಗಿ ನಿಂತು ಕನಕದಾಸರಿಗೆ ದರ್ಶನ ಕೊಟ್ಟನು. ಇಂದಿಗೂ ಉಡುಪಿಯಲ್ಲಿ ಶ್ರೀಕೃಷ್ಣ ಪಶ್ಚಿಮಾಭಿಮುಖನಾಗಿ ನಿಂತಿದ್ದಾನೆ. ಸಾಧಾರಣ ಐದುನೂರು ವರ್ಷಗಳ ಹಿಂದೆ ಗುರುವರೇಣ್ಯರಾದ ವ್ಯಾಸರಾಯ ಸ್ವಾಮಿಗಳವರಿಂದ ದೀಕ್ಷೆ ಪಡೆದ ಪುರಂದರದಾಸರು, ವಾದಿರಾಜ ಸ್ವಾಮಿಗಳು, ಇವರೆಲ್ಲ ಶ್ರೀ ಕೃಷ್ಣನನ್ನು ಭಕ್ತಿಯ ಪರಾಕಾಷ್ಠೆಯಿಂದ ಮೆಚ್ಚಿಸಿದ ಆ ಊರಿನ ನೆಲ, ಜಲ, ಗಾಳಿಗಳೆಲ್ಲ ಅತಿ ಪುನೀತ. ಅಲ್ಲಿದ್ದಾಗ ಮನಸ್ಸು ಒಂದು ಅತ್ಯುನ್ನತವಾದ ಭಕ್ತಿಭಾವದ ನೆಲೆಗೇರಿ ನಿಲ್ಲುತ್ತಿತ್ತು.</p>
		<p>ಅಕ್ಟೋಬರ ತಿಂಗಳಿನಲ್ಲಿ ಎರಡು ವಾರ ಬೆಂಗಳೂರಿಗೆ ಹೋಗಿದ್ದೆವು. ಅಲ್ಲಿ ಆಗ ಕನ್ನಡ ಸಾಹಿತ್ಯ ಪರಿಷತ್ತಿನ ಅಧ್ಯಕ್ಷರಾಗಿದ್ದ ಶ್ರೀ ಜ್ವಾಲಯ್ಯನವರನ್ನು ಕಂಡು ನಾನು ಬರೆದ ಒಂದು ಕವನ ಸಂಕಲನವನ್ನು ಪರಿಷತ್ತಿನ ಮೂಲಕ ಪ್ರಕಾಶಿಸುವ ಸಾಧ್ಯತೆಯ ಕುರಿತು ವಿಚಾರಿಸಿದೆನು. ಅವರು ಪ್ರಕಾಶಿಸಲು ಒಪ್ಪಿಕೊಂಡರು. ಸಂಕಲನಕ್ಕೆ ಮುನ್ನುಡಿಯನ್ನು ಬರೆಯಲು ಕಾಸರಗೋಡಿನಲ್ಲಿರುವ ಪ್ರಖ್ಯಾತ ಕವಿ ಕಯ್ಯಾರ ಕಿಂಞಣ್ಣರೈಗಳನ್ನು ಕೇಳಿಕೊಂಡೆ; ಬರೆಯಲು ಒಪ್ಪಿಕೊಂಡರು.</p>
		<p>ಬೆಂಗಳೂರಿನಲ್ಲಿರುವ ನಾಟ್ಯಾಚಾರ್ಯರಾದ ಶ್ರೀ ಯು.ಎಸ್. ಕೃಷ್ಣರಾವ್ ಮತ್ತು ಶ್ರೀಮತಿ ಚಂದ್ರಭಾಗಾದೇವಿಯವರಲ್ಲಿ ಅವರ ಆತಿಥ್ಯದ ಸವಿ ಉಂಡೆವು. ನಾನು ಬರೆದ "ಪೂತನಿ ಮೋಕ್ಷ" ಎಂಬ ಹಾಡನ್ನು ಒಂದು ಪದಾಭಿನಯಕ್ಕೆ ಅವರು ಹೊಂದಿಸಿಕೊಂಡಿದ್ದರು. ನಾವು ಬೆಂಗಳೂರಿನಲ್ಲಿದ್ದಾಗಲೇ ನೃತ್ಯಕಲಾ ಪರಿಷತ್ತಿನವರು ಏರ್ಪಡಿಸಿದ್ದ 'ನೃತ್ಯ ನವರಾತ್ರಿ' ಎಂಬ ಕಾರ್ಯಕ್ರಮದಲ್ಲಿ ಈ ನೃತ್ಯದ ಪ್ರಥಮ ಪ್ರದರ್ಶನವನ್ನು ಶ್ರೀ ಕೃಷ್ಣರಾವ್ ದಂಪತಿಗಳ ವಿದ್ಯಾರ್ಥಿನಿಯೊಬ್ಬರು ನೀಡಿದರು. ಆಮೇಲೆ ಅವರು ಈ ಪದಾಭಿನಯವನ್ನು ತಮ್ಮ ಮೊಮ್ಮಗಳು ಕುಮಾರಿ ಅಂಜಲಿಗೂ ಕಲಿಸಿದರು. ಬೆಂಗಳೂರಿನ ದೂರದರ್ಶನದಲ್ಲಿ ಇದನ್ನು ಪ್ರಸಾರ ಮಾಡಿದ್ದರು.</p>
		<p>ಬೆಂಗಳೂರಿನಿಂದ ಹಿಂತಿರುಗಿ ಬರುವಾಗ ನಾವು ಹಾಸನದಲ್ಲಿ ಒಂದು ದಿನ ತಂಗಿ, ಬೇಲೂರು ಹಳೇಬೀಡುಗಳನ್ನು ಸಂದರ್ಶಿಸಿದೆವು. ಅಲ್ಲಿನ ಶಿಲ್ಪಕಲೆ ತುಂಬಾ ನಯನ ಮನೋಹರವಾಗಿತ್ತು ಮತ್ತು ಅದನ್ನೆಲ್ಲ ನೋಡುವಾಗ ನಮ್ಮ ಪೂರ್ವಜರ ಕೌಶಲ್ಯಕ್ಕೆ ಹೆಮ್ಮೆಯಾಗುತ್ತಿತ್ತು. ಪರಕೀಯ ಆಕ್ರಮಣಗಳಿಂದಾಗಿ ಹಾಳುಗೊಂಡ ಶಿಲ್ಪಗಳನ್ನು ನೋಡಿದಾಗ ಮಮತಾಗೆ ಬಹಳ ಬೇಸರ. ಈ ಸೌಂದರ್ಯವನ್ನೂ ನಾಶಮಾಡುವಂತಹ ಮನಸ್ಸುಳ್ಳವರೂ ಇದ್ದರೆನ್ನುವುದು ಅವಳಿಗೆ ನಂಬಲಾರದ ವಿಷಯ. ಊರಿಗೆ ತಲುಪಿ ಅಲ್ಲಿ ಬೇಲೂರು ಹಳೇಬೀಡುಗಳ ವಿಷಯ ಅವಳು ಹೇಳುವಾಗ ಆ ಶಿಲ್ಪಸೌಂದರ್ಯವನ್ನು ಹಾಳುಮಾಡಿದ "ಕೆಟ್ಟಜನ"ರ ಕುರಿತಾಗಿಯೂ ಹೇಳುತ್ತಿದ್ದಳು.</p>
		<p>ಜನವರಿಯಲ್ಲಿ ನಾವು ಶೃಂಗೇರಿಗೆ ಹೋಗಿದ್ದೆವು. ಅಲ್ಲಿಗೆ ಸಮೀಪದ ಸೂರಳಿಯ ಆಂಜನೇಯ ದೇವಸ್ಥಾನದಲ್ಲಿ ಶ್ರೀ ತ್ಯಾಗರಾಜ ಆರಾಧನೆಗೆ ನಮ್ಮನ್ನು ಆಮಂತ್ರಿಸಿದ್ದರು. ಮಮತಾ ಮತ್ತು ಪಾರ್ವತಿ ಆ ಸಂದರ್ಭದಲ್ಲಿ ಹಾಡಬೇಕೆಂದು ಕೇಳಿಕೊಂಡಿದ್ದರು. ಏಳು ವರ್ಷದ ಮಮತಾ ತಾಳ ಹಾಕಿಕೊಂಡು ಮೃದಂಗ ಮತ್ತು ವಯೋಲಿನ್ ಹಿಮ್ಮೇಳದ ಜೊತೆಗೆ ಮೂರು ಕೃತಿಗಳನ್ನು ಹಾಡಿದಾಗ ಶ್ರಾವಕರಿಗೆ ಅಚ್ಚರಿ! ಪಾಶ್ಚಿಮಾತ್ಯ ದೇಶದಲ್ಲಿ ಹುಟ್ಟಿಬೆಳೆದು ಭಾರತೀಯ ಸಂಸ್ಕೃತಿಯನ್ನೂ ಬೆಳಸಿಕೊಂಡುದು ಅವರಿಗೆಲ್ಲ ಅತಿ ಹಿತವಾಯಿತು. ಶೃಂಗೇರಿಯಲ್ಲಿ ವಾಗ್ದೇವಿ ಶರದೆಯ ಸನ್ನಿಧಿಯಲ್ಲಿ ಮಮತಾ "ಮಾಮವತು ಶ್ರೀ ಸರಸ್ವತಿ" ಹಾಡಿದಳು.</p>
		<p>ನನ್ನ ಭಾರ ಹದಿಮೂರೂವರೆ ಕಿಲೋಗಳಷ್ಟು ಸಾಮಾನ್ಯ ಭಾರಕ್ಕಿಂತ ಅಧಿಕವಾಗಿತ್ತು. ಇದನ್ನು ಕಡಿಮೆ ಮಾಡುವುದಕ್ಕೋಸ್ಕರ ನಾನು ಆಹಾರ ನಿಯಂತ್ರಣ, ಆಟವಾಡುವುದು, ಓಡುವುದು ಮುಂತಾದ ಕ್ರಮಗಳನ್ನು ಕೈಕೊಂಡಿದ್ದರೂ ಏನೂ ಪ್ರಯೋಜನ ವಾಗಿರಲಿಲ್ಲ. ಒಮ್ಮೆ ಕಸ್ತೂರ್‍ಬಾ ಮೆಡಿಕಲ್ ಕಾಲೇಜಿನ "ಯೊಗ ಚಿಕಿತ್ಸೆ"ಯ ವಿಭಾಗದ ಪ್ರಾಚಾರ್ಯರಾದ ಡಾ| ಕೆ. ಕೃಷ್ಣಭಟ್ಟರೊಡನೆ ಮಾತನಾಡುತ್ತಿದ್ದಾಗ, ಯೋಗ ಮತ್ತು ಆಹಾರ ನಿಯಂತ್ರಣಗಳಿಂದ ಭಾರ ಕಡಿಮೆ ಮಾಡಲು ಸಾಧ್ಯವೆಂದು ಅವರು ಹೇಳಿದರು. ಆ ಪ್ರಕಾರ ಅವರ ಬಳಿ ಹದಿನೈದು ದಿನಗಳ ತರಬೇತಿ ತೆಗೆದುಕೊಂಡೆ. ಯೊಗ ಮಾಡಿದ್ದರಿಂದಾಗಿ ಇಡೀ ದಿನ ಮನಸ್ಸು ಆಹ್ಲಾದಕರವಾಗುತ್ತಿತ್ತು. ಮತ್ತು ಸಾಧಾರಣ ಮೂರು ತಿಂಗಳಿನಲ್ಲಿ ಹತ್ತು ಕಿಲೋನಷ್ಟು ಭಾರ ಕಡಿಮೆ ಮಾಡಿಕೊಂಡಿದ್ದೆ ಕೂಡಾ.</p>
		<p>ಏಪ್ರಿಲ್ ತಿಂಗಳಿನಲ್ಲಿ ಮಂಗಳೂರಿನ ಆಕಾಶವಾಣಿ ಕೇಂದ್ರದವರು "ಶಬ್ದಮಯ ಜಗತ್ತು" ಎಂಬ ವಿಷಯದ ಮೇಲೆ ಹದಿನೈದು ಮಿನಿಟುಗಳ ಕಾರ್ಯಕ್ರಮ ಕೊಡಬೇಕೆಂದು ಕೇಳಿಕೊಂಡರು. ಮಂಗಳೂರಿನಲ್ಲಿ ಇಂಡಿಯನ್ ಇನ್ಸ್‍ಟಿಟ್ಯೂಷನ್ ಆಫ್ ಎಂಜಿನಿಯರ್ಸ್ ಅವರ ಆಶ್ರಯದಲ್ಲಿ ನನ್ನ ಸಂಶೋಧನೆಗಳ ಕುರಿತಾಗಿ ಒಂದು ವ್ಯಾಖ್ಯಾನ ನೀಡಬೇಕೆಂದು ಕೇಳಿದ್ದರು. ದಕ್ಷಿಣಕನ್ನಡದ ಬೇರೆ ಕೆಲವು ಕಾಲೇಜುಗಳಿಗೆ ಕೂಡಾ ವಿವಿಧ ವಿಷಯಗಳ ಕುರಿತು ಮಾತನಾಡಲು, ಸಂಘಗಳ ಉದ್ಘಾಟನೆಗೆಲ್ಲ ನನ್ನನ್ನು ಆಮಂತ್ರಿಸುತ್ತಿದ್ದರು.</p>
		<p>ಚಿಕ್ಕಂದಿನಲ್ಲಿ ನನಗೆ ಯಕ್ಷಗಾನ ಬಯಲಾಟಗಳನ್ನು ನೋಡುವ ಗೀಳು ಜೋರಾಗಿತ್ತು. ಕಳೆದ ಒಂದು ವರ್ಷದಲ್ಲಿ ನಾನು ಎಂಟು ಆಟಗಳನ್ನು ರಾತ್ರಿಯೆಲ್ಲ  ನಿದ್ದೆಗೆಟ್ಟು ನೋಡಿದ್ದೆ. ನಾನು ಸಣ್ಣವನಿದ್ದಾಗ ಯಕ್ಷಗಾನ ತುಂಬಾ ಜನಪ್ರಿಯವಾಗಿತ್ತು. ಮದುವೆ, ವಿಶೇಷ ಪೂಜೆಗಳ ಸಮಾರಂಭಗಳಲ್ಲಿ, ಉತ್ಸವಗಳಲ್ಲಿ ಕಲಾವಿದರನ್ನು ಆಮಂತ್ರಿಸಿ "ತಾಳ ಮದ್ದಳೆ" ಮಾಡಿಸುವುದು ನಮ್ಮಲ್ಲಿ ಅತಿ ಸಾಮಾನ್ಯವಾಗಿತ್ತು. ಆಮೇಲೆ ಪೇಟೆಗಳ "ಶೀಘ್ರ ಜೀವನ ವಿಧಾನ"ಗಳ ಬಲೆಗೆ ಸಿಕ್ಕ ಜನಕ್ಕೆ ಈ ಕಲೆಯ ಪೋಷಣೆಗೆ ಸಮಯ, ಆಸಕ್ತಿ ಕಡಿಮೆಯಾಗುತ್ತಾ ಬಂತು. ಆದರೆ ಈಗ ಹತ್ತು ವರ್ಷಗಳಿಂದ ಈ ಕಲೆ ಪುನರುತ್ಥಾನವಾಗುತ್ತಿದೆ ಮತ್ತು ದೇಶ ಪರದೇಶಗಳಲ್ಲಿಯೂ ಮಾನ್ಯತೆ ಪಡೆಯುತ್ತಿದೆ.</p>
		<p>ಮಾರ್ಚಿ ತಿಂಗಳಿನಲ್ಲಿ ನಾವು ಕಾರ್ಕಳ, ಮೂಡುಬಿದರೆ, ವೇಣೂರು ಸ್ಥಳಗಳಿಗೆ ಹೋಗಿದ್ದೆವು. ಕಾರ್ಕಳದಲ್ಲಿ ಗೋಮಟೇಶ್ವರನ ಭವ್ಯ ಮೂರ್ತಿಯನ್ನು ನೋಡಿದೆವು. ಸಂಸಾರವನ್ನು ಮರೆತು ದಿಗಂಬರನಾಗಿ ಲೋಕಹಿತವನ್ನು ಸಾಧಿಸಿದ ಜೈನ ತೀರ್ಥಂಕರರಲ್ಲೊಬ್ಬನಾದ ಗೋಮಟೇಶ್ವರನ ನಲವತ್ತೆಂಟು ಅಡಿಗಳ ಎತ್ತರದ ಮೂರ್ತಿ ಪ್ರಭಾವಶಾಲಿಯಾಗಿತ್ತು. ಹಾಸನದ ಸಮೀಪದ ಶ್ರವಣಬೆಳಗೊಳದಲ್ಲಿ ಇದೇ ಶಿಲ್ಪಿ ನಿರ್ಮಿಸಿದ ಇನ್ನೊಂದು ಗೋಮಟೇಶ್ವರ ಮೂರ್ತಿ ಕಾರ್ಕಳದ ಮೂರ್ತಿಗಿಂತ ಎತ್ತರವಾಗಿದೆ. ವೇಣೂರಿನಲ್ಲಿ ಗೋಮಟೇಶ್ವರನ ಮೂರ್ತಿ ಕಾರ್ಕಳದ್ದಕ್ಕಿಂತ ಚಿಕ್ಕದಾಗಿದೆ. ಮೂಡಬಿದರೆಯಲ್ಲಿ ಜೈನರ ಸಾವಿರ ಕಂಭಗಳ ಬಸದಿಯನ್ನು ನೋಡಿದೆವು.</p>
		<p>ಹಿಂತಿರುಗಿ ಬರುವುದಕ್ಕೆ ಸ್ವಲ್ಪ ಮೊದಲು ನಾವು ಧರ್ಮಸ್ಥಳ ಮತ್ತು ಕೊಲ್ಲೂರುಗಳನ್ನು ನೋಡಿ ಬಂದೆವು. ಮಾಧ್ವಮತ ಸ್ಥಾಪಕರಾದ ಶ್ರೀ ಮಧ್ವಾಚಾರ್ಯರ ಜನ್ಮಸ್ಥಳವನ್ನು ಸಂದರ್ಶಿಸಿದೆವು. ಇದು ಉಡುಪಿಯಿಂದ ಹದಿನೈದು ಕಿಲೋಮೀಟರು ದೂರದಲ್ಲಿ ಶುಂಜಾಲಗಿರಿ ಎಂಬಲ್ಲಿದೆ. ಮನೆಯ ಸಮೀಪದ ಎತ್ತರದ ಗುಡ್ಡವೊಂದರ ಮೇಲೆ ಮಧ್ವರು ಬಾಲ್ಯದಲ್ಲಿ ಆಡುತ್ತಿದ್ದರಂತೆ. ಆಗ ತಾಯಿ ಕೂಗಿದರೆಂದು ಎರಡೇ ಹೆಜ್ಜೆಗಳಲ್ಲಿ ಮನೆ ಸೇರಿದರಂತೆ. ಒಂದು ಹೆಜ್ಜೆ ಗುಡ್ಡದ ಕೆಳಗೆ ಬರಲು ಮತ್ತು ಇನ್ನೊಂದು ಹೆಜ್ಜೆ ಮನೆಸೇರಲು. ಸಾಲದುದಕ್ಕೆ ಗುಡ್ಡದ ಕೆಳಗಿನ ಹೆಜ್ಜೆಯಿಡುವಾಗ ಒಂದು ಭೀಕರ ಸರ್ಪವನ್ನೂ ಮೆಟ್ಟಿಕೊಂದರಂತೆ.</p>
		<p>ನಾನು ಚಿಕ್ಕಂದಿನಲ್ಲಿ ವಿಹರಿಸಿದ, ಏರಿದ ಪೊಸಡಿಗುಂಪೆ ಗುಡ್ಡವನ್ನು ಮಮತಾಗೆ ತೋರಿಸಲು ಕರೆದುಕೊಂಡು ಹೋಗಿದ್ದೆ. ಗುಡ್ಡದ ತುದಿಯಲ್ಲಿ ಕಾಣುವ ದೃಶ್ಯಗಳು, ಬೀಸುವ ಗಾಳಿ ಇವುಗಳಿಂದೆಲ್ಲ ನಾನು ಮೊದಲೇ ಪ್ರಭಾವಿತನಾಗಿದ್ದೆ. ಮಮತಾ ಕೂಡ ಪೊಸಡಿಗುಂಪೆಯನ್ನು ಮೆಚ್ಚಿದಳು. ಬಂಧುವರ್ಗದವರನ್ನು ಸಂದರ್ಶಿಸಲು ಹೋದಾಗ ಅವರ ತೆರೆದ ಹೃದಯದ ಆದರಾತಿಥ್ಯ, ಎಲ್ಲಿ ಹೋದರೂ ಪರಿಚಯದ ಭಾಷೆ, ಊರೂರಿನಲ್ಲೂ ದೇವಸ್ಥಾನಗಳು, ಮನೆಮನೆಗಳಲ್ಲಿ ಪೂಜೆಗಳು, ಸಮಾರಂಭಗಳು ಇವುಗಳಿಂದೆಲ್ಲ ಮಮತಾ ಭಾರತೀಯ ಸಂಸ್ಕೃತಿಯ ಬಗ್ಗೆ ಆದರ ತಾಳಿದ್ದಳು. ಏಪ್ರಿಲ್ ತಿಂಗಳಿನಲ್ಲಿ ಮಣಿಪಾಲದ ನಮ್ಮ ವಸತಿಯಲ್ಲಿ ಒಂದು ಸತ್ಯನಾರಾಯಣ ಪೂಜೆ ಮಾಡಿಸಿದ್ದೆವು. ಆಗ ಮಮತಾ ಬಹಳ ಸಡಗರದಲ್ಲಿ ಓಡಾಡುತ್ತಿದ್ದಳು. ಔತಣಗಳಲ್ಲಿ ಬಡಿಸುವುದೆಂದರೆ ಅವಳಿಗೆ ಬಹಳ ಇಷ್ಟ. ಯಾರಲ್ಲಿ ಹೋದರೂ ವಿಶೇಷ ಸಮಾರಂಭಗಳಲ್ಲಿ ಅವಳು ಬಡಿಸಲು ತಯಾರು.</p>
		<p>ಮಣಿಪಾಲ ಬಿಟ್ಟು ಹಿಂತಿರುಗಿ ಬರುವಾಗ ಬೇಸರವಾಗಿತ್ತು. ಆ ಜೀವನ ನಮಗೆ ಒಂದು ವರ್ಷದಲ್ಲಿ ಬಹಳ ಒಗ್ಗಿ ಹೋಗಿತ್ತು. ಮಂಗಳೂರಿನಲ್ಲಿ ನಮ್ಮ ಬಂಧುಗಳನ್ನೆಲ್ಲ ಬಿಟ್ಟು ವಿಮಾನವೇರಿದಾಗ ಹೃದಯ ಭಾರವಾಗಿತ್ತು. ಮಂಗಳೂರಿ ನಿಂದ ಬೊಂಬಾಯಿಯವರೆಗೆ, ಬೊಂಬಾಯಿಯಿಂದ ಮಾಂಟ್ರಿಯಾಲಿಗೆ ಬರುವಾಗ ಮಮತಾ ತುಂಬಾ ಬೇಸರದಿಂದಿದ್ದಳು. 'ಪುನಃ ಮಣಿಪಾಲಕ್ಕೆ ಹೋಗೋಣ' ಎನ್ನುತ್ತಿದ್ದಳು. ಸಹನಾ, ಶುಭಾ, ಸ್ವಪ್ನಾ, ಶ್ರುತಿ, ಸ್ವಾತಿ ಎಂದು ಪಾರ್ವತಿಯ ಅಣ್ಣ-ತಮ್ಮಂದಿರ ಮಕ್ಕಳು, ನನ್ನ ಅಣ್ಣ-ತಂಗಿಯರ ಮಕ್ಕಳನ್ನೆಲ್ಲ ಈಗಲೂ ಜ್ಞಾಪಿಸಿಕೊಳ್ಳುತ್ತಿದ್ದಾಳೆ. ಭಾರತದ ವಿಷಯದಲ್ಲಿ ಅವಳಿಗೆ ಬಹಳ ಆದರವಿದೆ. ನಾವು ಬೆಳೆದ ಸಂಸ್ಕೃತಿಯ ಕುರಿತು ಕೆನಡಾದಲ್ಲಿ ಹುಟ್ಟಿಬೆಳೆದ ಮಗಳು ಮಮತಾ ಆದರ ತೋರಿದಾಗ, ಇದೊಂದೇ ಕಾರಣಕ್ಕಾಗಿಯಾದರೂ ಭಾರತದಲ್ಲಿ ಕಳೆದ ಒಂದು ವರ್ಷ ಸಾರ್ಥಕವಾಯಿತೆಂದು ನಾನು ಮತ್ತು ಪಾರ್ವತಿ ಎಂದುಕೊಳ್ಳುತ್ತೇವೆ.</p>
		<p class="quote-author">
			-ಡಾ| ಬಿ. ರಾಮಭಟ್<br />(ಮಾಂಟ್ರಿಯಾಲ್, ಕೆನಡಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ವಿಪ್ಲವ</h1>
		<p><em>ನಮ್ಮೂರು ಚೆನ್ನವೋ, ಬಂದೂರು ಚೆನ್ನವೋ- ಎಂದೆನ್ನ ಕೇಳಲೇಕೆ?</em>ಭಾರತ ನನ್ನ ತೌರೂರು, ಅಮೇರಿಕಾ ನನ್ನ ಆಯ್ಕೆಯ ಊರು. ಇವುಗಳಲ್ಲಿ ನನಗೆ ಯಾವುದು ಹೆಚ್ಚು, ಯಾವುದು ಕಮ್ಮಿ ಎಂದು ನಿರ್ಧರಿಸಲೇ ಆಗದು. "ನಿನಗೆ ನಿನ್ನ ಬಲಗಣ್ಣು ಹೆಚ್ಚೋ, ಎಡಗಣ್ಣು ಹೆಚ್ಚೋ?" ಎಂದು ಯಾರಾದರೂ ಕೇಳಿದರೆ, ನಾನು ಏನು ಹೇಳಲಿ? ನನ್ನ ಅಂತರಾತ್ಮದ ಮೇಲೆ ನನಗೆ 'ಅಕ್ಕಿಯ ಮೇಲೂ ಆಸೆ, ನೆಂಟರ ಮೇಲೂ ಪ್ರೀತಿ.' ಭಾರತದ ಮೇಲಿನ ಒಲವು ನನ್ನ ತಾತ್ವಿಕ, ಪಾರಮಾರ್ಥಿಕ ತೃಪ್ತಿಗೆ ಅತಿಸಹಜ, ಅತ್ಯಗತ್ಯ. ಹಾಗೆಂದು ಕೇವಲ ಮಾನವಳಾದ ನಾನು ನನ್ನ ಬದುಕಿನಲ್ಲಿ ಸಿಗಬಹುದಾದ ಸೌಲಭ್ಯ, ಆಕರ್ಷಣೆಗಳ ಸೆಳೆತಗಳಿಂದ ವಿಮುಖಳೇನಲ್ಲ.</p>
		<p>ಮಳೆ, ಆಹಾರ, ನೀಲಿಯಾಗಸಗಳನ್ನು ಅರಸುತ್ತಾ ಗೋಳದ ಒಂದು ದಿಕ್ಕಿನಿಂದು ಇನ್ನೊಂದು ದಿಕ್ಕಿಗೆ ಪಯಣಮಾಡುವ ಹಕ್ಕಿಗಳಿಗೆ ಒಮ್ಮೊಮ್ಮೆ ನನ್ನನ್ನು- ನನ್ನಂತೆ  ಇಲ್ಲಿಗೆ ಬಂದಿರುವ ಇತರರನ್ನು- ಹೋಲಿಸಿಕೊಳ್ಳುತ್ತೀನಿ. ಹಾಗೆ ಯೋಚಿಸುವಾಗ ನನ್ನೀ ಆಯ್ಕೆ ಸಹಜ ಎನ್ನಿಸಿ, ಮನದ ಗೊಂದಲವನ್ನು ಕ್ಷಣಿಕವಾಗಿ ಶಮನ ಮಾಡುತ್ತದೆ.</p>
		<p>ಆದರೆ ನಮ್ಮೂರಿಗೆ ನಾಲ್ಕುವಾರ ರಜೆಯ ಮೇಲೆ ಹೋದಾಗ ವಾಪಸ್ಸು 'ಮನೆಗೆ' ಬರುವ ಧಾವಂತ. ಹಾಗೆಂದು ಇಲ್ಲಿಗೆ ವಾಪಸ್ಸು ಬಂದ ದಿನದಿಂದ ಮುಂದಿನ ಬಾರಿ 'ನಮ್ಮೂರಿಗೆ' ಭೇಟಿ ಕೊಡುವುದರ ಬಗ್ಗೆ ಒಂದೇ ಸಮನೆ ಹಗಲುಗನಸುಗಳು, ಪೂರ್ವಸಿದ್ಧತೆಗಳು. ಈ ನಡುವೆ ಅಲ್ಲಿಗೆ ಹೊರಟಿರುವವರನ್ನು ಕೆನಡಿಯಲ್ಲಿ ಬೀಳ್ಕೊಡಲು ಹೋದಾಗ ಒಂದು ರೀತಿಯ ಸಲ್ಲದ, ನಿರ್ಬಲ ಅಸೂಯೆ.</p>
		<p>ನಾಲ್ಕಾರು ಭಾರತೀಯರು ಒಂದೆಡೆ ಕಲೆತು ಸಂಭಾಶಿಸುವಾಗೆಲ್ಲಾ ಅಪ್ರಯತ್ನವಾಗಿ ಮಾತಿನ ದಿಕ್ಕು- ತಾವು ಬಿಟ್ಟುಬಂದ ದೂರದೂರಿನತ್ತ ಹರಿಯುತ್ತದೆ. ಎಲ್ಲರೂ ಏಕ ಮತದಲ್ಲಿ ತಾವು ಎಂದಾದರೊಮ್ಮೆ ತಮ್ಮ ಹುಟ್ಟೂರಿಗೆ ವಾಪಸ್ಸಾಗುವರೇ, ಈ ಕ್ಷಣದಲ್ಲಿ ಇಲ್ಲಿರುವುದು ಬರಿಯದೊಂದು ತಾತ್ಕಾಲಿಕ ಅವಶ್ಯಕತೆ, 'ಅನುಭವಿಸಲೇ ಬೇಕಾದ' ಅಡಚಣೆ ಎಂದು ಹೇಳಿಕೊಳ್ಳಲು ಚಡಪಡಿಸುತ್ತಾರೆ. ಅಂತಹ ಸಂದರ್ಭಗಳಲ್ಲಿ ನಾನವರುಗಳೊಡನೆ ಚರ್ಚಿಸಹೋಗದಿರುವ ಕಾರಣ ನನ್ನ ಅನವರತ ಭ್ರಮೆಯೂ ಇದೆ.</p>
		<p>ನನ್ನ ಮನಸ್ಸು ಜಾಗೃತವಾಗಿರುವ ಘಳಿಗೆಗಳಲ್ಲಿ ನನಗೆ ನಾನೇ ಈ ಮೂಲಭೂತ ಪ್ರಶ್ನೆಗಳನ್ನು ಕೇಳಿಕೊಂಡಿದ್ದೀನಿ. ನನ್ನ ಚಿರಪರಿಚಿತ ಹುಟ್ಟೂರಿನಿಂದ ಕಾಣದ ಈ ಊರಿಗೆ ಆಗತಾನೇ ಪ್ರಪಂಚವನ್ನು ಮುಗ್ಧ ಕಣ್ಣುಗಳಿಂದ ಹೀರಿಕೊಳ್ಳಲೆತ್ನಿಸುತ್ತಿದ್ದ ಮಕ್ಕಳುಗಳನ್ನು 'ಬೇರುಸಹಿತ' ಕಿತ್ತು ತಂದು ಇಲ್ಲಿ 'ಹುಟ್ಟು' ಹಾಕುವ ಪ್ರಯತ್ನ ನಡೆಸಿದ್ದು ತಪ್ಪೇ, ತಪ್ಪಾದರೆ ಏಕೆ? ಹೇಗೆ? ಎಷ್ಟರಮಟ್ಟಿಗೆ? ಎಂದು ಸವಾಲು ಹಾಕುತ್ತೇನೆ. ನನ್ನ ಮನದ ವಿಪ್ಲವಕ್ಕೆ-ಹೌದಲ್ಲ- ದೇಶ, ಭಾಷೆ, ಬಣ್ಣ, ಸಂಸ್ಕೃತಿ ಎಲ್ಲವೂ ಭಿನ್ನ. ಅವರೇನು ನ್ಯಾಯದ ತಕ್ಕಡಿ ಹಿಡಿದು ನೋಡಿದರೆ ಎರಡು ಕಡೆಯಲ್ಲಿಯೂ ನೋವು-ನಲಿವು, ಪಾಪ-ಪುಣ್ಯ, ವಿದ್ಯೆ-ಅವಿದ್ಯೆ, ರೂಪ-ಕುರೂಪ ಎಲ್ಲವೂ ಇದೆ. ಒಂದರಲ್ಲಿ ಒಂದು ಹೆಚ್ಚು, ಒಂದು ಕಮ್ಮಿ.</p>
		<p>ಇದು ನನ್ನ ತಾತ್ವಿಕ ಚಿಂತನೆಗೆ ನಿಲುಕದ ವಿಷಯಗಳು. ಆದರೆ ಮನದ ಅಲೆದಾಟ ಈ ಚಿಂತನೆಗೆ ಸಿಲುಕದೆ ಸುಳಿಗಾಳಿಗೆ ಸಿಕ್ಕ ನಂದಾದೀಪದಂತೆ ತೂಗುಯ್ಯಾಲೆಯಾಡುವುದು. ಆಗೆಲ್ಲಾ ನಾನು ತಿರುಗಿ ಗೊಂದಲಕ್ಕೆ ಬೀಳುತ್ತೀನಿ- 'ನಮ್ಮೂರು ಚೆನ್ನವೋ, ಈ ಊರು ಚೆನ್ನವೋ'?</p>
		<p>ಬೆಂಗಳೂರಿನ ವಿಧಾನಸೌಧದ ಗಾಂಭೀರ್ಯವನ್ನೋ, ಮೈಸೂರಿನ ಲಕ್ಷೊಪಲಕ್ಷ ದೀಪಾಲಂಕಾರವನ್ನೋ, ಕನ್ನಂಬಾಡಿಯ ವರ್ಣಮಯ ಜಲಸೌಂದರ್ಯವನ್ನೋ ನೋಡುವಾಗ ನನಗರಿವಿಲ್ಲದೆಯೇ ನನ್ನ ಸಂಗಡಿಗರೊಂದಿಗೆ ನ್ಯೂಯಾರ್ಕ್ ನಗರದಲ್ಲಿ ಮಾನವಾತೀತವಾಗಿ ಕಾಣುವ ಗಿeಡಿಚಿzzಚಿಟಿo ಃಡಿiಜgeನ ತಾಂತ್ರಿಕ ಅದ್ಭುತವನ್ನೋ ಅಥವಾ ಅರಿಜೋನದಲ್ಲಿಯ ಉಡಿಚಿಟಿಜ ಅಚಿಟಿಥಿoಟಿನ ದೈವದತ್ತ ಗಂಭೀರತೆಯನ್ನೋ ಕುರಿತು ಒಂದೆರಡು ಮಾತು ಆಡೇ ಇರುತ್ತೀನಿ.</p>
		<p>ನ್ಯೂಯಾರ್ಕ್ ನಗರದ 'ಃಟoomiಟಿgಚಿಟes' ಆeಠಿಚಿಡಿಣmeಟಿಣ Sಣoಡಿe' ಒಳಗೆ ತಿರುಗಾಡುತ್ತಾ ಅhಚಿಟಿಟಿeಟ Peಡಿಜಿumeನ ಸುಗಂಧವನ್ನನುಭವಿಸುವಾಗ ನನಗೆ ಇದ್ದಕ್ಕಿದ್ದಂತೆ ನಮ್ಮೂರಿನ ಬೇಸಿಗೆಯ ಸಂಜೆಯೊಂದು ನೆನಪಿಗೆ ಬರುತ್ತದೆ. ಅದರೊಂದಿಗೇ ಅಲ್ಲಿಯ ತಿಳಿಗಾಳಿ, ಮಲ್ಲಿಗೆ, ಪಾದರೀಹೂಗಳ ಪ್ರಕೃತಿದತ್ತ ಪರಿಮಳ ಅಗೋಚರವಾಗಿ ನನ್ನ ಸುಪ್ತಚೇತನವನ್ನು ಸ್ಪರ್ಶಿಸಿ, ನನ್ನ ಮನವನ್ನು ಸಾವಿರಾರು ಮೈಲಿಗಳಾಚೆ ಕರೆದೊಯ್ದು ಎಂದೆಂದಿಗೂ ನಮ್ಮೂರೇ ಚೆನ್ನ ಎಂದು ನಾನು ಮನಸ್ಸಿನಲ್ಲೇ ಕೂಗುವಂತೆ ಮಾಡುತ್ತದೆ. ಮರುಕ್ಷಣ ಸುಂದರ ಕನಸಿನಿಂದ ಎಚ್ಚೆತ್ತು ಸುತ್ತಮುತ್ತ ನೋಡತೊಡಗಿದಾಗ ಅಂಗಡಿಯ ಸಿರಿಸಂಪತ್ತು, ಶಿಸ್ತು ಸಿಂಗಾರಗಳು ನನ್ನನ್ನು ಬೆಕ್ಕಸ ಬೆರಗಾಗುವಂತೆ ಮಾಡುತ್ತವೆ. ಆಗ ಅಮೇರಿಕ ಒಂದು ಬ್ರಹ್ಮಾಂಡವೆಂದು ಬೆಚ್ಚಿ ಮೆಚ್ಚುವಂತಾಗುತ್ತದೆ.</p>
		<p>ನ್ಯೂಯಾರ್ಕ್(ಅಥವಾ ಅಮೇರಿಕ) ಜೊತೆ ನನಗಿರುವುದು ಒಂದು ರೀತಿಯ ಐove-hಚಿಣಡಿeಜ ಡಿeಟಚಿಣioಟಿshiಠಿ. ಇನ್ನೂ ಶೈಶವಾವಸ್ಥೆಯಲ್ಲಿರುವ ಈ ದೇಶ ಇಷ್ಟು ಅನತಿಕಾಲದಲ್ಲಿ ಎಷ್ಟೊಂದು ಸಾಧಿಸಿದೆಯೆಂದು ಈ ದೇಶಕ್ಕೆ ಈಗಾಗಲೇ ಹಳಬಳಾಗಿರುವ ನನಗೆ ಇನ್ನೂ ಅಚ್ಚರಿ ಹೋಗಿಲ್ಲ. ವಿಶ್ವದ ಎಲ್ಲಾ ಮತ, ಜನ, ಭಾಷೆ, ಸಂಸ್ಕೃತಿಗಳನ್ನು ತನ್ನ ಮಡಿಲಿನಲ್ಲಿ ಸಾಕಷ್ಟು ಸಹಿಷ್ಣುತೆಯಿಂದಿಟ್ಟುಕೊಂಡಿರುವ ಈ ದೇಶದ ವೈವಿಧ್ಯತೆ ಎಷ್ಟು ಪ್ರಶಂಸನೀಯ? ನಮ್ಮೂರಿನಲ್ಲಿ ಬರಿಯ ನೋಡಲಾಗಿದ್ದ ಆದರೆ ಹಿಡಿಯಲಾಗದಿದ್ದ ಬಣ್ಣ ಬಣ್ಣದ ಕಾಮನ ಬಿಲ್ಲನ್ನು ಇಲ್ಲಿ ಮುಟ್ಟಿ, ಅನುಭವಿಸಲು ಸಾಧ್ಯ. ವ್ಯಕ್ತಿಯ ಸ್ವಸಾಮಥ್ರ್ಯಕ್ಕೆ ತಕ್ಕ ಫಲ ಇಲ್ಲಿ ಸಿಗಲು ಸಾಧ್ಯ. ಇದೆಲ್ಲಾ ಇದ್ದರೂ ನನ್ನ ಮನದಾಳದಲ್ಲಿ ಸದಾ ಅತೃಪ್ತಿ. ಬಡ, ಆದರೆ ಸಾತ್ವಿಕ ತೌರಿನಿಂದ ಐಶ್ವರ್ಯವಂತರ ಮನೆ ಸೇರಿ, ಸುಖ ಸೌಲಭ್ಯಗಳ ನಡುವೆಯೂ ತೌರ ಹಿರಿಮೆಯನ್ನು ಮರೆಯದೆ ತಿರುಗಿ ತಿರುಗಿ ನೋಡುವ ವಧುವಿಗಿರುವ ಮನೋಸ್ಥಿತಿ.</p>
		<p>ಇಲ್ಲಿಗೆ ಬಂದ ಹೊಸತನದಲ್ಲಿ ನನ್ನ ಕಣ್ಣಿಗೆ ಅದ್ಭುತವೆಂದು ಕಂಡುಬದ್ದದ್ದನ್ನು ಸೊಸೆಯ ಉತ್ತಮ ಗುಣಗಳನ್ನು ಗಮನಿಸಿಯೂ ಹೊಟ್ಟೆಯಲ್ಲೇ ಅದುಮಿಟ್ಟುಕೊಳ್ಳುವ ಅತ್ತೆಯಂತಿದ್ದ ನನ್ನ ಸಂಕುಚಿತತೆ ಇಲ್ಲಿ ಜೀವನ ಕಳೆಯುತ್ತಿರುವ ಕಾಲ ಹೆಚ್ಚಿದಂತೆ, ಇಲ್ಲಿಯ ವಾತಾವರಣಕ್ಕೆ ಮೊದಲು ಹೊಂದಿಕೊಂಡು, ನಂತರ ಅರ್ಥಮಾಡಿಕೊಳ್ಳ ಹೊರಟಮೇಲೆ ಈಗ ಇಲ್ಲಿಯ ಶ್ರೇಷ್ಠತೆಗಳನ್ನು ಕಂಡಾಗ ಮೆಚ್ಚುವಷ್ಟು ವಿಶಾಲಗೊಂಡಿದೆ.</p>
		<p>ಇಷ್ಟಾದರೂ ನನ್ನನ್ನು ಇಲ್ಲಿಯ ಕಾಲಗತಿ ಬೆಚ್ಚಿಸುವಷ್ಟು ಇನ್ಯಾವುದೂ ಬೆಚ್ಚಿಸಿಲ್ಲ. ಅಮೆರಿಕದ ನಾಗರಿಕತೆಯ ಒಂದು ಬೃಹತ್ ಸೋಜಿಗವೆಂದರೆ ಅದು ಜೂಜು ಕುದುರೆಯಂತೆ ಓಡುತ್ತಿರುವ ಕಾಲಮಾನ. "ದೇವರ ದಯೆ, ಸದ್ಯ ಇಂದು ಶುಕ್ರವಾರ" ಎಂದು ನೀಳವಾದ ಉಸಿರೆಳೆದು, ಹೊರಗೆಲಸ ಮುಗಿಸಿ, ವಾರಾಂತ್ಯದ 'ಸುಖ' ಅನುಭವಿಸಲು ಮನೆಯ ಕಡೆ ಧಾವಿಸುವುದರೊಳಗೇ ಆ ವಾರಾಂತ್ಯ ಕಳೆದು ಮತ್ತೊಂದು ವಾರ ಪ್ರಾರಂಭವಾಗಿರುತ್ತದೆ. ಆಡಬೇಕೆಂದಿರುವ ಮಾತು, ಮಾಡಬೇಕೆಂದಿರುವ ಕೆಲಸ ಹಾಗೇ ಮುಂದಿನ ವಾರಾಂತ್ಯಕ್ಕೆ ಕಾಯತೊಡಗುತ್ತದೆ. ಎತ್ತ ತಿರುಗಿದರತ್ತ ಜನದ ಯಾಂತ್ರಿಕ ಆತುರ. 'ದಯವಿಟ್ಟು ಫೋನ್ ಮಾಡಿಯೇ ಬರಬೇಕು' ಎಂದು (ಭಾರತದಲ್ಲಿ ಕಂಡುಬರದ) ನೆಂಟರಲ್ಲೇ, ಆತ್ಮೀಯರಲ್ಲೇ ಹೇಳುವಷ್ಟು ನಮ್ಮದಾಗಿ ಉಳಿದಿರಬಹುದಾದ ಸಮಯವನ್ನು ಕಾಪಾಡಿಕೊಳ್ಳುವ ಭ್ರಮೆ! ಇದನ್ನು ನೋಡುವಾಗ ನನಗೆ ಈ ದೇಶ ತಾನು ಸೃಷ್ಟಿಸಿದ ನಾಗರೀಕತೆಯ ಬ್ರಹ್ಮರಾಕ್ಷಸನಿಗೆ ತಾನೇ ಹೆದರಿ, ಅವನಿಂದ ದೂರ ದೂರ ಓಡಲು ನಿಷ್ಪಲ ಪ್ರಯತ್ನ ಮಾಡುತ್ತಿದೆಯೇನೋ ಅನ್ನಿಸುವುದು. ಹಾಗಿಲ್ಲದಿದ್ದರೆ ಏನು ಮಹದ್ಗುರಿ ತಲುಪಲು ಈ ಓಟ? ಏನು ಜಾರಿ ಹೋದೀತೆಂದು ಹಿಡಿಯಲು ಹೋಗುವ ಭಯ?</p>
		<p>ಅಂಥ ಸಮಯಗಳಲ್ಲಿ ನನ್ನ ಮನಃಪಟಲದ ಮುಂದೆ ನನ್ನರಿವಿಲ್ಲದೆಯೇ ನನ್ನ ಊರಿನ ಒಂದು ಸಾಮಾನ್ಯ ದಿನದ, ಸಾಮಾನ್ಯ ಜನತೆಯ ಚಿತ್ರ ಮೂಡಿ ಬರುತ್ತದೆ. ಜಗುಲಿಯ ಮುಂದೋ, ದೀಪದ ಕಂಭದ ಕೆಳಗೆ ನಿಂತೋ, ಗೆಳೆಯರೊಂದಿಗೆ ಗಂಟೆಗಟ್ಟಲೆ ಮಾತಾಡಿಕೊಂಡು ಸಂಜೆ ಮನೆಯೊಳಗೆ ಹೋದಮೇಲೂ ಮನೆಯ ಯಜಮಾನನಿಗೆ ಮಕ್ಕಳನ್ನು ಮಾತನಾಡಿಸಲು, ಹೆಂಡತಿಯನ್ನು ರೇಗಿಸಲು, ಅಂದಿನ ವರ್ತಮಾನ ಪತ್ರಿಕೆ ಓದಿ, ರೇಡಿಯೋದಿಂದ ಬರುತ್ತಿರುವ ಸಂಗೀತ ಕೇಳಲು ವೇಳೆ ಮಿಕ್ಕಿರುತ್ತದೆ. ರಾತ್ರಿ ಶಾಂತಿಯಿಂದ ನಿದ್ದೆ ಮಾಡಹೊರಟ ಅವನಿಗೆ ಸುಭದ್ರತೆ, ಸರಳಜೀವನ, ಮನಃಶ್ಯಾಂತಿ ಮುಂತಾದ 'ಅಪರೂಪ' ವಸ್ತುಗಳು ತಾನೇ ತಾನಾಗಿ ಸಿಕ್ಕಿರುವ ತಾನೆಂತಹ ಪುಣ್ಯವಂತನೆಂಬರಿವು ಇದೆಯೋ ಇಲ್ಲವೋ? ಹಾಗೆ ಯೋಚಿಸುವಾಗ ನನಗೆ ನನ್ನ ಊರು ಶ್ರೀರಂಗಪಟ್ಟಣದಲ್ಲಿ ಸೌಮ್ಯವಾಗಿ ಹರಿಯುವ 'ಕಾವೇರಿ'ಯಂತೆಯೂ, ಈ ದೇಶ 'ನಯಾಗಾರ'ದ ಭೋರ್ಗರೆವ ಜಲಪಾತದಂತೆಯೂ ಕಾಣಿಸುತ್ತದೆ. ಎರಡು ಪ್ರಕೃತಿರೂಪಗಳಲ್ಲೂ ಒಂದು ರೀತಿಯ ಅಯಸ್ಕಾಂತ ಸೆಳೆತವಿದೆ. ಏನು ಮಾಡಲಿ?</p>
		<p>ನಮ್ಮವರು ಇಲ್ಲಿಯ ಆಚಾರ, ವ್ಯವಹಾರ, ವೇಷಭೂಷಣಗಳನ್ನು ಕುರಿತು ಹಗುರವಾದ ಟೀಕೆ ಮಾಡಿದಾಗ ನನಗೆ ಇವರಲ್ಲಿಯೂ ಮಾನವೀಯತೆಗಾಗಲೀ, ವಿದ್ಯೆ ಸಂಸ್ಕೃತಿಗಳಿಗಾಗಲೀ ಕೊರತೆಯಿಲ್ಲ ಎಂಬುದಕ್ಕೆ ಸಾಕ್ಷ್ಯಗಳನ್ನು ತೋರಿಸಿ ಭಾಷಣ ಬಿಗಿಯುವಂತಾಗುತ್ತದೆ. 'ನೀವು ಕಣ್ಣಿಗೆ ಬಣ್ಣದ ಕನ್ನಡಕವನ್ನು ಹಾಕಿಕೊಂಡಿದ್ದೀರಿ' ಎಂದು ಛೇಡಿಸುವ ಮನಸ್ಸಾಗುತ್ತದೆ. ಅದೇ ಇಲ್ಲಿಯ ಪರಿಚಯಸ್ಥರೋ, ಸಹೊದ್ಯೋಗಿಗಳೋ 'ನೀವು ಇಲಿಗಳನ್ನು ಪೂಜಿಸುತ್ತೀರಂತೆ'; 'ನಿಮ್ಮ ಅಹಿಂಸಾಧರ್ಮದಿಂದಾಗಿ ನೀವು ಜಿರಲೆಗಳನ್ನು ಸಾಯಿಸುವುದಿಲ್ಲವಂತೆ' ಎಂದೋ ಅಥವ ಅದರಷ್ಟೇ 'ಗಹನ'ವಾದ ಮತ್ತೊಂದು ಪ್ರಶ್ನೆಯನ್ನೋ ಕೇಳಿದಾಗ ನಮ್ಮ ಬಗ್ಗೆ ಅವರಿಗಿರುವ ಅಜ್ಞಾನ ಕಂಡು ನನಗೆ ಅಸಹನೆ, ತಿರಸ್ಕಾರ.</p>
		<p>ಎಲ್ಲಿಂದಲೊ ಅಲೆಯಲೆಯಾಗಿ ಕೇಳಿಬರುತ್ತಿರುವ ಸಂಗೀತದ ಕಡೆ ಕಿವಿಗೊಡುತ್ತೀನಿ. ನನಗೆ ಚಿರಪರಿಚಿತವಾದ ಯಾವುದೇ ಭಾರತೀಯ ಸಂಗೀತಗಾರನ ಧ್ವನಿಯಲ್ಲ. ಈತ ಇಲ್ಲಿಯವನು, ಹೆಸರು ಓಚಿಣ ಞiಟಿg ಅoಟe. ನಾನು ಈಗಲೂ ಇಲ್ಲಿಯ ಎಚಿzz, ಖoಛಿಞ ಮೊದಲಾದ ನವೀನ ಗೀತೆ (ಠಿoಠಿ musiಛಿ)ಗಳಿಂದ ಸ್ವಲ್ಪವೂ ವಿಚಲಿತಳಾಗದಿದ್ದರೂ ಈತನ ಧ್ವನಿಯಲ್ಲೂ ಮಾರ್ದವತೆಯಿದೆ, ಇವನ ಕವನದಲ್ಲೂ ರಸಿಕತೆಯಿದೆ, ಇವನ ಹಾಡೂ ಹೃದಯಸ್ಪರ್ಶಿಯಾಗಿದೆಯೆಂದು 'ಗುಣಕ್ಕೆ ಮತ್ಸರಪಡದೆ' ಹೇಳುವಷ್ಟು ಧೈರ್ಯ ತಂದುಕೊಂಡಿದ್ದೀನಿ.</p>
		<p>ಆದರೂ ಮನದಾಳದಲ್ಲಿ ಬೇಗುದಿ. ಕಣ್ಣುಗಳು ಟಿ.ವಿ. ತೆರೆಯಮೇಲಿವೆ. ಸುಂದರ ಯುವತಿಯೊಬ್ಬಳು ನ್ಯೂಯಾರ್ಕ್ ಮಾಯಾನಗರದ ಇನ್ನೊಂದು ಮುಖ, ಅದರ ರುದ್ರ, ಅದರ ವಿವಿಧ ಕೋಣಗಳನ್ನು ವಿವರಿಸುತ್ತಿದ್ದಾಳೆ, ಒಂದು ರೀತಿಯ ಭಯಂಕರ ನಿರ್ಲಿಪ್ತತೆಯಿಂದ. ನಗರದ ನಾಲ್ಕು ಕಡೆಗಳಲ್ಲೂ ಜೀವಭಯ, ಮೋಸ, ಪಾಪಕೃತ್ಯಗಳು. ನಡುಹಗಲಿನಲ್ಲಿ ಅಕ್ಕ-ಪಕ್ಕ, ಬೆನ್ನ ಹಿಂದೆ, ತಿರುಗಿ ತಿರುಗಿ ನೋಡಿಕೊಂಡು, ಎಡಗೈಯಲ್ಲಿ ಜೀವ ಹಿಡಿದುಕೊಂಡು ಮನೆಸೇರಿದೊಡನೆ ನಾಲ್ಕು ನಾಲ್ಕು ಬೀಗಗಳನ್ನು ಹಾಕಿ ಮುಟ್ಟಿ ಮುಟ್ಟಿ ಭದ್ರವಾಗಿದೆಯೆಂದು ಸಮಾಧಾನ ಮಾಡಿಕೊಳ್ಳಬೇಕಾದ ದಿನನಿತ್ಯದ ಅಡಚಣೆ ನಮ್ಮ ದೇಶದಲ್ಲಿ....</p>
		<p>ಏನು ನನ್ನ ದೇಶದಲ್ಲಿ? ಅಲ್ಲಿ ನಡೆಯದ ಪಾಪಕೃತ್ಯಗಳಾವುವು? ಮಾನವ ಕುಲ ಹುಟ್ಟಿದಂದಿನಿಂದ ಆತ ತಾನು ಹೆಜ್ಜೆ ಇಟ್ಟೆಡೆಯಲ್ಲಿ ಪಾಪಕೃತ್ಯಗಳ ದೃಢಮುದ್ರೆ ಒತ್ತೇ ಇದ್ದಾನೆ. ನನ್ನ ಊರು ಕಲ್ಮಶರಹಿತ ಎಂದುಕೊಂಡರೆ ಬೆಕ್ಕು ಕಣ್ಣುಮುಚ್ಚಿ ಹಾಲು ಕುಡಿದಂತೆ......</p>
		<p>ಈಚಿನ ಕೆಲವು ಭಾರತದ ಭೇಟಿಗಳಲ್ಲಿ ನಮ್ಮಲ್ಲಿರುವ ಅನವಶ್ಯಕ 'ಆತ್ಮಗೌರವ',- 'ನಾನಷ್ಟು ಖರ್ಚು ಮಾಡಲಾರೆ', 'ನನ್ನಲ್ಲಿ ಅಷ್ಟು ಹಣವಿಲ್ಲ' ಎಂದು ಯಾವ ಭಾರತೀಯನ ಬಾಯಲ್ಲಿ ಬರುವುದೂ ಸುಲಭವಲ್ಲ. ಪಕ್ಕದ ಮನೆಯಿಂದ ಸಕ್ಕರೆ ಎರವು ತಂದಾದರೂ ಆಗಂತುಕನಿಗೆ ಕಾಫಿ ಕೊಟ್ಟು ಅವನ ದೃಷ್ಟಿಯಲ್ಲಿ ತಮ್ಮ ಸ್ಥಾನ ಗೌರವ ಉಳಿಸಿಕೊಳ್ಳುವ ಆಸೆ,- ನಮ್ಮ ಮಾತಿನಲ್ಲಿ, <em>ಮನದಲ್ಲಿ,</em> ಕಾಣಬರದ ನೇರತನ, ದುಡಿಮೆಯಲ್ಲಿ ನಾವು ಕಾಣದ ಹಿರಿಮೆ (ಜigಟಿiಣಥಿ oಜಿ ಟಚಿbouಡಿ) ಇಂತಹ, ಒಂದು ಕಾಲದಲ್ಲಿ ನನ್ನ ಕಣ್ಣಿಗೇ ಕಾಣದಿದ್ದ ವಿಷಯಗಳು ಕಂಡುಬಂದವು. ಆದರೆ ಇಲ್ಲಿಯ ಜನತೆ ನಮ್ಮ ಕಷ್ಟ ಸಹಿಷ್ಣುತೆ, ತಾತ್ವಿಕ ಮನೊಭಾವ, ಧಾರ್ಮಿಕ ನಡವಳಿಕೆ- ಇವುಗಳ ಮುಂದೆ ತಲೆಬಾಗಿಸಲೇ ಬೇಕು.</p>
		<p>ನನ್ನ ತಾಯಿನಾಡು ಮತ್ತು ನನ್ನ ಆಯ್ಕೆಯ ನಾಡು- ಇವುಗಳ ಬಗೆಗಿನ ನನ್ನ ದೃಷ್ಟಿಕೋಣ ಯಾವುದೇ ಒಂದು ಶಾಸ್ತ್ರೀಯವಾದ ಆಧಾರದ ಮೇಲೆ ಅವಲಂಬಿಸಿಲ್ಲ. ಎರಡೂ ದೇಶಗಳಲ್ಲಿಯ ಮುಖ್ಯ ರಂಗಗಳನ್ನು ಸಮನಾಂತರವಾಗಿ ಹೋಲಿಸಿ, ಅವುಗಳ ಅಂಕಿ-ಅಂಶ (Sಣಚಿಣisಣiಛಿs)ಗಳನ್ನು ಪಡೆದಿಲ್ಲ. ನನ್ನದು ಬರಿಯ ಒಂದು ಸಂಸ್ಕೃತಿಯಿಂದ ಇನ್ನೊಂದಕ್ಕೆ ದಿಢೀರನೆ ಪ್ರವೇಶಮಾಡಿದಾಗ ಸಾಮಾನ್ಯ ಮನುಷ್ಯಳಿ(ನಿ)ಗೆ ಅವಳ(ನ) ದಿನಚರಿಯಲ್ಲಿ ಆಗಬಹುದಾದ ಅನುಭವ, ಕಂಡುಬರುವ ವೈಪರೀತ್ಯ. ಆದರೆ ಪ್ರವೀಣರು ಹಾಗೆ ತುಲನೆ ಮಾಡಿದ್ದೇ ಆದರೆ, ನನಗೊಂದು ವಿಷಯ ಖಚಿತ. ಅವರ ಪ್ರಯೋಗದ ಫಲಿತಾಂಶವೂ ಎರಡು ದೇಶಗಳ ಬಗ್ಗೆಯು ಕೆಲವು ಒಳಿತು, ಕೆಲವು ಕೆಡುಕಿನದಾಗಿರುತ್ತವೆ. ಯಾವ ಒಂದು ದೇಶವೂ ಅತ್ಯುತ್ತಮ ಅಥವಾ ಅತಿ ಅಧಮ ಎನಿಸಿಕೊಳ್ಳುವುದಿಲ್ಲ....</p>
		<p>ಬೇಸರ ಕಳೆಯಲೆಂದು ಕಿಟಕಿಯಾಚೆ ನೋಡಿದಾಗ ನೀಲಿಯಕಾಶ, ಬಿಳಿಯ ಮೋಡಗಳು, ಹಸಿರು ಗಿಡಮರಗಳು, ಚಿಕ್ಕ ಗಿಡದಲ್ಲೊಂದು ಪುಟ್ಟ ಸುಂದರ ಚೆಂಡು ಹೂ ಕಾಣಿಸುತ್ತದೆ. ಈ ದೃಶ್ಯದ ಪಡಿಯಚ್ಚನ್ನು ನಮ್ಮೂರಿನ, ನಮ್ಮ ಮನೆಯ ಕಿಟಕಿಯಿಂದಾಚೆಯೂ ನೂರಾರು ಬಾರಿ ನೋಡಿರುವೆ. ಹಾಗೆ ನೋಡಲು ಹೋದರೆ ಪೂರ್ವದಿಂದ ಪಶ್ಚಿಮಕ್ಕೆ ಚಾಚಲೆತ್ನಿಸುತ್ತಿರುವ ಭಾರತವೇ ಅಮೇರಿಕ. ಬಣ್ಣ, ಭಾಷೆ ವ್ಯತ್ಯಾಸ ಅಷ್ಟೇ.</p>
		<p>ಬಗೆಹರಿಯದ ನನ್ನ ತೊಳಲಾಟ ಇದ್ದಕ್ಕಿದ್ದಂತೆ ಒಂದು ನೆಲೆಗೆ ಬರುತ್ತದೆ. ಪೂರ್ವ ಪಶ್ಚಿಮಗಳು ಎಂದಿಗೂ ಎದುರೆದುರಿಗೆ ಸಂಧಿಸಲಾರವು. ಆದರೀ ಎರಡೂ ವಲಯಗಳಿಗೂ ಧರ್ಮಕರ್ಮ ಸಂಯೊಗದಿಂದ ಸೇರಿರುವ ನಾನು ಎರಡು ಕಡೆಗಳಲ್ಲಿಯೂ ಕಸವನ್ನು ಕಡೆಗಣಿಸಿ, ರಸವನ್ನು ಮಾತ್ರ ಆಸ್ವಾದಿಸುವ ರಸಿಕಳಾಗಲು ಪ್ರಯತ್ನಿಸುತ್ತೀನಿ- ಒಂದು ಭೌತಿಕಕ್ಕೆ, ಒಂದು ಪಾರಮಾರ್ಥಿಕಕ್ಕೆ. ಎರಡು ದೇಶಗಳ ಸಮನ್ವಯ ಎಷ್ಟು ಒಳಿತು? ಹಾಗೆಂದು ಯೋಚಿಸುವಾಗ, ಎರಡು ದೇಶಗಳಿಗೂ ನನ್ನಿಂದ ಕೃತಜ್ಞತೆಗೆ ಎಡೆಯಿಲ್ಲ ಎಂಬರಿವಾಗಿ ನನ್ನ ಮನಸ್ಸು (ತಾತ್ಕಾಲಿಕವಾಗಿ) ತಿಳಿಗೊಳವಾಗುತ್ತದೆ.</p>
		<p class="quote-author">
			-ಸುವಾಸಿನಿ ಸುಬ್ರಹ್ಮಣ್ಯ<br />(ಫ್ಲಷಿಂಗ್, ನ್ಯೂಯಾರ್ಕ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ತ್ರಿಶಂಕು ಸ್ವರ್ಗವೋ, ವೈಕುಂಠವೋ?</h1>
		<p>(ಒಂದು ವಿವೇಚನೆ)</p>
		<p>ನಮ್ಮಲ್ಲಿ ಹೆಚ್ಚಿನವರು ಭಾರತದಿಂದ ಅಮೇರಿಕಾಕ್ಕೆ ಬಂದಿರುವುದು ಏತಕ್ಕೆಂದು ವಿಚಾರಿಸಿದರೆ, ಕೆಲವು ಕಾರಣಗಳು ಕಂಡುಬರುತ್ತವೆ. ಕೆಲವರು ಉನ್ನತ ವಿದ್ಯಾಭ್ಯಾಸಕ್ಕೆ ಬಂದು 'ಔಠಿಠಿoಡಿಣuಟಿiಣಥಿ' ಯಿಂದಾಗಿ ಉಳಿದವರು. ಕೆಲವರು ಒ.ಆ. ಗಾಗಿ ಬಂದು ನಿಂತವರು. ಇನ್ನು ಕೆಲವರು 'ಜಿಚಿmiಟಥಿ ಡಿeಚಿsoಟಿ' ಗಾಗಿ ಬಂದವರು. ಇನ್ನು ಕೆಲವರು ವಲಸೆಯಾಗಿಯೇ ಬಂದವರು. ಮತ್ತಿನ್ನಿತರರು ಬೇರೇನೋ ಕಾರಣಗಳಿಗಾಗಿ ಇಲ್ಲಿಗೆ ಬಂದಿರುವವರು.</p>
		<p>ನಮ್ಮಲ್ಲಿ ೨೫ ವರ್ಷಗಳಿಂದಲೂ ಮೊದಲು ಬಂದು, ಮಕ್ಕಳನ್ನು ಇಲ್ಲಿ ಬೆಳೆಸಿದವರೂ ಇದ್ದಾರೆ. ನಿನ್ನೆ ತಾನೆ ಬಂದು ಚಿಠಿಚಿಡಿಣmeಟಿಣ ಹುಡುಕುತ್ತಿರುವವರೂ ಇದ್ದಾರೆ.</p>
		<p>ಕೆಲವು ವರ್ಷಗಳನ್ನು ಇಲ್ಲಿ ಕಳೆದನಂತರ ಕೆಲವರಿಗಾದರೂ ನಾವಿಲ್ಲಿ ಯಾಕೆ ಇದ್ದೇವೆ? ಏನು ಮಾಡುತ್ತೇವೆ ಎಂದು ಒಮ್ಮೊಮ್ಮೆ ತೋರುತ್ತಿರಬಹುದು. ಬಂದ ಕಾರಣಗಳೇ ಬೇರೆ. ಮೊದಲಿನ ಯೋಜನೆಗಳೇ ಬೇರೆ. ವಾಸ್ತವಿಕತೆ ಮತ್ತೊಂದು ಎಂದು ತೋರಬಹುದು. ಒಂದಲ್ಲ ಒಂದು ರೀತಿಯಲ್ಲಿ ನಮ್ಮ ಹುಟ್ಟು ಊರುಗಳನ್ನು, ಸಂಸ್ಕೃತಿಯನ್ನು ನಾವೆಲ್ಲ miss ಆಗುತ್ತವೆ. ಅದಕ್ಕಾಗಿಯೇ ಅಲ್ಲವೇ ಕನ್ನಡ ಕೂಟಗಳಿರುವುದು, ಕನ್ನಡ ಹಾಡುಗಳ ಛಿಚಿsseಣಣe ಗಳಿರುವುದು? ನಾವು ಕಷ್ಟವಾದರೂ ಆಗಾಗ ಊರಿಗೆ ಹೋಗಿ ಬರುವುದು? 'ಅಮೆರಿಕನ್ನಡ' ಕೂಡ ಅದರದೇ ಸಂಕೇತ. ಹೀಗಿರುವ ನಮ್ಮಲ್ಲಿ ಕೆಲವರು ಇಲ್ಲೇ ಇರಬಯಸುವರಾದರೂ ಅಲ್ಲಿಯದನ್ನು ಮರೆಯಲು ಯತ್ನಿಸಿದರೂ, ಮರೆತುಹೋದಂತೆ ನಟಿಸಿದರೂ, ಆಗಾಗ ನೆನಪುಗಳಿಂದ ಬಾಧಿಸಲ್ಪಡುವವರು. ಮತ್ತೆ ಕೆಲವರು ಅಲ್ಲಿಯದನ್ನು ಮರೆಯಬೇಡವೆಂದಿರುವವರು. ಅಲ್ಲಿಗೆ ಮರಳಬೇಕೆಂದಿದ್ದರೂ ಮರಳಲಾರದವರೂ ಇದ್ದಾರೆ. ಅಂತೂ ಒಂದು ಥರದ ತ್ರಿಶಂಕು ಸ್ವರ್ಗದಲ್ಲಿ ಬಹಳ ಮಂದಿ ಇದ್ದೇವೆ ಎಂದರೆ ತಪ್ಪಾಗಲಾರದು.</p>
		<p>ನಮ್ಮಿಂದಾದಷ್ಟು suಛಿಛಿessಜಿuಟ ಆಗಲು, ಮಕ್ಕಳನ್ನು suಛಿಛಿessಜಿuಟ ಮಾಡಲು ಪ್ರಯತ್ನಿಸುವುದೂ ಸಹಜ ಮಾನವ ಅಭಿಲಾಷೆ. ಆದರೆ ಈ suಛಿಛಿess ಏನು? ಈ ತ್ರಿಶಂಕು ಸ್ವರ್ಗ ಪರಿಸ್ಥಿತಿ suಛಿಛಿessಸೇ? ಅಲ್ಲ; 'ಂmeಡಿiಛಿಚಿಟಿizಚಿಣioಟಿ' suಛಿಛಿessಸೇ? ಅಲ್ಲ, 'Iಟಿಜiಚಿಟಿಟಿess' suಛಿಛಿessಸೇ? ಕನ್ನಡ ಉಳಿಸಿದರೆ suಛಿಛಿessಸೇ? ಇಂಗ್ಲಿಷ್ ಚಿಜoಠಿಣ ಮಾಡಿದರೆ suಛಿಛಿessಸೇ? ನಮ್ಮ ಮಕ್ಕಳು  ಅಮೇರಿಕನ್ ಆದರೂ, ಅವರು ಇಂಡಿಯನ್ ಅಮೇರಿಕನ್‍ರು- ಅದನ್ನು ಅಲ್ಲಗಳೆಯುವುದು ದುಸ್ಸಾಧ್ಯ. ಅವರಲ್ಲಿ ಭಾರತೀಯ ಸಂಸ್ಕೃತಿ ಸ್ವಲ್ಪ ಉಳಿದೀತಷ್ಟೆ. ಅದು ತಪ್ಪೋ, ಸರಿಯೊ ಎಂದು ಹೇಳಲಾಗುವುದಿಲ್ಲ. ಅದು suಛಿಛಿess ಗೆ ಅಗತ್ಯವಿಲ್ಲದಿರಲೂ ಬಹುದು.</p>
		<p>ಹೀಗಿರುವಾಗ ನಮ್ಮ obಟigಚಿಣioಟಿs ಏನು? ಈ ಸ್ಥಳಾಂತರ, ದೇಶಾಂತರ, ಭಾಷಾಂತರ, ಸಂಸ್ಕೃತಿ ಸಂಘರ್ಷಣೆಗಳ ಗೊಂದಲಗಳಿಂದ ತ್ರಿಶಂಕು ಸ್ವರ್ಗಕ್ಕೇರಿದ ನಮಗೆ ಇದೇ ಗತಿಯೇ? ನಮ್ಮ ಮಕ್ಕಳಿಗೆ 'ಇಂಡಿಯನ್ ಅಮೇರಿಕನ್' ಸ್ಥಿತಿಯೇ- ಅಥವಾ 'ಮುಕ್ಕಾಲು ಅಮೇರಿಕನ್-ಕಾಲು ಇಂಡಿಯನ್' ಗತಿಯೇ? ಸ್ವಲ್ಪ ವಿಮರ್ಶಿಸಿ ನೋಡಿದರೆ ಹೀಗಾಗಬೇಕೆಂದಿಲ್ಲ.</p>
		<p>ನಾವು ಎಲ್ಲಿದ್ದರೂ ತ್ರಿಶಂಕು ಅವಸ್ಥೆಯನ್ನು ಮೀರಬಹುದು. ನಮ್ಮ ಮಕ್ಕಳು ಬರೇ ಅಮೆರಿಕನ್ಸ್ ಆಗಿ ಡಿಚಿಣe ಡಿಚಿಛಿe ನಲ್ಲಿ ಸಿಕ್ಕಿಬೀಳುವುದನ್ನು ತಪ್ಪಿಸಬಹುದು. ಅದು ಹೇಗೆ ಎಂದು ಆಲೋಚಿಸೋಣ. ಮಾನವ ಕುಲಕ್ಕೆ ನಮ್ಮ ಪೂರ್ವಜರ- ಅಂದರೆ, ಭಾರತದ ಶ್ರೇಷ್ಠತಮ ಕೊಡುಗೆಯೇನು? ಹಿಂದಿ, ಕನ್ನಡ, ತಮಿಳು, ಭಾಷೆಗಳಲ್ಲ; ಗಣಿತ, ಸಾಹಿತ್ಯಗಳಲ್ಲಿ; ವಿಜ್ಞಾನ, ತಂತ್ರಗಳಲ್ಲಿ, ಇದರಲ್ಲೆಲ್ಲಾ ಭಾರತದ ಕೊಡುಗೆ ಗಣನೀಯವಾದರೂ, ಶ್ರೇಷ್ಠತಮವಾದದ್ದು- ವಿಶಿಷ್ಟ ಜೀವನತತ್ವ. ಸರಿಸಾಟಿಯಿಲ್ಲದ ಸನಾತನ ತತ್ವ. ಈ ಕೊಡುಗೆಯನ್ನು ನಾವು ತಳೆದುಕೊಳ್ಳದಿದ್ದರೆ, ನಮ್ಮ ಮಕ್ಕಳು ಮತ್ತು ಮುಂದಿನವರು ಉಳಿಸಿಕೊಳ್ಳುವಂತೆ ಮಾಡಿದರೆ ತ್ರಿಶಂಕು ಸ್ವರ್ಗದಿಂದ ಪಾರಾಗಬಹುದು. ಹೇಗೆ?</p>
		<p>ಭಗವದ್ಗೀತೆಯಂತಹ ತಾತ್ವಿಕ ಸಂದೇಶಗಳನ್ನು ಅರಿತುಕೊಳ್ಳಬೇಕು. ಮಾನವಜೀವನದ ಗುರಿ ಬರೇ ಅರ್ಥ, ಕಾಮಗಳಲ್ಲದೆ, ಧರ್ಮ, ಮೋಕ್ಷಗಳೂ ಎಂದು ತಿಳಿದಿರಬೇಕು. ಜೀವಾತ್ಮ, ದೇಹ- ಇವುಗಳಲ್ಲಿರುವ ಭೇದವನ್ನು ತಿಳಿದು, ಪರಮಾರ್ಥ ಧ್ಯೇಯವನ್ನು ಮರೆಯದಿರಬೇಕು. ಕೊನೆಗೆ ಭಗವಂತನ ಪ್ರೀತಿಯೇ ಶ್ರೇಷ್ಠತಮವೆಂದು ತಿಳಿದಿರಬೇಕು- ಠಿuಡಿಠಿose ಚಿbove ಚಿಟಟ ಠಿuಡಿಠಿoses. ಈ ರೀತಿಯ ಜೀವನಕ್ಕೆ ಸ್ಥಳ, ದೇಶ, ಭಾಷೆ, ಸಮಯ, ಸಂಸ್ಕೃತಿಗಳ ಭೇದಗಳಿಲ್ಲದಿರುವುದರಿಂದ ತ್ರಿಶಂಕು ಸ್ಥಿತಿಯಿಂದ ತಾನಾಗಿಯೇ ಮೇಲೇರಬಹುದು. ಮುಂದಿನ ಜನರು ಬರೇ 'ಡಿಚಿಣe ಡಿಚಿಛಿe' ನಿಂದ ಮೇಲಕ್ಕೇರಬಹುದು.</p>
		<p>ಯುಗಾಂತರಗಳಿಂದ ಪೂರ್ವಜರು ಉಳಿಸಿಕೊಂಡುಬಂದು ನಮಗೆ ಕೊಟ್ಟಿರುವ ಈ ಸತ್ಯತೆಯನ್ನು ನಾವೂ ಉಳಿಸಿ ಮುಂದೆಹೋಗುವಂತೆ ಮಾಡಿದರೆ ನಾವು ಸಾರ್ಥಕರು. ನಾವು ಅಮೆರಿಕಕ್ಕೆ ಬಂದುದು mಚಿಣeಡಿiಚಿಟ ಆಗಿ suಛಿಛಿess ಆದರೂ, ಆಗದಿದ್ದರೂ, sಠಿiಡಿiಣuಚಿಟ ಆಗಿ uಟಿsuಛಿಛಿessಜಿuಟ ಆಗಲಿಲ್ಲವೆಂದು ಹೇಳಬಹುದು. ತ್ರಿಶಂಕು ಸ್ವರ್ಗದಿಂದ ವೈಕುಂಠಕ್ಕೇರಬಹುದು.</p>
		<p>ಗೀತೆಯಲ್ಲಿ ಶ್ರೀಕೃಷ್ಣ ಹೇಳಿದ್ದಾನೆ:</p>
		<p>"ರಾಜವಿದ್ಯಾ ರಾಜಗುಹ್ಯಂ ಪವಿತ್ರಮುದಮುತ್ತಮಮ್</p>
		<p>ಪ್ರತ್ಯಕ್ಷಾವಗಮಂ ಧಮ್ರ್ಯಂ ಸುಸುಖಂ ಕರ್ತುಮವ್ಯಯಾಮ್" (೩.೨)</p>
		<p>ಈ ವಿದ್ಯೆ, ವಿದ್ಯೆಗಳಲ್ಲಿ ಅರಸ, ರಹಸ್ಯಗಳಲ್ಲಿ ಅತಿ ರಹಸ್ಯವಾದುದು. ಪವಿತ್ರವೂ, ಉತ್ತಮವೂ ಆದುದು. ಅವ್ಯಯವಾದುದು, ಸುಖವನ್ನುಂಟುಮಾಡುವುದು.</p>
		<p class="quote-author">
			-ಆ. ತಿರುಮಲೇಶ್ವರ ಭಟ್ಟ<br />(ಬರ್ಲಿಂಗ್‍ಟನ್, ಮೆಸಚೂಸೆಟ್ಸ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ನನ್ನ 'ಪ್ರಶ್'</h1>
		<p><em>ಮಕ್ಕಳು ದೊಡ್ಡವರಾಗದೆ, ಹೀಗೇ ಮುಗ್ಧರಾಗಿ ಇದ್ದುಬಿಟ್ಟರೆ ಅದೆಷ್ಟು ಸೊಗಸು!</em></p>
		<p>ಮಕ್ಕಳ ಮಾತು ಮಾಣಿಕ್ಯದಂತೆ, ಬಾಯಿತೆರೆದರೆ ಮುತ್ತು ಉದುರಿದಂತೆ, ಮಕ್ಕಳ ಮಾತು ಸಕ್ಕರೆಯಷ್ಟು ಸಿಹಿ. ಎಂದು ಮುಂತಾಗಿ ಮಕ್ಕಳ ಮಾತಿನ ಬಗ್ಗೆ ದೊಡ್ಡವರು ಹೇಳಿರುವುದುಂಟು. ಮಕ್ಕಳು ಮಾತು ಕಲಿತು ತೊದಲು ಮಾತುಗಳನ್ನಾಡಲು ಪ್ರಾರಂಭಿಸುವಾಗ, ಅದನ್ನು ಕೇಳಲಿಕ್ಕೆ ನಾವುಗಳಂತೂ ತುದಿಗಾಲಿನಲ್ಲಿ ನಿಂತಿರುತ್ತೇವೆ. ಅವು ಮೊತ್ತಮೊದಲಿಗೆ ಅಣ್ಣ, ಅಮ್ಮ ಎಂದು ಹೇಳಿದಾಗಲಂತೂ, ಕೇಳಿದ ನಮ್ಮ ಸಂತೋಷಕ್ಕೆ ಪಾರವಿರುವುದಿಲ್ಲ. ಅಲ್ಲಿಂದ ಮೊದಲುಗೊಂಡು ಅದಕ್ಕೆ ಪ್ರತಿಯೊಂದನ್ನೂ ಕಲಿಸುವ ಸಾಹಸ ನಮ್ಮದು. ನಾಯಿ, ಬೆಕ್ಕು, ಕೋಳಿ, ಹಕ್ಕಿಯನ್ನು ತೋರಿಸಿ, ಅದೇನಮ್ಮಾ? ಅದು ಕ್ಯಾಟು. ಇದು ಬೌಗಿ, ಇದು ಬೌ ಬೌ ಅಂತ ಹೇಳುತ್ತೆ ಅಲ್ಲ! ಕ್ಯಾಟು ಮೀಯಾಂವ್ ಅನ್ನುತ್ತೆ ಅಲ್ಲ! ಅಂತ ನಮಗೇ ಮಾತು ಬಂತೇನೋ ಎನ್ನುವಷ್ಟು ಉತ್ಸಾಹದಿಂದ ಅದಕ್ಕೆ ಪ್ರತಿಯೊಂದನ್ನೂ ತೋರಿಸಿ ಹೇಳಿ, ಅವು ಮುದ್ದು ಮುದ್ದಾಗಿ ತೊದಲು ಮಾತಿನಲ್ಲಿ ಹೇಳುವಾಗ ನಮ್ಮ ಆನಂದಕ್ಕೆ ಎಣೆಯಿಲ್ಲ. ಸರಿ, ಅಲ್ಲಿಂದ ಪ್ರಾರಂಭ; ನಮ್ಮ ಮಗುವಿನ ಸರಸ ಸಂಭಾಷಣೆ, ಮಾತುಕತೆ, ಹರಟೆ.</p>
		<p>ನನ್ನ ಪ್ರಶ್‍ಗೆ ಮಾತು ಬಂದಮೇಲೆ ಅವನ ಪ್ರಪಂಚ ದೊಡ್ಡದಾಯಿತು. ವಿಚಾರಗಳು ಆಳವಾಯಿತು. ಸುತ್ತಮುತ್ತಲ ಪರಿಸರದಲ್ಲಿ ಕುತೂಹಲ ಕೆರಳಿತು. ಎಲ್ಲವನ್ನು ಮನಃತೃಪ್ತಿಯಾಗಿ ಅರಿಯುವ ಹಂಬಲ ಜಾಸ್ತಿಯಾಯಿತು. ಅವನು ಮಾತು ಕಲಿತ ಮೇಲೆ ನನ್ನ ಅವನ ಸಂಬಂಧ ಹತ್ತಿರವಾಯಿತು, ನಿಕಟವಾಯಿತು,  ಬಿಗಿಯಾಯಿತು. ಅವನ ಮುದ್ದಾದ ತೊದಲು ಮಾತುಗಳನ್ನು ಕೇಳಲು ನಾನು ಸದಾ ಹಾತೊರೆಯುತ್ತಿದ್ದೆ. ಅವನ ಸಾಮೀಪ್ಯವನ್ನು ಯಾವಾಗಲೂ ಬಯಸುತ್ತಿದ್ದೆ. ನನಗಂತೂ ಅವನ ಮಾತುಗಳನ್ನು ಕೇಳುತ್ತಿದ್ದರೆ ಸುತ್ತಲಿನ ಪ್ರಪಂಚವೇ ಮರೆತುಹೋಗಿ ಅವನ ಮಾತುಗಳಲ್ಲಿ ತಲ್ಲೀನಳಾಗುತ್ತಿದ್ದೆ. ಅವನಿಗೆ ಮಾತು ಬಂದಮೇಲೆ ಅವನ ಪುಟ್ಟ ಪ್ರಪಂಚ ಬೆಳೆಯತೊಡಗಿತು. ಇದುವರೆವಿಗೂ ಮೂಕವಾಗಿದ್ದ ಅವನ ಆಟಿಕೆಗಳಿಗೆಲ್ಲ ಜೀವತುಂಬಿ ಬಂದಿತು. ಅವನ ಆಟದ ರಾಜ-ರಾಣಿ, ಕುದುರೆ ಸವಾರ, ಸೈನಿಕರು, ಹಸು, ಕೋಳಿ, ನಾಯಿ, ಬೆಕ್ಕು ಎಲ್ಲವೂ ಅವನಿಂದ ಜೀವ ತಳೆದು ಮಾತನಾಡಿದವು. ಎಷ್ಟೋ ವೇಳೆ ನಾನು ನನ್ನ ಕೆಲಸ ಕಾರ್ಯಗಳನ್ನು ಬಿಟ್ಟು ಚಿಕ್ಕ ಹುಡುಗಿಯಂತೆ ಇವನೊಂದಿಗೆ ಕುಳಿತು ಆಟವಾಡುತ್ತಿದ್ದುದೂ ಉಂಟು. ಆಟದಲ್ಲಿ ನಾನು ರೋಗಿ, ಇವನು ವೈದ್ಯ. ನಾನು ಸೇವಕ, ಇವನು ಯಜಮಾನ. ನಾನು ಮಗು, ಇವನು ತಂದೆ. ನಾನು ವಿದ್ಯಾರ್ಥಿನಿಯಾದರೆ, ಇವನು ಉಪಾಧ್ಯಾಯಿನಿ. ಹೀಗೆ ವಿಧವಿಧವಾದ ಆಟಗಳಲ್ಲಿ ನಾವಿಬ್ಬರೂ ಮುಳುಗಿ ಕಲ್ಪನಾಲೋಕದಲ್ಲಿ ವಿಹರಿಸುತ್ತಿದ್ದೆವು. ನಮಗೆ ಹೊತ್ತಿನ ಅರಿವೂ ಆಗುತ್ತಿರಲಿಲ್ಲ. ಎಷ್ಟೋ ವೇಳೆ ನಾನು ಈ ಮಕ್ಕಳು ದೊಡ್ಡವರಾಗದೆ ಹೀಗೇ ಇರಬಾರದೇಕೆ ಎಂದು ಕೊಳ್ಳುತ್ತಿದ್ದೆ.</p>
		<p>ದಿನ ಕಳೆದಂತೆಲ್ಲಾ, ಬುದ್ಧಿ ಬೆಳೆದಂತೆಲ್ಲಾ, ಮಾತು ಚುರುಕಾದಂತೆಲ್ಲಾ, ಅವನ ಅನೇಕ ತರಹದ ಪ್ರಶ್ನೆಗಳಿಗೆ ಉತ್ತರಿಸುವುದು ಕಷ್ಟವೆನಿಸುತ್ತಿತ್ತು. ಎಷ್ಟೋ ವೇಳೆ ಅವನು ಕೇಳುವ ಪ್ರಶ್ನೆಗಳಿಗೆ ಕಷ್ಟಪಟ್ಟು ಉತ್ತರಿಸಿ ಗೆದ್ದೆನಪ್ಪ! ಅಂದುಕೊಂಡರೆ ಕೂಡಲೆ ಮತ್ತೊಂದು ಪ್ರಶ್ನೆ ಆ ಉತ್ತರಕ್ಕೆ ಸಿದ್ಧವಾಗಿರುತ್ತಿತ್ತು. ಅನೇಕ ಸಾರಿ ಬೇಸರದಿಂದ ಸಾಕೋ ನಿನ್ನ ಪ್ರಶ್ನೆಗಳು, ನಾನು ಉತ್ತರಿಸಲಾರೆ- ಎಂದು ಶರಣಾಗುತ್ತಿದ್ದೆ. ಮತ್ತೆ ಅನೇಕ ಸಲ ಅವನ ಚುರುಕಾದ ಪ್ರಶ್ನೆಗಳಿಗೆ ವಿಸ್ಮಿತಳಾಗುತ್ತಿದ್ದುದೂ ಉಂಟು. ಬರುಬರುತ್ತಾ ಅವನ ಪುಟ್ಟ ಪ್ರಪಂಚ ಪ್ರಶ್ನೆಗಳಿಂದ ತುಂಬಿಹೋಯಿತು. ಮಮ್ಮಿ ಅದು ಯಾಕೆ? ಇದು ಹೇಗೆ? ಇದು ಏನು? ಎಂದು ನಾನಾ ವಿಧವಾಗಿ ಕೇಳಿ ನನ್ನನ್ನು ಗೊಂದಲದಲ್ಲಿ ಸಿಕ್ಕಿಸಿಬಿಡುತ್ತಿದ್ದ. ಅವನ ರಾತ್ರಿ-ಹಗಲು ಯಾಕೆ ಆಗುತ್ತೆ? ಸೂರ್ಯ ಯಾರು? ಅವನೂ ಒಬ್ಬ ದೇವರೇ? ಅವನೂ ಒಂದು ಪ್ಲಾನೆಟ್ ಎಂದು ಹೇಳುವ ನೀನು ಅವನಿಗೆ ಕೈಕಾಲು ಏಕಿದೆ? ಆಕಾಶ ಎಲ್ಲಿದೆ? ಭೂಮಿ ಏಕೆ ತಿರುಗುತ್ತೆ? ಎಂದು ಮುಂತಾಗಿ ನನ್ನನ್ನು ಪ್ರಶ್ನೆಗಳಿಂದ ದಾಳಿಮಾಡಿದಾಗ, ನಾನು ಗಾಬರಿಯಿಂದ ತಲೆ ತುರಿಸುತ್ತಾ ಚಿಕ್ಕಂದಿನಲ್ಲಿ ಎಂದೋ ಓದಿದ ಭೂಗೋಳ, ಚರಿತ್ರೆಗಳನ್ನೆಲ್ಲಾ ಮೆಲುಕಾಡಿಸಿ, ಅವನಿಗೆ ಉತ್ತರ ಒದಗಿಸುವ ವೇಳೆಗೆ ಸುಸ್ತಾಗುತ್ತಿದ್ದೆ ಹಾಗೂ ಅವನ ಕುತೂಹಲವನ್ನು ಕಂಡು ಆಶ್ಚರ್ಯವೂ ಆಗುತ್ತಿತ್ತು.</p>
		<p>ಒಮ್ಮೆ ನನಗೆ ತುಂಬಾ ಕೆಲಸವಿದ್ದುದರಿಂದ ನನ್ನ ಪ್ರಶ್‍ಗೆ 'ಮಗು ನೀನು ಆಟವಾಡಿಕೊಳ್ಳುತ್ತಿರಪ್ಪ, ನಾನು ಬೇಗ ಕೆಲಸ ಮುಗಿಸಿ ಬರುತ್ತೇನೆ. ಅನಂತರ ನಿನಗೆ ಒಳ್ಳೆಯ ಕಥೆ ಹೇಳೋಣವಂತೆ' ಎಂದು ಅವನನ್ನು ರಮಿಸಿ ಕಳುಹಿಸಿ ನನ್ನ ಕೆಲಸದಲ್ಲಿ ತೊಡಗಿದ್ದೆ. ಸ್ವಲ್ಪ ಹೊತ್ತಿನ ನಂತರ ಪ್ರಶ್ ತನ್ನ ಆಲ್‍ಬಮ್‍ನ್ನು ಹಿಡಿದು ನನ್ನ ಬಳಿಗೆ ಬಂದು 'ಮಾಮಿ, ನನಗೆ ಬೇಜಾರು. ನಾನು ಈ ನನ್ನ ಬೇಬಿ ಆಲ್‍ಬಮ್‍ನ್ನು ನೋಡುತ್ತಿರಲಾ?' ಎಂದು ಕೇಳಿ ಅದನ್ನು ತಿರುವಿ ಹಾಕತೊಡಗಿದ. ಒಂದೊಂದಾಗಿ ತನ್ನ ಮಗುವಾಗಿದ್ದಾಗಿನ ಚಿತ್ರಗಳನ್ನು ನೋಡುತ್ತಿದ್ದವನು- ತಾನು ಆಸ್ಪತ್ರೆಯಲ್ಲಿದ್ದಾಗಿನ ಫೋಟೋ ತೋರಿಸಿ, 'ಮಾಮಿ, ಇದು ಯಾವ ಚಿತ್ರ? ಎಂದು ಕೇಳಿದ. ಅದಕ್ಕೆ ನಾನು, 'ಮಗೂ, ನೀನು ಹುಟ್ಟಿದಾಗ ಆಸ್ಪತ್ರೆಯಲ್ಲಿ ಇದ್ದೆ. ಆಮೇಲೆ ನಾನು ಮನೆಗೆ ಕರೆದುಕೊಂಡು ಬಂದೆ' ಎಂದು ಹೇಳಿದೆ. ಪ್ರಶ್ನೆ ಕಷ್ಟಕ್ಕೆ ತಿರುಗುತ್ತಿರುವುದನ್ನು ಕಂಡು- ಅದನ್ನು ಮರೆಸಲೊಸುಗ, 'ನೀನು ನನ್ನ ಹೊಟ್ಟೆಯಲ್ಲಿದ್ದೆ ಮರಿ. ಡಾಕ್ಟರು ನಿನ್ನನ್ನು ಕೊಟ್ಟರು' -ಎಂದು ಹೇಳಿದ್ದಕ್ಕೆ, ಆತುಂಟ ಕೂಡಲೇ- 'ಹಾಗಾದರೆ ಅದು ಹೇಗೆ ನೀನು ನನ್ನನ್ನು ಮೊದಲೇ ನುಂಗಿಬಿಟ್ಟಿದ್ದೆ?' ಎಂದು ಕೇಳಿದ ಪ್ರಶ್ನೆಗೆ ಏನು ಹೇಳಬೇಕೋ ತಿಳಿಯದೆ ಅವನ ಕೆನ್ನೆಗೆ ಸಿಹಿ ಮುತ್ತನ್ನಿಟ್ಟು ಸುಮ್ಮನಾದೆ.</p>
		<p>ಮತ್ತೊಮ್ಮೆ, ಅಂದು ಭಾನುವಾರ. ನನ್ನ ಗೆಳತಿಗೆ ಅದೇತಾನೆ ಮಗುವಾಗಿ ಆಕೆ ಆಸ್ಪತ್ರೆಯಿಂದ ಮನೆಗೆ ಬಂದಿದ್ದರು. ಅಂದು ಅವರ ಮನೆಗೆ ಮಗುವನ್ನು ನೋಡಲು ಬರುವುದಾಗಿ ಹೇಳಿದ್ದೆ. ಪ್ರಶ್‍ಗೆ 'ಮಗೂ, ಬೇಗ ರೆಡಿ ಆಗು. ನಮ್ಮ ಸ್ನೇಹಿತರ ಮನೆಗೆ ಹೋಗಿಬರೋಣ. ಅವರ ಮನೆಯಲ್ಲಿ ಒಂದು ಪುಟ್ಟ ಬೇಬಿ ಇದೆ ನೋಡಿ ಬರೊಣ' ಎಂದು ಹೇಳಿದೆ. ಕೂಡಲೇ 'ಬೇಬಿ ಎಷ್ಟು ದೊಡ್ಡದು ಮಾಮಿ?' ಎಂದು ಕೇಳಿದ. 'ಓ ಅದು ತುಂಬಾ ಪುಟ್ಟ ಬೇಬಿ. ಈಗ ತನೇ ಹುಟ್ಟಿದೆ. ಅದಕ್ಕೆ "ಓeತಿ boಡಿಟಿ bಚಿbಥಿ" ಎಂದು ಹೇಳುತ್ತಾರೆ. ಹೂಂ ಬಟ್ಟೆ ಹಾಕಿಕೋ, ಹೋಗೋಣ' ಎಂದು ಹೇಳಿದೆ. ಆದರೂ ಅಲ್ಲಿಂದ ಕದಲದೆ, 'ಹಾಗಾದರೆ ನಾನೂ ಓeತಿ boಡಿಟಿ bಚಿbಥಿ ನ?' ಎಂದು ಮತ್ತೊಂದು ಪ್ರಶ್ನೆ ಹಾಕಿದ. 'ಇಲ್ಲಪ್ಪ, ನಿನಗಾಗಲೇ ಐದು ವರ್ಷಗಳ ಮೇಲಾಯಿತು. ನಿನಗೆ ಜಿive ಥಿeಚಿಡಿ oಟಜ bಚಿbಥಿ ಎಂದು ಹೇಳಬಹುದು' ಎಂದು ಹೇಳಿದ್ದಕ್ಕೆ 'ಔh! ಓoತಿ I goಣ iಣ mommಥಿ, ಹಾಗದರೆ ನೀನು, ಡ್ಯಾಡಿ ಎಲ್ಲಾ veಡಿಥಿ veಡಿಥಿ oಟಜ boಡಿಟಿ bಚಿbies ಅಲ್ಲ?' ಎಂದು ಹೇಳಿದ್ದಕ್ಕೆ ಆ ತುಂಟನಿಗೆ ಏನು ಹೇಳಬೇಕೋ ತಿಳಿಯಲಿಲ್ಲ.</p>
		<p>ಹೀಗೆ ಯಾವಾಗ ಏನು ಪ್ರಶ್ನೆಗಳು ಅವನಿಂದ ಹಾರಿ ಬರುತ್ತದೆಯೊ ಅಂತ ಹೆದರಿಕೆ ಆಗುತ್ತಿರುತ್ತದೆ. ನನ್ನ ಪ್ರಶ್‍ಗೆ ಎಲ್ಲದರಲ್ಲೂ ಕುತೂಹಲವಿರುವಂತೆ,  ಅಭಿರುಚಿ ಇರುವಂತೆ ಅವನು ಹಾಸ್ಯಪ್ರಿಯನೂ ಹೌದು. ಯವುದಾದರೂ ಕಥೆಯನ್ನು ಓದಿದಾಗ ಆಗಲೀ, ಪ್ರಸಂಗವನ್ನು ಕೇಳಿದಾಗ ಆಗಲೀ, ಅವನ ನೆನಪಿಗೆ ಬಂದಾಗ ಆಗಲೀ ತುಂಬಾ ಎನ್‍ಜಾಯ್ ಮಾಡುತ್ತಾನೆ; ಮತ್ತೊಬ್ಬರನ್ನೂ ನಗಿಸುತ್ತಾನೆ. ಒಮ್ಮೆ ಒಂದು ಸಮಾರಂಭದ ಸಲುವಾಗಿ ಕನ್ನಡ ನಾಟಕವಿತ್ತು. ಒಂದು ಗಂಭೀರವಾದ ಸನ್ನಿವೇಶದಲ್ಲಿ ಯಮಧರ್ಮರಾಯ ತನ್ನ ಗದೆ ಹಿಡಿದು ನಿಂತಿದ್ದಾನೆ. ಅವನು ಇನ್ನೇನು ಮಾತಾಡಲಿಕ್ಕೆ ತೊಡಗಬೇಕೆನ್ನುವಷ್ಟರಲ್ಲಿ ಅವನು ಅಂಟಿಸಿಕೊಂಡಿದ್ದ ಕೃತಕವಾದ ಮೀಸೆ ಬೀಳಬೇಕೆ? ಅವನು ಅದನ್ನು ಪುನಃ ಅಂಟಿಸಿಕೊಳ್ಳಲು ಮಾಡಿದ ಪ್ರಯತ್ನ ವಿಫಲವಾಯಿತು. ಇದನ್ನೆಲ್ಲ ನೋಡುತ್ತಾ ಅಲ್ಲೇ ಕುಳಿತಿದ್ದ ಪ್ರಶ್ ಕೂಡಲೇ- 'ಅದಕ್ಕೆ ಸ್ಕಾಚ್ ಟೇಪ್ ಹಾಕಿ ಅಂಟಿಸಿಕೊಳ್ಳಿ' ಎಂದು ಕೂಗಬೇಕೆ? ಪುಣ್ಯಕ್ಕೆ ಯಮನಿಗೆ ಇವನ ಕೂಗು ಕೇಳಲಿಲ್ಲ! ಅದೇ ನಾಟಕದ ಮತ್ತೊಂದು ಸನ್ನಿವೇಶದಲ್ಲಿ ನನ್ನ ಗೆಳತಿಯ ಯಜಮಾನರು ಅಡುಗೆಯವನ ಪಾತ್ರಧಾರಿಯಾಗಿ ರಂಗದ ಮೇಲೆ ಬಂದಾಗ, ಪ್ರಶ್ ಪುಟ್ಟ ಗೆಳೆಯನಿಗೆ 'ಊoಥಿ, ಟooಞ ಥಿouಡಿ ಜಚಿಜಜಥಿ ಣheಡಿe'-ಎಂದಾಗ, "ಔh! ಥಿes, I sಚಿತಿ him. ಊe ಟooಞs ಟiಞe ಚಿ bಚಿಜಿಜಿooಟಿ" ಎಂದು ಆ ಗೆಳೆಯ ಉತ್ತರಿಸಿದ.</p>
		<p>ಹೀಗೆ ಅವನು ಹಾಸ್ಯಪ್ರಿಯನಾಗಿರುವಂತೆಯೇ ಎಲ್ಲದರಲ್ಲೂ ಕುತೂಹಲವೂ ಜಾಸ್ತಿ. ಅವನು ಕೇಳುವ ಪ್ರತಿಯೊಂದು ಪ್ರಶ್ನೆ ವಿಚಾರಗಳಿಗೆ ಸರಿಯಾದ ವಿವರಣೆ ದೊರೆಯದೆ ಹೋದರೆ ಅವನಿಗೆ ತೃಪ್ತಿ ಇರುವುದಿಲ್ಲ. ಮತ್ತೆ ಮತ್ತೆ ಕೇಳಿ ಅವನಿಗೆ ತೃಪ್ತಿಕರವಾದ ಉತ್ತರ ಸಿಗುವವರೆಗೆ ಬಿಡುವುದಿಲ್ಲ. ನಾವು ಆಚರಿಸುವ ಹಬ್ಬ ಹರಿದಿನ, ದೇವರು ದಿಂಡರು ಎಲ್ಲದಕ್ಕೂ ಸರಿಯಾದ ವಿವರಣೆ ಅವನಿಗೆ ದೊರಕಿದರೇನೇ ತೃಪ್ತಿ. ಅವನ ಕುತೂಹಲ ಇನ್ನೂ ಮುಂದುವರೆದು ಹುಟ್ಟು-ಸಾವು, ಬದುಕು ಜೀವನಗಳ ಹತ್ತಿರ ಬಂದಾಗ, ನಾನು ದಂಗಾಗಿ- 'ನೀನಿನ್ನೂ ಅದನ್ನೆಲ್ಲಾ ತಿಳಿಯಲು ಚಿಕ್ಕವನು. ಮುಂದೆ ದೊಡ್ಡವನಾದ ಮೇಲೆ ಹೇಳೋಣವಂತೆ' ಎಂದು ಸಮಾಧಾನಪಡಿಸಿ, ಅವನ ಮಹತ್ತಾದ ಪ್ರಶ್ನೆಯನ್ನು ಒಂದು ಬದಿಗಿರಿಸಿದ್ದೇನೆ.</p>
		<p class="quote-author">
			-ಸೌಮ್ಯ ಶ್ರೀನಿವಾಸ್<br />(ಲಾಸ್ ಏಂಜಲೀಸ್, ಕ್ಯಾಲಿಫೋರ್ನಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಮನೇ ಹೆಂಡ್ತಿ</h1>
		<p>(ಒಂದು ದೃಶ್ಯ)</p>
		<p><em>ಗೃಹಿಣಿಗೆ "ನಿಮ್ಮ ಉದ್ಯೋಗವೇನು?" ಎಂದು ಕೇಳುವ ಅವಶ್ಯಕತೆ ಇದೆಯೇ?</em></p>
		<p>ಹೆಸರು: ಏನು ಬೇಕಾದರೂ</p>
		<p>ವಿಳಾಸ: ಅಮೇರಿಕೆಯಲ್ಲಿ ಎಲ್ಲಿ ಬೇಕಾದರೂ</p>
		<p>ಉದ್ಯೊಗ: ....(ಆಕ್ಯುಪೇಶನ್....................)</p>
		<p>"ಏನ್ರೀ, ನನ್ನ ಉದ್ಯೋಗ ಏನಂತ ಬರೀಲ್ರಿ?"</p>
		<p>"ಬರಿಯೇ 'ಮನೆ ಹೆಂಡ್ತಿ' (ಹೌಸ್ ವೈಫ್) ಅಂತ"</p>
		<p>ಟೆಲಿವಿಜನ್ ಮೇಲೆ ಸಾಯಂಕಾಲದ ಸುದ್ದಿ ನೋಡ್ತಾ, ಕೇಳ್ತಾ ಇರೋ ಗಂಡ ಕಣ್ಣು ಮಿಟುಕಿಸದೆ ಒಂದೇ ಉಸುರಿನಲ್ಲಿ ಹೇಳ್ತಾನೆ. ಹೆಂಡತಿಯಾದವಳು ಎರಡು ಮೂರು ಸಲ ಕೈಬೆರಳಿನಿಂದ ತನ್ನ ತಲೆ ಕೆದರಿ ಮತ್ತೆ ಬೇಜಾರುಪಟ್ಟುಕೊಂಡವಳಂತೆ ತಲೆ ಕೊಡವಿ ಕೇಳುತ್ತಾಳೆ.</p>
		<p>"ಮನೆ ಹೆಂಡ್ತಿ" ಅಂದ್ರೆ ಏನ್ರಿ?</p>
		<p>"ಮನೆಗೆ ಹೆಂಡ್ತಿ, ಗಂಡನಿಗೆ ಹೆಂಡ್ತಿ ಅಲ್ಲ ಅಂತಾನೋ?"</p>
		<p>"ನಾನೇನು ಮನೇನ ಮದ್ವೆ ಆದೆನಾ?"</p>
		<p>"ಅಥವಾ ಮನೆಗೊಬ್ಬ ಬೇರೆ ಹೆಂಡ್ತಿ, ಹೊರಗೊಬ್ಬ ಬೇರೆ ಹೆಂಡಿ ಅಂತನೋ?"</p>
		<p>"ಡಿಕ್ಷನರೀಲಿ ಏನು ಹೇಳ್ತಾರೆರಿ?"</p>
		<p>"ಈ ಶಬ್ದ ಹೇಗೆ ಹುಟ್ಟಿತಂತೆ?"</p>
		<p>"ಮನೆ ಹೆಂಡ್ತಿಗೆ ಮನೆ ಮೇಲೆ ಅಧಿಕಾರ ಇದೆಯೋ- ಇಲ್ಲ, ಮನೇಗೇ ಅವಳ ಮೇಲೆ ಅಧಿಕಾರವೋ?"</p>
		<p>"ಮನೆ ಹೆಂಡ್ತಿ ಮನೇಲಿ ಕೂತಿರಬೇಕೂಂತ ಅರ್ಥಾನೋ ಹೇಗೆ?"</p>
		<p>ಆವಳ ಪ್ರಶ್ನೆಗಳ ಸುರಿಮಳೆ ನಡೆದೇ ಇದೆ. ಅವನ ಕಣ್ಣು, ಲಕ್ಷ್ಯ ಎಲ್ಲ ಟೆಲಿವಿಜನ್ ಮೇಲೆ ಕೇಂದ್ರೀಕೃತವಾಗಿದೆ.</p>
		<p>"ಒಂದು ಗ್ಲಾಸು ಕಿತ್ತಳೆ ಹಣ್ಣಿನ ರಸ ಕೊಡೆ" -ಎಂದು ಅರ್ಧಾಂಗಿಗೆ ಆಜ್ಞೆ ಮಾಡಿ ಸೋಫಾದ ಮೇಲೆ ಕಾಲು ಚಾಚುತ್ತಾನೆ. ಹೆಂಡತಿ ಅಡಿಗೆ ಮನೆಯಿಂದ ಹಣ್ಣಿನ ರಸ, ತಿನಿಸು ತಟ್ಟೆ ತರುವಷ್ಟರಲ್ಲಿಯೇ ಪಾಪು ಕಿರುಚುವ ಧ್ವನಿ ಕೇಳಿಸುತ್ತದೆ. ಕೈಯಲ್ಲಿನ ತಿನಿಸುಗಳನ್ನು ಗಂಡನೆದುರಿನ ಟೇಬಲ್ಲಿನ ಮೇಲಿಟ್ಟು ಪಾಪುವಿನ ಕೋಣೆಗೆ ಓಡಿ ಹೋಗುತ್ತಾಳೆ. ಅಲ್ಲಿ ಪಾಪುವಿನ ಬಟ್ಟೆ ಬದಲಾಯಿಸಿ, ಎತ್ತಿ, ತಟ್ಟಿ ಪಾಪುವನ್ನು ತೊಟ್ಟಿಲಲ್ಲಿ ಮಲಗಿಸಿ ಕೋಣೆಯ ಬಾಗಿಲು ಮುಚ್ಚುತ್ತಾ ಬರುತ್ತಾಳೆ. ಐದು ವರುಷದ ಮಗಳು, ಮಲಗಿದವಳು ಅಷ್ಟರಲ್ಲಿ ಕಣ್ಣುಜ್ಜಿಕೊಂಡು ಬರುತ್ತಾಳೆ.</p>
		<p>"ಅಮ್ಮಾ, ನನಗೆ ಹಸಿವೆ. ನಾನೂ ಟೆಲಿವಿಜನ್ ನೋಡಲೇ?" -ಅಂತ ಅವಳ ಎಳೆಯ ದನಿಯ ಕಿರುಚಾಟ. "ನಿದ್ದೆ ಟಾಯಿಮಿನಲ್ಲಿ ಅದೆಂಥ ಟಿ.ವಿ.? ಮಲಕ್ಕೊಳ್ಳೆ ರೂಮಿಗ್ಹೊಗಿ" -ಎಂದು ತಾಯಿ ಹೇಳುವಷ್ಟರಲ್ಲಿಯೇ, ಮಗಳು ತಂದೆಯ<em> ಪಕ್ಕದಲ್ಲಿ ಹತ್ತಿ ಕೂತು</em> ಆಲೂಗಡ್ದೆ ಉಪ್ಪೇರಿ ತಿನ್ನಲು ಪ್ರಾರಂಭಿಸುತ್ತಾಳೆ.</p>
		<p>"ಸಾಕು ಮಲಕ್ಕೊಳ್ಳೆ" -ಎಂದು ಹಾಕಿದ ಗದರಿಕೆಗೆ ಏನೂ ಪ್ರಯೋಜನವಿಲ್ಲದಾಗುತ್ತದೆ. "ನಿನಗೆ ಹೊಸ ಆಟಿಕೆ ಕೊಡ್ತೀನಿ ಬಾಮ್ಮ ನಿನ್ನ ರೂಮಿನಲ್ಲಿ" -ಎಂದು ಮುದ್ದಿನ ಮಗಳನ್ನು ಮಲಗಿಸಲು ಕರೆದೊಯ್ಯುತ್ತಾಳೆ. ಅಲ್ಲಿಂದ ಬಂದು ಸೋಫಾದ ಮೇಲೆ ಮಗಳು ಖಾಲೀ ಮಾಡಿ ಹೋದ ಜಾಗದಲ್ಲಿಕುಳಿತುಕೊಳ್ಳಲು ನೋಡುತ್ತಾಳೆ. ಅಲ್ಲಿ ಹರಡಿದ ಉಪ್ಪೇರಿಯ ತುಂಡುಗಳನ್ನು ನೋಡಿ ನಿಟ್ಟುಸಿರು ಬಿಟ್ಟು, ಸೋಫಾ ಎಣ್ಣೆಯಾಗದಂತೆ ಒಂದೊಂದಾಗಿ ಉಪ್ಪೇರಿ ತುಂಡುಗಳನ್ನು ಆಯ್ದು ಎಸೆದು ಬರುತ್ತಾಳೆ.</p>
		<p>ಇನ್ನೇನು ಮನೋರಮಣನ ವಕ್ಷಸ್ಥಳಕ್ಕೆ ಒರಗಿ ಕುಳಿತುಕೊಳ್ಳುವ ಸಿದ್ಧತೆ. ಅವಳ ದಣಿದ ಶರೀರ ಸೊಫಾ ಮುಟ್ಟುವುದರಲ್ಲಿಯೇ ಬೆದರಿದವಳಂತೆ ಮತ್ತೆ ಗಡಿಬಿಡಿಯಿಂದ ಏಳುತ್ತಾಳೆ. ಈ ಸಲ ಅವಳಿಗೆ ಯಂತ್ರದ ಕರೆ. ಬಟ್ಟೆಯ ಭಾರ ಒಂದೇ ಕಡೆಗೆ ಹೆಚ್ಚಾಗಿ, 'ಬಂವ್' ಎಂದು ಒಂದೇ ಸಮನೆ ಕೂಗುತ್ತಿದೆ. ಅದನ್ನು ಕೇಳಿ ಮಗು ಎದ್ದೀತು ಎಂದು ಅವಸರವಾಗಿ ಶಬ್ದ ನಿಲ್ಲಿಸಲು ನೆಲಮನೆಗೆ ಓಡುವಷ್ಟರಲ್ಲಿಯೇ ಕಾಲಿಗಡ್ಡವಾಗಿ ಬಂದ ನಾಯಿಯನ್ನು ಎಡವಿ ಬೀಳುತ್ತಾಳೆ. 'ಕೊಂಯ್‍ಯ್‍ಯ್' ಅನ್ನುತ್ತಾ ನಾಯಿ ಓಡಿ ಹೋಗುತ್ತದೆ. ಮಲಗುವ ಕೋಣೆಯಲ್ಲಿ ಪಾಪುವಿನ ಕಿರಚಲು ಪ್ರಾರಂಭವಾಗುತ್ತದೆ. ಬಟ್ಟೆ ಒಗೆಯುವ ಯಂತ್ರ ಇನ್ನೂ ಕೂಗುತ್ತಲೇ ಇದೆ. ಅಷ್ಟರಲ್ಲಿ ಸೋಫಾದ ಮೇಲೆ ಮಲಗಿ ಸುಖವಾಗಿ ನಿದ್ದೆ ಹೋಗಿದ್ದ ಗಂಡ ಎಂಬುವ ಪ್ರಾಣಿ ಎಚ್ಚೆತ್ತು,</p>
		<p>"ಏನೇ ಇಷ್ಟೆಲ್ಲಾ ಗಲಾಟೆ? ಮಗೂನ ಯಾಕ್ ಅಳಿಸ್ತೀಯ?" - ಎಂದು ಕೂಗುತ್ತಾನೆ. ಇತ್ತ ಫೋನು ಗಂಟೆ ಹೊಡೆಯುವುದಕ್ಕೆ ಪ್ರಾರಂಭಿಸುತ್ತದೆ.</p>
		<p>"ಫೋನು ಎತ್ಕೊಳ್ಳೇ!" -ಎಂದು ಮತ್ತೆ ಮಹಾರಾಯನ ಮಹಾ ಆಜ್ಞೆ.</p>
		<p>ಯಂತ್ರದ ಶಬ್ದ ನಿಲ್ಲಿಸುವ ಗಡಿಬಿಡಿಯಲ್ಲಿ ನಾಯಿಯನ್ನು ಎಡವಿ ಮುಗ್ಗರಿಸಿ ಬಿದ್ದ ಈಕೆ ನಿಧಾನವಾಗಿ ಎದ್ದು, ಉಟ್ಟಿರುವ ಸೀರೆಯನ್ನು ತಿದ್ದಿ ಸರಿಪಡಿಸಿಕೊಂಡು ತಾನು ಬರೆಯುತ್ತಿದ್ದ ಟೇಬಲ್ಲಿನ ಹತ್ತಿರ ಕುರ್ಚಿ ಎಳೆದುಕೊಂಡು ಕುಳಿತುಕೊಳ್ಳುತ್ತಾಳೆ. ಹಿನ್ನೆಲೆಯಲ್ಲಿ ಫೋನಿನ ಗಂಟೆ, ಬಟ್ಟೆ ಒಗೆಯುವ ಯಂತ್ರದ ಕೂಗು, ಟೆಲಿವಿಜನ್ನಿನ ಹಾಡು, ಕಿರುಚುವ ಮಗು, ಅರಚುವ ಗಂಡ, ಪರಚುವ ನಾಯಿ ಎಲ್ಲವೂ ಒಂದನ್ನೊಂದು ಸ್ಪರ್ಧಿಸುತ್ತಿವೆ. ಇವಳು ಕೈಯಲ್ಲಿ ಪೆನ್ನು ಎತ್ತಿ ಹಿಡಿದು ತಾನು ತುಂಬುತ್ತಿದ್ದ ಫಾರ್ಮಿನ ಮೇಲೆ ಮೂರನೇ ಸಾಲಿನಲ್ಲಿ ನಿಧಾನವಾಗಿ "ಮನೆ ಹೆಂಡ್ತಿ" ಎಂದು ಬರೆಯುತ್ತಾಳೆ.</p>
		<p class="quote-author">
			-ವಿಮಲಾ ಚೆನ್ನಬಸಪ್ಪ<br />(ಅಲೆಕ್ಸಾಂಡ್ರಿಯ, ವರ್ಜೀನಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">'ಈಚಲ ಮರದವ್ವ'ನ ಮಕ್ಕಳು</h1>
		<p><em>"ಕುಂಟು ಕುದುರಿ ಮ್ಯಾಲೆ ಕುಣುಕಂತ ಬರುತಾಳೆ ಈಚಲ ಮರದವ್ವ"</em></p>
		<p>ತಮ್ಮ ರಾಜಕೀಯ ಭಾಷಣಗಳಲ್ಲಿ ಹಾಲಜ್ಜ ಆಗಾಗ ಹೇಳುತ್ತಿದ್ದ ಕತೆ:</p>
		<p>"ಒಂದು ಮಟಮಟ ಮಧ್ಯಾಹ್ನ; ದಾರಿತಪ್ಪಿದ ಸೈನಿಕನೊಬ್ಬ ತನ್ನ ಕತ್ತಿಯನ್ನು ಬದಿಗಿಟ್ಟು ಒಂದು ಆಲದ ಮರದ ಕೆಳಗೆ ನಿದ್ದೆ ಹೋಗಿರುತ್ತಾನೆ. ಆ ಮರದಲ್ಲಿ ವಾಸಿಸುತ್ತಿದ್ದ ದೆವ್ವಗಳು ಕೆಳಗಿಳಿದು ಬಂದು ಸೈನಿಕನನ್ನು ಹೆದರಿಸಿ ಓಡಿಸುತ್ತವೆ. ಹೆದರಿಕೆಯಲ್ಲಿ ತನ್ನ ಕತ್ತಿಯನ್ನು ಅಲ್ಲೇ ಬಿಟ್ಟು ಸೈನಿಕ ಪರಾರಿಯಾಗುತ್ತಾನೆ. ಆ ಕತ್ತಿಯನ್ನು ಕೈಗೆತ್ತಿಕೊಂಡ ದೆವ್ವಗಳು ಒಂದಕ್ಕೊಂದು ಬಡಿದಾಡಿಕೊಂಡು ಎಲ್ಲ ಸತ್ತು ನಿರ್ನಾಮವಾಗುತ್ತವೆ."</p>
		<p>ಕುಡಿತದಿಂದ ನಮ್ಮ ಸಮಾಜದಲ್ಲಾಗಿರುವ ಮತ್ತು ಆಗಲಿರುವ ಅನಾಹುತಗಳನ್ನು ನೆನಸಿಕೊಂಡಾಗೆಲ್ಲ ಈ ಕತೆ ನನಗೆ ತುಂಬಾ ನೆನಪಾಗುತ್ತದೆ. ಅರವತ್ತರ ದಶಕದಲ್ಲಿ ನಮ್ಮ "ಗಪ್ಪಾಜಿ"ಯವರು ಸರಕಾರಕ್ಕೆ ರದ್ದುಪಡಿಸಿದ ಪಾನ ನಿರೋಧ ಕಾಯಿದೆ ಹೇಗೆ ಒಂದು ಸಮಾಜ ವ್ಯವಸ್ಥೆಯ ಅವನತಿಗೇ ಕಾರಣವಾಗಿದೆ ಎಂದರೆ ಯಾರೂ ಕೂಡ ಚಿಂತಿಸಬೇಕಾದ ವಿಷಯ. ನಾವು ಹುಡುಗರಾಗಿದ್ದಾಗ ನಮ್ಮ ಇಡೀ ಊರಿನಲ್ಲಿ ಕುಡೀತ ಇದ್ದದ್ದು ಮಮ್ಮು ಸಾಬರು ಒಬ್ಬರೇ. ಈಗ ಬಹುಶಃ ಊರಿನಲ್ಲಿ ಕುಡೀದೇ ಇರೋರು ಮಮ್ಮು ಸಾಬರ ಮೊಮ್ಮಕ್ಕಳು ಮಾತ್ರ ಇರಬೇಕು.</p>
		<p>ಸೋಮರಸದಂಥ ಮಾದಕ ಪಾನೀಯಗಳ ರುಚಿ ಭಾರತೀಯರಿಗೆ ಆದಿಕಾಲದಿಂದಲೂ ಇತ್ತಾದರೂ ಇಂಥ ಇಹದಿಂದ ಪಾರಾಗುವ ಸತ್ಕಾರ್ಯಗಳಿಗೆ ಕೈಹಚ್ಚುತ್ತಿದ್ದವರು ಬಹುತೇಕ ಖದೀಮ ಸನ್ಯಾಸಿಗಳು ಮಾತ್ರ. ತೀರ ಇತ್ತೀಚಿನವರೆಗೆ ಇದು ಜನಸಾಮಾನ್ಯನ ಬದುಕನ್ನು ಮುಟ್ಟಿರಲಿಲ್ಲ. ಪಾಶ್ಚಿಮಾತ್ಯ ಸಂಸ್ಕೃತಿಯಿಂದ ಕೆಟ್ಟದ್ದನ್ನು ಮಾತ್ರ ಹೆಕ್ಕಿ ನುಂಗುವ ನಮ್ಮಲ್ಲಿ ಈ ಕುಡಿತ ಸರ್ವೇಸಾಮಾನ್ಯವಾದದ್ದು- ಆಂಗ್ಲ ವಿದ್ಯೆ ಕಲಿತವರಿಂದಾಗಿ. ವಿದ್ಯಾವಂತರು ಮಾಡುವ ತಪ್ಪುಗಳನ್ನು ಸರಿ ಎಂದು ತಿಳಿದು ಅನವರತ ಅನುಸರಿಸುವ ನಾಡಿನ ಮುಗ್ಧಜನ ಇದಕ್ಕೆ ಬಲಿಪಶುಗಳಾಗುತ್ತಿದ್ದಾರೆ. ಪಾಶ್ಚಿಮಾತ್ಯ ರಾಷ್ಟ್ರಗಳಲ್ಲಿ ಜನ ಕುಡಿಯುತ್ತಾರೆ ನಿಜ. ಆದರೆ ಅವರಿಗೆ ಹೇಗೆ ಕುಡಿಯಬೇಕು? ಯಾವಾಗ ನಿಲ್ಲಿಸಬೇಕು? ಎಂಬ ಪ್ರಜ್ಞೆ ಶತಶತಮಾನಗಳ ಅನುಭವದಿಂದ ಭಟ್ಟಿ ಇಳಿದದ್ದು. ಕ್ರಿಸ್‍ಮಸ್, ಈಸ್ಟರ್ ಮುಂತಾದ ಹಬ್ಬ-ಹರಿದಿನಗಳಲ್ಲಿ ಅಥವಾ ಯಾವುದೇ ಪಾರ್ಟಿಗಳಲ್ಲಿ ಕುಡಿದರೂ ಒಂದೆರಡು ಸಣ್ಣ ವಿಸ್ಕಿ, ವೈನ್ ಅಥವಾ ಒಂದೆರಡು ಗ್ಲಾಸ್ ಬೀರ್ ಕುಡಿಯುವುದು ಪದ್ಧತಿ.<em> ಇಲ್ಲಿ ಕುಡಿದು ಮತ್ತರಾಗುವ ಮಂದಿ ಬಲು ಕಮ್ಮಿ.</em> ಇಂಥ ಅನುಭವಸ್ಥ ಸಮಾಜಗಳಲ್ಲೂ ಕೆಲವೇ ಜನ ಮಿತಿಮೀರಿದ ಕುಡಿತದಿಂದಾಗುವ ದುರಂತಗಳನ್ನು ಕಂಡಾಗ ನಮ್ಮಲ್ಲೇನಾಗಬಹುದೆಂದು ಹೆದರಿಕೆಯಗುತ್ತದೆ.</p>
		<p>ಮೇರಿಲ್ಯಾಂಡ್ ರಸ್ತೆ ಸಾರಿಗೆ ಸಂಸ್ಥೆಯ ಅಂಕಿ ಅಂಶಗಳ ರೀತ್ಯಾ ಅಮೆರಿಕದಲ್ಲಿ ಶೇ.೮೫ ರಷ್ಟು ಜನ ಕುಡಿಯುವಷ್ಟು ಮದ್ಯವನ್ನು ಇನ್ನುಳಿದ ಕೇವಲ ಶೇ.೧೫ ರಷ್ಟು ಮಂದಿ ಕುಡಿಯುತ್ತಾರೆ. ಇಂಥ ಮತಿಹೀನ ಕುಡಿತದಿಂದಾಗುವ ಅನಾಹುತಗಳು ಹತ್ತಾರು ಥರದವು. ಪ್ರತಿವರ್ಷ ಅಮೇರಿಕನ್ ರಸ್ತೆಗಳಲ್ಲಿ ಅಷ್ಟೆಲ್ಲ ಪೋಲಿಸ್ ಪಹರೆಯ ಹದ್ದುಗಣ್ಣಿನ ನಡುವೆಯೂ- ಕುಡಿದ ವಾಹನ ಚಾಲಕರಿಂದಾಗಿ ಅಪಘಾತಗಳಿಂದ ಸುಮಾರು ೨೫,೦೦ಂ ಮಂದಿ ಸಾಯುತ್ತಾರೆ. ಇನ್ನು ಅಂಗವಿಕಲರಾಗುವವರ ಸಂಖ್ಯೆ ಇದರ ನಾಲ್ಕರಷ್ಟಿರಬಹುದು.</p>
		<p>ನಮ್ಮಲ್ಲಿ ಹೆಚ್ಚಾಗಿ ಚಾಲ್ತಿಯಲ್ಲಿರುವ ಯು.ಬಿ. ಬಾಟ್ಲಿಯ ಅರ್ಧದಷ್ಟು ಬೀರು ಕುಡಿದಾಗ ರಕ್ತ ಮದ್ಯಾಂಶ (ಃಟooಜ ಂಟಛಿohoಟ ಅoಟಿಣeಟಿಣ) ಶೇ. ಂ.೦೫ ಗೆ ಏರುತ್ತದೆ. ಕುಡಿದ ಕೆಲವೇ ಕ್ಷಣಗಳಲ್ಲಿ ಮದ್ಯ ರಕ್ತಗತವಾಗುತ್ತದೆ. ಇನ್ನು ಬರಿಯ ಹೊಟ್ಟೆಯಲ್ಲಿ ಕುಡಿದರಂತೂ ಹೇಳಲೇ ಬೇಕಿಲ್ಲ. ಶೇ. ಂ.೦೫ ರಕ್ತ ಮದ್ಯಾಂಶ (ಃಂಅ)ವನ್ನು ಅಮೆರಿಕದ ಬಹುತೇಕ ರಾಜ್ಯಗಳಲ್ಲಿ ನ್ಯಾಯಬದ್ಧ (ವಾಹನ ಚಾಲನೆ)ವೆಂದು ಪರಿಗಣಿಸಿದ್ದರೂ ಈ ಸ್ಥಿತಿಯಲ್ಲಿ ವಾಹನ ಚಾಲಕನಿಗೆ ಟ್ರಾಫಿಕ್ ದೀಪಗಳ ಬಣ್ಣ ಗುರುತಿಸುವಲ್ಲಿ ದೃಷ್ಟಿಮಾಂದ್ಯವಿರುತ್ತದೆ ಮತ್ತು ವಾಹನಗಳನ್ನು ನಿಲುಗಡೆಗೆ ತರುವಲ್ಲಿ ತರ್ಕಮಾಂದ್ಯವಿರುತ್ತದೆ ಎಂಬುದು ವೈಜ್ಞಾನಿಕ ಸಂಶೋಧನೆಗಳಿಂದ ಖಚಿತಗೊಂಡಿರುವ ಅಂಶ.</p>
		<p>ಕುಡಿತ ಅಮೇರಿಕದ ಒಂದು ಅತಿದೊಡ್ಡ ಸಾಮಾಜಿಕ ಪೀಡೆ ಅಷ್ಟೇ ಅಲ್ಲ, ಹೃದ್ರೋಗ ಮತ್ತು ಕ್ಯಾನ್ಸರ್ ಬಿಟ್ಟರೆ ಮೂರನೆಯ ಅತ್ಯಂತ ಮಾರಕ ಖಾಯಿಲೆ ಕೂಡ. ಕುಡಿಯುವ ಚಟ ಹಿಡಿದವನಿಗೆ ಇದರಿಂದಾಗಿ ವೈಯಕ್ತಿಕವಾಗಿ ತಗಲುವ ತೊಂದರೆಗಳೂ ಒಂದೆರಡು ರೀತಿಯವಲ್ಲ. ಮದ್ಯ ಮೊದಮೊದಲು ಮೆದುಳನ್ನು ತಟ್ಟಿ ಮಲಗಿಸಿದರೂ ಕೆಲವೇ ಗಂಟೆಗಳಲ್ಲಿ ಗುದ್ದಿ ಏಳಿಸಿ Iಡಿಡಿiಣಚಿbಟe ಸ್ಥಿತಿಯನ್ನುಂಟುಮಾಡುತ್ತದೆ. ಇದರಿಂದಾಗಿ ಕುಡಿಯುವವನು ಬೌದ್ಧಿಕವಾಗಿ ಸಮತೊಲನದಲ್ಲಿರಲಾರ. ಕುಡಿತ ಕಾಮದ ಪರಮ ಶತ್ರು. ಇದರಿಂದಾಗಿ ಕುಡಿದವನಿಗೆ ಲಿಂಗಾನಂದವೂ ಬಲು ಕಮ್ಮಿ. ಕುಡಿತದಿಂದ ದೇಹದ ಎಲ್ಲ ಅಂಗಾಂಗಗಳೂ ಒಂದಲ್ಲ ಒಂದು ರೀತಿಯಲ್ಲಿ ಹಾನಿಗೊಳಗಾಗುತ್ತವೆ. ಕೆಲವು ಮುಖ್ಯ ಉದಾಹರಣೆಗಳೆಂದರೆ; ಮಲಾಗರ, ಹುಚ್ಚು-ಸನ್ನಿ, ಅದುರು, ಕೈಕಾಲುರಿತ, ಹೊಟ್ಟೆಹುಣ್ಣುಗಳು, ರಕ್ತದೊಷ, ಈಲಿಯುರಿತ, ಸಿರ್ಹೋಸಿಸ್, ಹಾರ್ಟ್‍ಫೈಲ್ಯೂರ್, ಗಂಟಲು ಮತ್ತು ಅನ್ನನಾಳದ ಕ್ಯಾನ್ಸರ್ ಮುಂತಾದುವುಗಳು. ಈ ಕುಡಿತದ ಆಕ್ಟೋಪಸ್ ಹಿಡಿತಕ್ಕೊಳಗಾದವರಲ್ಲಿ ಕೆಲವರಿಗೆ ಸ್ವಯಂಪ್ರಜ್ಞೆಯಿಂದಲೋ, ಅಥವ ಹತ್ತಿರದವರ ಒತ್ತಡದಿಂದಲೋ ಕುಡಿಯುವುದನ್ನು ಬಿಡಬೇಕೆಂದು ಹಲವು ಹತ್ತುಬಾರಿ ಅನ್ನಿಸುವುದುಂಟು. ಹಾಗೆ ಬಿಡುವುದು ಮಾತ್ರ ಶುರುಮಾಡುವಷ್ಟು ಸುಲಭದ ಕೆಲಸವಲ್ಲ.</p>
		<p>ಇಲ್ಲಿ ಅಮೆರಿಕನ್ ಸರ್ಕಾರದ ಅನೇಕ ಯೋಜನೆಗಳು ನೆಲಕಚ್ಚಿ, ಬಿಲಿಯನ್ ಗಟ್ಟಲೆ ಡಾಲರುಗಳು ವ್ಯರ್ಥವಾಗಿವೆ. ಈ ದಿಕ್ಕಿನಲ್ಲಿ ಕೆಂಪಿರುವೆಗಳ ಹಾಗೆ ನಿಷ್ಠೆಯಿಂದ ನಿಯತ್ತಿನಿಂದ, ಸರ್ಕಾರದ ಯಾವುದೇ ನೆರವೂ ಇಲ್ಲದೆ ಕೆಲಸ ಮಾಡುತ್ತಿರುವ ಂಟಛಿohoಟ ಂಟಿoಟಿಥಿmous (೦೦) ಸಂಸ್ಥೆಯ ಕೆಲಸ ಮಾತ್ರ ಮೆಚ್ಚತಕ್ಕದ್ದು. ಚೇತರಿಸಿಕೊಂಡ ಕುಡುಕರಿಂದ, ಚೇತರಿಸಿಕೊಳ್ಳಲೆತ್ನಿಸುತ್ತಿರುವ ಕುಡುಕರಿಗಾಗಿ ಕಟ್ಟಿದ ಈ ಸ್ವಯಂಚಾಲಿತ ಸಂಸ್ಥೆಯ ಅಂಗಗಳು ಎಲ್ಲಾ ಸಣ್ಣ-ದೊಡ್ಡ ಊರುಗಳಲ್ಲೂ ಇವೆ. ಕುಡಿತದಿಂದಾಗಿ ಬದುಕಿನಿಂದ ವಂಚಿತರಾದ ಯಾರೂ ಕೂಡ ಈ ೦೦ ಸಭೆಗಳಿಗೆ ಹಾಜರಾಗಬಹುದು. ಸಭೆಗಳು ನಡೆಯುವ ಮಾದರಿ ಕೂಡ ಮನಮುಟ್ಟುವಂಥವು. ಸಭೆಯಲ್ಲಿ ಹಾಜರಿರುವ ಒಬ್ಬನು ಎದ್ದು- "ನಾನು ಇಂಥವನು-ಕುಡುಕ" ಎಂದು ಆರಂಭಿಸಿ, ಕುಡಿತದಿಂದಾಗಿ ತಾನು ಅನುಭವಿಸಿದ ಕಷ್ಟ ಕಾರ್ಪಣ್ಯಗಳನ್ನು ತೋಡಿಕೊಳ್ಳುತ್ತಾನೆ ಆತ್ಮೀಯ ಗೆಳೆಯರಲ್ಲಿ ಬಿಚ್ಚಿ ಹೇಳಿದ ಹಾಗೆ. "ನಾಳೆಯ ಮಾತು ನಾಳೆಗಿರಲಿ, ನಾವು ಈ ದಿನದ ಮಟ್ಟಿಗಾದರೂ ಸುರೆಯನ್ನು ಮುಟ್ಟುವುದಿಲ್ಲ" ವೆಂದು ಹೇಳುವ ಸಾಮೂಹಿಕ ಪ್ರತಿಜ್ಞೆಯೊಂದಿಗೆ ಸಭೆ ಮುಗಿಯುತ್ತದೆ. ಅಮೆರಿಕನ್ ಸರಕಾರದ ಬಿಲಿಯನ್ ಡಾಲರ್ ಯೋಜನೆಗಳೂ ಸೋತಲ್ಲಿ ಈ ತಿರುಕರ ಸಂಸ್ಥೆ ಮಾಡುತ್ತಿರುವ ಮಹತ್ಕಾರ್ಯದ ಯಶಸ್ಸನ್ನು ಕಂಡಾಗೆಲ್ಲ- ಆ ಚಾಳೀಸಿನ ಅರೆಬೆತ್ತಲು ಮುದುಕ ನೆನಪಾಗುತ್ತಾನೆ.</p>
		<p>"ಕುಂಟು ಕುದುರಿ ಮ್ಯಾಲೆ</p>
		<p>ಕುಣುಕಂತ ಬರುತಾಳೆ</p>
		<p>ಈಚಲ ಮರದವ್ವ"</p>
		<p class="quote-author">
			-ಹಾ.ಮು. ಪಟೇಲ<br />(ಅಥೆನ್ಸ್, ಒಹಾಯೋ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಆಗ.... ಈಗ</h1>
		<p><em>ವಯಸ್ಸಾದಂತೆ ನಮ್ಮ ದೃಷ್ಟಿಯಲ್ಲಿ ಪ್ರಪಂಚ ಬದಲಾಗುತ್ತಿದೆ ಎಂದು ಗಿIಆಇಔ ಮೂಲಕ ಜ್ಞಾನೋದಯ.</em></p>
		<p><em>ಮೊನ್ನೆ ಇಂಡಿಯನ್ ಸ್ಟೋರಿಗೆ ಹೋಗಿದ್ದಾಗ ನಾನು ವಿದ್ಯಾರ್ಥಿದಿಸೆಯಲ್ಲಿ ತುಂಬಾ ಮೆಚ್ಚಿದ್ದ ೨೫ ವರ್ಷಗಳ ಹಿಂದೆ ತಯಾರಿಸಿದ ಹಿಂದಿ ಚಲನಚಿತ್ರದ ಗಿiಜeo ಕಣ್ಣಿಗೆ ಬಿತ್ತು. ತಕ್ಷಣ ಆ ಸಂಜೆ ವೀಕ್ಷಿಸೋಣವೆಂದು ಬಾಡಿಗೆಗೆ ತೆಗೆದುಕೊಂಡುಬಂದೆ. ಗಬಗಬನೆ ಸಂಜೆಯೂಟ ಪೂರೈಸಿ, ಅತಿ ಸಂಭ್ರಮದಿಂದ ಶ್ರೀಮತಿಯೊಡನೆ ನೋಡಲು ಕುಳಿತೆ. ಆ ಚಲನಚಿತ್ರ ಕಥಾ ಸಾರಾಂಶ:</em></p>
		<p>ಒಂದು ಶ್ರೀಮಂತ ಹುಡುಗಿ, ಪಕ್ಕದ ಮನೆಯ ಬಡತನದಲ್ಲಿ ಬೆಳೆದ ಹುಡುಗ- ಸಮಾಜದ ರೀತಿನೀತಿಗಳಿಗೆ ಮುಗ್ಧರಗಿ, ಸಂತೋಷದಿಂದ ಬಾಲ್ಯದಿಂದ ಒಟ್ಟಿಗೆ ಬೆಳೆಯುತ್ತಾರೆ. ಕಾಲಚಕ್ರ ಉರುಳಿದಂತೆ (ಚಲನಚಿತ್ರದಲ್ಲಿ ಕ್ಯಾಲೆಂಡರ್ ಹಾಳೆಗಳು ಬೇಗಬೇಗನೆ ಹಾರುತ್ತವೆ) ಹುಡುಗಿ ಸುಂದರ ತರುಣಿಯಾಗುತ್ತಾಳೆ. ಹುಡುಗ ಒಳ್ಳೆಯ ಮೈಕಟ್ಟಿರುವ, ಆಧುನಿಕ ವಸ್ತ್ರಗಳನ್ನು ಧರಿಸಿರುವ (ಹಣ ಎಲ್ಲಿ ಬಂತು?) ಯುವಕನಾಗುತ್ತಾನೆ. ಜೀವನಪರ್ಯಂತ ಜೊತೆಯಾಗಿರಬೇಕೆಂದು ಪ್ರಮಾಣಮಾಡಿ ವಿವಾಹವಾಗಲು ನಿರ್ಧರಿಸುತ್ತಾರೆ. ಈ ಪ್ರೇಮಪಕ್ಷಿಗಳ ಈ ಪುಟ್ಟ Pಟಚಿಟಿಗೆ ಕ್ರೂರ, ಕಠಿಣ ಮನಸ್ಸಿನ ತಂದೆ ತಾಯಿಗಳ ಸಮ್ಮತಿ ಇಲ್ಲ. ಅಲ್ಲದೆ ಪ್ರೇಮಿಗಳ ಪುನರ್ಮಿಲನ ನಿಷಿದ್ಧ. ನಿರ್ವಾಹವಿಲ್ಲದೆ ಮನೆಬಿಟ್ಟು, ಊರುಬಿಟ್ಟು, ಬೆಟ್ಟದ ಮೇಲಿನ ದೇವರಗುಡಿಯಲ್ಲಿ ಗಂಧರ್ವ ವಿವಾಹ ಮಾಡಿಕೊಳ್ಳಬೇಕೆಂದಿರುವ ಕ್ಷಣದಲ್ಲಿ ಖಳನಾಯಕ, ನಾಯಕಿ ತಂದೆ-ತಾಯಿಗಳು ಬಂದು ಪ್ರೇಮಿಗಳನ್ನು ಬೇರ್ಪಡಿಸುತ್ತಾರೆ. ಅವರು ವಿರಹವೇದನೆಯಿಂದ ಲತಾ, ರಫಿಯವರ ಕಂಠದಲ್ಲಿ ಮನಕರಗುವಂತೆ ಹಾಡಿದಾಗ, ಇಡೀ ಮೂವಿ ಮಂದಿರದಲ್ಲಿ ಕಣ್ಣೀರು ಇಡದಿರುವವರೇ ಇಲ್ಲ. ಇಪ್ಪತ್ತೈದು ವರ್ಷಗಳ ಹಿಂದೆ ನಾನು ಈ ಚಲನಚಿತ್ರವನ್ನು ನೋಡಿದಾಗ, ನನ್ನ ಸಂಪೂರ್ಣ ಸಹಾನುಭೂತಿ ಪ್ರೇಮಿಗಳೊಂದಿಗೆ, ತಂದೆ-ತಾಯಿಯವರ ಮೇಲೆ ಜಿಗುಪ್ಸೆ ಮತ್ತು ಕೋಪ.</p>
		<p>ಅದೇ ಚಲನಚಿತ್ರವನ್ನು ೨೫ ವರ್ಷಗಳ ನಂತರ ಸ್ವಂತ ದಿವಾನ ಖಾನೆಯಲ್ಲಿ ಶ್ರೀರಂಗಪಟ್ಟಣದ ರಂಗನಾಥಸ್ವಾಮಿಯ ಭಂಗಿಯಲ್ಲಿ ಶ್ರೀಮತಿಯೊಡನೆ, ಇಬ್ಬರು ಖಿeeಟಿ-ಂge ಮಕ್ಕಳ ತಂದೆಯಾಗಿ ಪುನಃ ನೋಡಿದಾಗ, ಚಿತ್ರಕಥೆಯ ವಿಚಾರದಲ್ಲಿ ನನ್ನ ಮನೋಭಾವ ಮತ್ತು ಪ್ರತಿಕ್ರಿಯೆ "ಕೊಂಚ" ಬದಲಾಯಿಸಿತ್ತು. ಶ್ರೀಮತಿಗೆ ಹೇಳಿದೆ- "ಅಲ್ಲಾ ಈ ಪ್ರೇಮಿಗಳಿಗೆ ಸ್ವಲ್ಪವೂ ದೂರಾಲೋಚನೆ ಬೇಡ್ವೇ? ಹುಡುಗ ಇನ್ನೂ ವಿದ್ಯಾಭ್ಯಾಸವನ್ನೇ ಪೂರೈಸಿಲ್ಲ. (ಅವನು ಸ್ಕೂಲಿಗೆ ಹೋಗಿದ್ದೇ ನೋಡಿಲ್ಲ. ಯಾವಗಲೂ ಹುಡುಗಿ ಜೊತೆ ಹಾಡ್ಹೇಳ್ಕೊಂಡು ಪೋಲಿ ತಿರುಗ್ತಿದ್ರೆ, ಶಾಲೆಗೆ ಹೋಗೋಕೆ ಅವನಿಗೆ ವೇಳೆ ಎಲ್ಲಿ?) ಅವನು ಕಷ್ಟಪಟ್ಟು ಕೆಲಸ ಮಾಡೋವನ ಹಾಗೆ ಕಾಣೋಲ್ಲ. ಇನ್ನು ಹೆಂಡ್ತೀನ ಹೇಗೆ ಸಾಕ್ತಾನೆ? ಅವಳ ಮನೆತನದ ಘನತೆ ಎಲ್ಲಿ? ಈ ವಿಪತ್ಕಾರಿಕ ವಿವಾಹವನ್ನು ನಿವಾರಿಸಿದ ಆ ಮಹಾನುಭಾವ ಮಾತಾಪಿತೃಗಳನ್ನು ಅವರಿಬ್ಬರೂ ಎಷ್ಟು ಪೂಜಿಸಿದರೂ ಕಮ್ಮಿಯೇ. -ಸರಿಯೊ ಅಲ್ವೋ ಏನು ಹೇಳ್ತೀಯಾ" ಎಂದೆ ಆಕಳಿಸುತ್ತಾ.</p>
		<p>ದೊಡ್ಡ ಮನಃಶಾಸ್ತ್ರಜ್ಞಳಂತೆ "ಏಳಿ, ನಮಗೆ ವಯಸ್ಸಾಗ್ತಾ ಬಂತು. ನಮ್ಮ ದೃಷ್ಟಿ ಪ್ರಪಂಚದ ವಿಚಾರದಲ್ಲಿ ತಿರುಗು-ಮುರುಗು ಆಗಿ ಕೂತಿದೆ. ಗ್ರಹಚಾರ ತಪ್ಪಿ ನನ್ನ ಅಪ್ಪ, ಅಮ್ಮ ಏನಾದ್ರೂ ೨೫ ವರ್ಷಗಳ ಕೆಳಗೆ ಈ ಚಿತ್ರ ನೋಡಿದ್ದರೆ, ನೀವೆಲ್ಲೋ, ನಾನೆಲ್ಲೋ? ಈ ಚಿನ್ನದಂತಹ ಮಕ್ಕಳು ಎಲ್ಲಿ ಹುಟ್ತಿದ್ರು? ಏಳಿ ಏಳಿ, ಮಲಗೋ ಹೊತ್ತಾಯುತು. ನಿಮ್ಮ ವಯಸ್ಸಿನವರಿಗೆ ವಿಶ್ರಾಂತಿ ಜಾಸ್ತಿ ಬೇಕೂ ಅಂತ ಹೇಳ್ತಾರೆ." ಎಂದು ಮುಸಿ ಮುಸಿ ನಗುತ್ತಾ ಗಿiಜeo ಆರಿಸಿದಳು.</p>
		<p><strong><em>-'ದುಷ್ಯಂತ'</em></strong></p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಹೊಪ್ಪಳೆ ಭೀಮಯ್ಯನವರ ಕತೆ</h1>
		<p><em>ತಂಗಿ ಹೇಳಿದ್ದು, ನಾ ಬರೆದದ್ದು</em></p>
		<p>ಗರಡಿ ಭೀಮಯ್ಯನವರು ಗರಡಿಯಲ್ಲಿ ಹೆಸರುವಾಸಿಯಾದವರು. ಹೆಸರಿಗೆ ತಕ್ಕಂತೆ ಆಜಾನುಬಾಹುವಾದ ವ್ಯಕ್ತಿ. ಹುರಿಮೀಸೆ, ಮಿರಮಿರನೆ ಮಿಂಚುವ ಕಂದುಮೈಬಣ್ಣ, ಗರಡಿಯಲ್ಲಿ ಸಾಮು ಮಾಡಿ ಬೆಳಸಿದ ಕಟ್ಟುಮಸ್ತಾದ ಮೈ. ಇಂತಹ ಗರಡಿ ಭೀಮಯ್ಯನವರು ಹೊಪ್ಪಳೆ ಭೀಮಯ್ಯನಾದುದು ಸ್ವಾರಸ್ಯವಾಗಿದೆ.</p>
		<p>ಭೀಮಯ್ಯ ಗರಡಿಯಲ್ಲಿ ಸಾಮು ಮಾಡಿ ಬೆಳಸಿದ ಮೈಯನ್ನು ಬಹಳ ಆರೈಕೆ ಮಾಡಿಕೊಳ್ಳುತ್ತಿದ್ದರು. ಪ್ರತಿ ಭಾನುವಾರ ಅವರ ಮನೆಯಲ್ಲಿ ಬೆಳಗ್ಗೆ ಅಭ್ಯಂಜನದ ಕಾರ್ಯಕ್ರಮ. ಇದು ಬಹಳ ವಿಶೇಷ ರೀತಿಯಲ್ಲಿ ನಡೆಯುತ್ತಿತ್ತು. ಕಂಚಿನ ಬಟ್ಟಲ ತುಂಬಾ ಎಣ್ಣೆಯನ್ನು ನವುರಾಗಿ ವಾಸನೆ ಬರುವಂತೆ ಕಾಸಿ, ಅದನ್ನು ಅಚ್ಚುಕಟ್ಟಾಗಿ ಮಣೆಯಮೇಲೆ ಕುಳಿತು, ಮೈ ಹೀರುವಷ್ಟು ಹಚ್ಚಿಕೊಂಡು, ಅನಂತರ ತಲೆಗೆ ಅರ್ಧ ಬಟ್ಟಲು ಎಣ್ಣೆಯನ್ನು ಕುಡಿಸುತ್ತಿದ್ದರು. ಅದು ಮೆದುಳಿಗೆ ನಿಧಾನವಾಗಿ ಇಳಿದು, ತಲೆ ತಂಪಾಗುತ್ತದೆ ಎಂಬ ಭಾವನೆ. ಸರ್ವಾಂಗವೂ ಎಣ್ಣೆಯನ್ನು ಹೀರುವ ತನಕ ಅಭ್ಯಂಜನಕ್ಕೆ ಇಳಿಯುತ್ತಿರಲಿಲ್ಲ. ಆ ವೇಳೆಯಲ್ಲೂ ಕೈ ಹಿಡಿದವಳಿಗೆ ಕೆಲಸಕಾರ್ಯಗಳಲ್ಲಿ ನೆರವಾಗುತ್ತಿದ್ದರು. ಮಸಿ ಹಿಡಿದು ಮಲಗಿದ್ದ ಬಾಣಲೆ, ಕಾವಲಿಗಳನ್ನು ಮಣ್ಣು ಹಾಕಿ ಗಸಗಸನೆ ತಿಕ್ಕಿ ತೊಳೆಯುವುದರಲ್ಲಿ, ದೇವರ ಸಾಮಾನುಗಳನ್ನು ಬೆಳಗುವುದರಲ್ಲಿ ಧೂಳು ಹಿಡಿದ ಪಟಗಳು, ಜಾಡರ ಬಲೆ ಬೆಳೆದ ಗೋಡೆ, ಕಿಟಕಿ ಬಾಗಿಲುಗಳನ್ನು ಒರಸುವುದರಲ್ಲಿ ಮಧ್ಯಾಹ್ನವಾಗುತ್ತಿತ್ತು. ಆ ವೇಳೆಗೆ ಎಣ್ಣೆಯಿಂದ ನೆನೆದು ಮೆತ್ತಗಾದ ಮೈಯನ್ನು ಹೆಂಡತಿ ಕಾಸಿಟ್ಟಿರುವ ಒಂದು ಹಂಡೆ ಬಿಸಿಬಿಸಿಯಾದ ನೀರಲ್ಲಿ ಅಭ್ಯಂಜನ ಮಾಡಿಸಿ, ಕೆಂಪಗೆ ಮೈ ಹಬೆಯಾಡುತ್ತಿರುವಂತೆಯೇ ಹೂಂಕಾರದೊಂದಿಗೆ ಮುಸುಗಿಟ್ಟು ಮಲಗಿ ಸುಧಾರಿಸಿಕೊಳ್ಳುತ್ತಿದ್ದರು. ಇದು ವಾರಕ್ಕೊಮ್ಮೆ ನಡೆಯುತ್ತಿದ್ದ ಎಣ್ಣೆ ಸ್ನಾನದ ಸಡಗರ.</p>
		<p>ಅಂದು ಎಂದಿನಂತೆ ಭೀಮಯ್ಯನವರು ಎಣ್ಣೆ ಸ್ನಾನಕ್ಕೆ ಸಿದ್ಧತೆಗಳನ್ನು ಮಾಡಿಕೊಂಡು, ಬೇರೆ ಕೆಲಸದಲ್ಲಿ ಮುಳುಗಿದ್ದರು. ಆ ವೇಳೆಗೆ ಹೆಂಡತಿ ನೀರೊಲೆಗೆ ಸೌದೆಗಳನ್ನು ಹಾಕಿ ನೀರು ಕಾಸಿ, ಅಡುಗೆಗೆ ಕೆಂಡವನ್ನು ತೆಗೆದುಕೊಳ್ಳಬೇಕೆಂದು ತವವನ್ನು ಒಲೆಗೆ ಹತ್ತಿರವಾಗಿ ಬೋರಲು ಹಾಕಿ ಹೋಗಿದ್ದರು. ಕೆಲಸ ಮುಗಿಸಿ ಚಳಿ ಕಾಯಿಸಲು ಬಂದ ಭೀಮಯ್ಯನವರು ಕವಿಚಿಟ್ಟಿದ್ದ ತವ ನೋಡಿ, ಅದರ ಮೇಲೆ ಕುಳಿತರು. ಕುಳಿತದ್ದೇ ತಡ, ಕಿಟಾರನೆ ಕಿರುಚಿಕೊಂಡು ಸೂರೆತ್ತರಕ್ಕೆ ಹಾರಿ ಬಿದ್ದರು. ಹೆಂಡತಿ ಮೊದಲ್ಗೊಂಡು ಎಲ್ಲರೂ ಓಡಿಬಂದು ನೋಡಿದಾಗ, ಕಂಡದ್ದೇನು?! ಕೊಪ್ಪಳೆ ಎದ್ದು ಕೆಂಪಾದ ಬೃಹತ್ ಹಿಂಭಾಗ... ಮುಲುಗುತ್ತಿರುವ ಭೀಮಯ್ಯನವರು. ಹೆಂಡತಿ ತಕ್ಷಣವೇ ಮಹಡಿಯ ಮೇಲೆ ಇದ್ದ ನಮ್ಮ ಮನೆಗೆ ಬರ್ನಾಲ್‍ಗೋಸ್ಕರ ಓಡಿಬಂದರು. ನಾ ಕೊಟ್ಟ ಬರ್ನಾಲ್ ಟ್ಯೂಬು ಅವರ ಬೃಹತ್ ಹಿಂಭಾಗಕ್ಕೆಲ್ಲಾ ಸಾಕಾಯಿತೋ ಇಲ್ಲವೋ ಗೊತ್ತಿಲ್ಲ. ನಂತರ ಅವರನ್ನು ಕರೆದುಕೊಂಡು ಆಸ್ಪತ್ರೆಗೆ ಓಡಿದರೆಂದು ಬೇರೆ ಹೇಳಬೇಕಾಗಿಲ್ಲ ಅಲ್ಲವೇ?</p>
		<p>ಆ ನಂತರ ಭೀಮಯ್ಯನವರು ಎಷ್ಟೋ ದಿನಗಳವರೆಗೆ ನಿಂತೇ ದಿನ ತಳ್ಳಿದರು ಎಂದು ಕೇಳಿದೆ. ಅಂದಿನಿಂದ ಅವರು ಕೊಪ್ಪಳೆ ಭೀಮಯ್ಯನವರೆಂದು ಹೆಸರುವಾಸಿಯಾದರು. ಮತ್ತೆ ಅವರೆಂದೂ ಒಲೆಯ ಹತ್ತಿರ ಸುಳಿಯಲಿಲ್ಲ.</p>
		<p class="quote-author">
			-ಸೌಮ್ಯ ಶ್ರೀನಿವಾಸ್<br />(ಲಾಸ್ ಏಂಜಲೀಸ್, ಕ್ಯಾಲಿಫೋರ್ನಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಕೆಂಪಮ್ಮನಿಲ್ಲದ ಕೆನಡಾ</h1>
		<p>ನಮ್ಮ ಮನೆಯಲ್ಲಿ ೮೪೦ ಜನ ಮನೆ ಕೆಲಸದವರಿದ್ದಾರೆ.</p>
		<p>ನೀವು ಅರಮನೆಯಲ್ಲಿ ಕೆಲಸ ಮಾಡುತ್ತಿದ್ದೀರಾ ಎಂದು ಕೇಳಿದಿರಾ?</p>
		<p>ಹಾಗೇನಿಲ್ಲ, ನಾವು ಕೆನಡಾದಲ್ಲಿ ಒಂದು ಮಧ್ಯಮ ವರ್ಗಕ್ಕೆ ಸೇರಿದ ಸಂಸಾರ. ಆರಕ್ಕೆ ಏರದೆ ಮೂರಕ್ಕೆ ಇಳಿಯದೆ ತೃಪ್ತ ಜೀವನ ನಡೆಸುತ್ತಿದ್ದೇವೆ.</p>
		<p>ಹಾಗಾದರೆ ನಮ್ಮ ಮನೆಯಲ್ಲಿ ೮೪೦ ಜನರನ್ನು ಕೆಲಸಕ್ಕೆ ಇಟ್ಟುಕೊಳ್ಳಲು ಹೇಗೆ ಸಾಧ್ಯ ಎನ್ನುವ ಪ್ರಶ್ನೆ ಬರುವುದು ಸಹಜ.</p>
		<p>ಇಲ್ಲಿ ಒಬ್ಬ ಉದ್ದಾಮ ಪಂಡಿತ ಸಂಶೋಧನೆ ನಡೆಸಿ ನಮ್ಮಂತಹವರ ಮನೆಗಳಲ್ಲಿ ಇರುವ ವಿದ್ಯುತ್ ಉಪಕರಣಗಳು, ಇತರ ಅನುಕೂಲಗಳು ಎಲ್ಲವೂ ಸೇರಿ ಎಷ್ಟು ಜನರ ಕೆಲಸ ಮಾಡುತ್ತೇವೆ ಎಂದು ನಿರ್ಧರಿಸಿದ್ದಾನೆ.</p>
		<p>ಇದನ್ನು ಓದಿದಾಗ ನನಗೇನು ನೆನಪಾಯಿತು ಗೊತ್ತೇ?</p>
		<p>ಹಲವು ವರ್ಷಗಳ ಹಿಂದೆ ಪುರುಷ ವೈದ್ಯನೊಬ್ಬ, "ಹೆರಿಗೆ ನೋವು ಹೆಂಗಸರ ಕಲ್ಪನೆ. ಹೆರಿಗೆ ಪ್ರಕೃತಿ ಸಹಜಕ್ರಿಯೆ. ಅದರಲ್ಲಿ ನೋವಾಗಲು ಕಾರಣವೇ ಇಲ್ಲ" ಎಂದು ಪ್ರತಿಪಾದಿಸಿ ವಿದ್ವತ್ಪೂರ್ಣವಾದ ಲೇಖನವನ್ನು ಪ್ರಕಟಿಸಿದ.</p>
		<p>ಅದನ್ನು ಓದಿದ ಮಹಿಳೆಯೊಬ್ಬಳು "ಸ್ವಾಮೀ, ತಾವು ತಮ್ಮ ಬಸಿರಿನಲ್ಲಿ ಎಷ್ಟು ಮಕ್ಕಳನ್ನು ಹೊತ್ತು ಹೆತ್ತಿದ್ದೀರಿ?" ಎಂದು ಕೇಳಿದ್ದಳು.</p>
		<p>ಈಗಲೂ ಹಾಗೆಯೇ, "ಪಂಡಿತ ಮಹಾಶಯಾ, ನೀನು ಎಂದಾದರೂ ನಿನ್ನ ಮನೆಯ ಕೆಲಸ ಮಾಡಿದ್ದೀಯಾ?" ಎಂದು ಕೇಳಬೇಕು ಎಂದು ನನಗೆ ಎನ್ನಿಸುತ್ತಿದೆ.</p>
		<p>ಬೆಂಗಳೂರಿನಲ್ಲಿ ನನ್ನ ತಂಗಿಯ ಮನೆಯಲ್ಲಿ ಕೆಂಪಮ್ಮ ಮನೆ ಕೆಲಸಕ್ಕೆ ಬರುತ್ತಾಳೆ. ಬೆಳಿಗ್ಗೆ ಏಳುವ ಹೊತ್ತಿಗೆ ಬಂದು ಮನೆ ಗುಡಿಸಿ, ನೆಲ ಸಾರಿಸುತ್ತಾಳೆ. ತೊಳೆಯಲು ಬಿದ್ದಿರುವ ಪಾತ್ರೆಗಳನ್ನು ಸ್ವಚ್ಛವಾಗಿ ಉಜ್ಜಿ ತೊಳೆದು ಒಳಗೆ ತಂದಿಡುತ್ತಾಳೆ. ಬಟ್ಟೆಗಳನ್ನು ಒಗೆದು ಒಣಹಾಕಿ ಆಮೇಲೆ ಬೇರೊಂದು ಮನೆಯ ಕೆಲಸಕ್ಕೆ ಹೊಗುತ್ತಾಳೆ. ಇಲ್ಲಿ ನಮ್ಮ ಮನೆಯಲ್ಲಿ ಎಲ್ಲಾ ಕೋಣೆಗಳಲ್ಲೂ ನೆಲಕ್ಕೆ ಜಮಖಾನೆ ಹಾಸಿದೆ. ಇದನ್ನು ತೆಗೆದು ಗುಡಿಸುವಂತಿಲ್ಲ. ಅಲ್ಲಲ್ಲೇ ಮೊಳೆ ಹೊಡೆದು ನೆಲದ ಮೇಲೆ ಭದ್ರವಾಗಿ ಕಚ್ಚಿಕೊಂಡಿರುವಂತೆ ಮಾಡಿದ್ದಾರೆ. ಈ ಊರಿನ ಚಳಿ ತಡೆಯಲು ಹೀಗೆ ಜಮಖಾನೆ ಇರಲೇಬೇಕು. ಆದರೆ ಅದನ್ನು ಪರಕೆಯಿಂದ ಗುಡಿಸಲು ಸಾಧ್ಯವಿಲ್ಲ. ವ್ಯಾಕ್ಯೂಮ್ ಕ್ಲೀನರ್ ಬೇಕಾಗುತ್ತದೆ. ಈ ವ್ಯಾಕ್ಯೂಮ್ ಕ್ಲೀನರ್ ಸುಮಾರು ಹದಿನೈದು ಪೌಂಡ್ ತೂಕ ಇರುವ ವಿದ್ಯುತ್ ಪರಕೆ. ಇದರ ಬಾಯಿಗೊಂದು ಉದ್ದವಾದ ಪೈಪ್ ಸಿಕ್ಕಿಸಿ, ಆ ಪೈಪಿನ ತುದಿಯಲ್ಲಿ ಒಂದು ಬ್ರಷ್ ತುರುಕಬೇಕು. ಈಗ ಸ್ವಿಚ್ ಹಾಕಿದರೆ ಅದೇ ನೆಲ ಗುಡಿಸುತ್ತದೆ ಎಂದು ಭಾವಿಸಬೇಡಿ. ಸ್ವಿಚ್ ಹಾಕಿ ಈ ಬ್ರಷ್‍ನ ಮೂತಿಯನ್ನು ನೆಲದಮೇಲೆಲ್ಲ ಓಡಾಡಿಸಿದರೆ ಆಗ ಈ ವ್ಯಾಕ್ಯೂಮ್ ಕ್ಲೀನರ್ ಕಸವನ್ನು ಹೀರಿಕೊಳ್ಳುತ್ತದೆ. ಈ ಕಸವೆಲ್ಲವೂ ಇದರ ಹೊಟ್ಟೆಯಲ್ಲಿ ಇರುವ ಚೀಲಕ್ಕೆ ಹೋಗಿ ತುಂಬಿಕೊಳ್ಳುತ್ತದೆ. ನೆಲದ ಮೇಲೆ ಕೂದಲು ಉದುರಿದ್ದರೆ ಅದು ಈ ಬ್ರಷ್‍ನಲ್ಲೇ ಸಿಕ್ಕಿಕೊಂಡು ಗೋಜಲಾಗುತ್ತದೆ.</p>
		<p>ಬೆಂಗಳೂರಿನಲ್ಲಿ ಕೆಂಪಮ್ಮ ಪರಕೆ ಹಿಡಿದು ಮನೆ ಎಲ್ಲ ಗುಡಿಸುತ್ತಾಳೆ. ಇಲ್ಲಿ ನಾನು ಈ ಯಂತ್ರವನ್ನು ಎಳೆದಾಡುತ್ತಾ ಮನೆಯೆಲ್ಲಾ ತಿರುಗುತ್ತೇನೆ.</p>
		<p>ಗುಡಿಸಿ ಮುಗಿಸಿದ ಮೇಲೆ ಪರಕೆಯನ್ನು ಮೂಲೆಯಲ್ಲಿ ಒರಗಿಸಿ ಇಟ್ಟರೆ <em>ಸಾಕು, </em>ಈ ಯಂತ್ರದ ಕಥೆ ಅಷ್ಟು ಸುಲಭದಲ್ಲಿ ಮುಗಿಯುವುದಿಲ್ಲ. ಮೊದಲು ಅದರ ಬ್ರಷ್‍ನಲ್ಲಿ ಸಿಕ್ಕಿಕೊಂಡಿರುವ ಕೂದಲಿನ ಹರದವನ್ನೆಲ್ಲ ತೆಗೆಯಬೇಕು. ಆಮೇಲೆ ಅದರ ಪೈಪ್ ತೆಗೆದು ಅದನ್ನು ಒರೆಸಬೇಕು. ಇಷ್ಟಾದ ಮೇಲೆ ಈ ಯಂತ್ರದ ಎಲ್ಲಾ ಭಾಗಗಳನ್ನೂ ಹುಷಾರಾಗಿ ತೆಗೆದಿಡಬೇಕು.</p>
		<p>ಬೆನ್ನು ನೋವು ಇರುವಾಗ ಈ ಯಂತ್ರವನ್ನು ಖಂಡಿತ ಉಪಯೋಗಿಸಬಾರದು. ಮನೆಯನ್ನೆಲ್ಲಾ ಒಂದೇ ಸಲ ಗುಡಿಸುವುದೂ ಒಳ್ಳೆಯದಲ್ಲ. ಒಂದೊಂದು ಕೋಣೆ ಗುಡಿಸಿದ ಮೇಲೂ ಸ್ವಲ್ಪ ವಿಶ್ರಾಂತಿ ತೆಗೆದುಕೊಂಡರೆ ವಾಸಿ. ಇಲ್ಲದಿದ್ದರೆ ಈ ಭಾರವಾದ ಯಂತ್ರವನ್ನು ತಳ್ಳಿ ಬೆನ್ನು ಬಿದ್ದು ಹೋಗುತ್ತದೆ.</p>
		<p>ಈ ವ್ಯಾಕ್ಯೂಮ್ ಕ್ಲೀನರ್ ನಾಲ್ಕು ಸೇವಕರಿಗೆ ಸಮ ಎಂದರೆ ನಂಬುತ್ತೀರಾ?</p>
		<p>ನಮ್ಮ ಮನೆಯಲ್ಲಿ ಬಟ್ಟೆ ಒಗೆಯಲು ಒಂದು ಯಂತ್ರವಿದೆ. ಒದ್ದೆ ಬಟ್ಟೆಗಳನ್ನು ಒಣಗಿಸಲು ಇನ್ನೊಂದು ಯಂತ್ರ ಇದೆ. ಒಗೆಯುವ ಯಂತ್ರದಲ್ಲಿ ಬಟ್ಟೆಗಳನ್ನು ಹಾಕಿಬಿಟ್ಟರೆ ಅದೇ ಒಗೆದುಬಿಡುತ್ತದೆ ಎಂದುಕೊಂಡೀರಿ. ಅದು ಅಷ್ಟು ಸುಲಭವಲ್ಲ.</p>
		<p>ಮೊದಲು ಬಟ್ಟೆಗಳನ್ನು ವಿಂಗಡಿಸಬೇಕು. ಬಿಳಿಯ ಬಟ್ಟೆಗಳನ್ನು ಒಂದು ಕಡೆ ಗುಡ್ಡೆ ಮಾಡಿ, ಬಣ್ಣದ ಬಟ್ಟೆಗಳನ್ನು ಬೇರೆ ಗುಡ್ಡೆ ಮಾಡಬೇಕು. ಯಾವುದಾದರೂ ಬಟ್ಟೆಯ ಬಣ್ಣ ಹೋಗುತ್ತದೆ ಎಂದು ಅನುಮಾನ ಬಂದರೆ ಅದನ್ನು ಬೇರೆ ಇಡಬೇಕು.</p>
		<p>ಮರೆತು ಎಲ್ಲಾ ಬಟ್ಟೆಗಳನ್ನು ಒಟ್ಟಿಗೆ ಹಾಕಿಬಿಟ್ಟೀರಿ. ಆಮೇಲೆ ನಿಮ್ಮ ಬಿಳಿಯ ಷರ್ಟಿನ ಮೇಲೆ ಕೆಂಪು ಹಸಿರು ಪಟ್ಟೆಗಳು ಮೂಡುತ್ತವೆ.</p>
		<p>ಈ ಯಂತ್ರದೊಳಕ್ಕೆ ಒಂದು ಲೋಟ ಸೋಪಿನ ಪುಡಿಯನ್ನು ಅಳತೆ ಮಾಡಿ ಹಾಕಬೇಕು. ಹೆಚ್ಚು ಹಾಕಿದರೆ ಯಂತ್ರದ ಹೊರಗೆಲ್ಲಾ ಸೋಪಿನ ನೊರೆ ಉಕ್ಕಿ ಹರಿದು ಬಂದೀತು. ಬೇಗ ಒಗೆದು ಮುಗಿಸೋಣ ಎಂದು ಯಂತ್ರದ ತುಂಬ ಬಟ್ಟೆ ತುರುಕಿಬಿಡಬಾರದು. ಹಾಗೆ ಮಾಡಿದರೆ ಬಟ್ಟೆ ಒಗೆದು ಮುಗಿಸಿದ ಮೇಲೂ ಆ ಬಟ್ಟೆಗಳ ಮೇಲೆ ಸೋಪಿನ ತುಣುಕುಗಳು ಗಡ್ಡೆಗಡ್ಡೆಯಾಗಿ ಮೆತ್ತಿಕೊಂಡಿರುತ್ತವೆ. ಮತ್ತೊಮ್ಮೆ ಒಗೆಯಬೇಕಾಗುತ್ತದೆ.</p>
		<p>ಬಟ್ಟೆ ಒಗೆದಾದ ಮೇಲೆ ಅದನ್ನು ಇನ್ನೊಂದು ಯಂತ್ರದಲ್ಲಿ ಹಾಕಿ ಒಣಗಿಸಬೇಕು.</p>
		<p>ಅದೇಕೆ, ಹೊರಗೆ ಒಣಗಲು ಹಾಕಿದರೆ ಆಗುವುದಿಲ್ಲವೇ ಎಂದು ಕೇಳಬೇಡಿ.</p>
		<p>ಈ ಊರಿನಲ್ಲಿ ಚಳಿಗಾಲದಲ್ಲಿ ಒದ್ದೆ ಬಟ್ಟೆ ಹೊರಗಡೆ ಒಣಗಲು ಹಾಕಿದರೆ, ಅದರಲ್ಲಿರುವ ನೀರು ಐಸ್ ಆಗಿ ಆ ಬಟ್ಟೆ ರಟ್ಟಿನಂತಾಗಿಬಿಡುತ್ತದೆ. ಆಮೇಲೆ ಆ ಬಟ್ಟೆಯನ್ನು ಒಳಗೆ ತಂದು ಕರಗಿಸಬೇಕಾಗುತ್ತದೆ.</p>
		<p>ಅಂತೂ ಹೆಸರಿಗೆ ಎರಡು ಯಂತ್ರಗಳಿವೆ. ಆದರೆ ಬಟ್ಟೆಗಳನ್ನು ಒಗೆದು, ಒಣಗಿಸಿ, ಆಮೇಲೆ ಇಸ್ತ್ರಿ ಮಾಡಿ ಮಡಿಸಿ ತೆಗೆದಿಡಲು ನನಗೆ ಅರ್ಧ ದಿನ ಹಿಡಿಯುತ್ತದೆ.</p>
		<p>ಈ ಎರಡು ಯಂತ್ರಗಳು ಹತ್ತು ಸೇವಕರ ಕೆಲಸ ಮಾಡುತ್ತವೆ ಎಂದು ನಮ್ಮ ಪಂಡಿತ ನಿರ್ಧರಿಸಿದ್ದಾನೆ. ಪಾತ್ರೆ ತೊಳೆಯಲು ನಮ್ಮ ಮನೆಯಲ್ಲಿ ಡಿಶ್‍ವಾಷರ್ ಎನ್ನುವ ಯಂತ್ರವಿದೆ. ಇದು ಎರಡು ಸೇವಕರಿಗೆ ಸಮನೆಂದು ಇದೇ ಪಂಡಿತ ಹೇಳುತ್ತಾನೆ.</p>
		<p>ಮುಸುರೆ ಪಾತ್ರೆಗಳನ್ನು ಮತ್ತು ಎಂಜಲು ಬಟ್ಟೆ ತಟ್ಟೆಗಳನ್ನು ಹಾಗೆಯೇ ಈ ಯಂತ್ರದಲ್ಲಿ ಹಾಕಬಾರದು. ಮೊದಲು ಅವುಗಳ ಮೇಲೆ ಒಮ್ಮೆ ಬ್ರಷ್ ಓಡಾಡಿಸಬೇಕು. ಅಗುಳುಗಳನ್ನೆಲ್ಲಾ ತೆಗೆದು ಆಮೇಲೆ ಯಂತ್ರದಲ್ಲಿ ಸರಿಯಾಗಿ ಜೋಡಿಸಬೇಕು. ರಾತ್ರಿಯ ಊಟ ಮುಗಿದಮೇಲೆ ಪಾತ್ರೆಗಳನ್ನೆಲ್ಲ ಈ ಯಂತ್ರದಲ್ಲಿ ಹಾಕಲು ನನಗೆ ಅರ್ಧ ಗಂಟೆ ಬೇಕಾಗುತ್ತದೆ.</p>
		<p>ಅಂದರೆ ಏನರ್ಥ? ಈ ಊರಿನ ಹದಿನಾರು ಸೇವಕರ ಬದಲಿಗೆ ಬೆಂಗಳೂರಿನ ಒಬ್ಬ ಕೆಂಪಮ್ಮ ಇದ್ದರೆ ಸಾಕು.</p>
		<p>ನಿಜವಾಗಿ ಕೆಂಪಮ್ಮನಂತಹ ಒಬ್ಬ ವ್ಯಕ್ತಿ ಇಲ್ಲಿ ಸಿಕ್ಕುವಂತಿದ್ದರೆ, ನನ್ನಂತಹ ಅನೇಕ ಭಾರತೀಯ ಗೃಹಿಣಿಯರ ದೊಡ್ಡ ಸಮಸ್ಯೆಯೊಂದು ಪರಿಹಾರ ಆಗುತ್ತದೆ.</p>
		<p>ಈ ಊರಿನಲ್ಲಿ ಗೃಹಿಣಿಗೆ ಯಾಂತ್ರಿಕ ಸೌಲಭ್ಯಗಳು ಇರುವುದು ನಿಜ. ಆದರೆ ಅದು ಆಕೆಗೆ ಮನಃಶಾಂತಿ ನೀಡುವುದಿಲ್ಲ.</p>
		<p>ಆಕೆಯ ಗಂಡ ಬೆಳಿಗ್ಗೆ ಏಳು ಗಂಟೆಗೆ ಮನೆ ಬಿಟ್ಟರೆ ಸಂಜೆ ಆರು ಗಂಟೆಗೆ ಮನೆಗೆ ಹಿಂತಿರುಗುತ್ತಾನೆ. ದಿನವೆಲ್ಲ ದುಡಿದು ದಣಿದಿರುವ ಆತನಿಗೆ ಆಗ ಅವಳ ಜತೆ ಮಾತನಾಡುವ ತ್ರಾಣ ಇರುವುದಿಲ್ಲ. ಮನೆಗೆ ಬರುತ್ತಲೂ ಟೆಲಿವಿಷನ್ ಹಾಕಿ ಅದರ ಮುಂದೆ ಒಂದು ಕುರ್ಚಿಯಲ್ಲಿ ಕಾಲು ಚಾಚಿಕೊಂಡು ಬಿದ್ದುಕೊಳ್ಳುತ್ತಾನೆ.</p>
		<p>ಅವಳ ಮಕ್ಕಳು ಬೆಳಿಗ್ಗೆಯಿಂದ ಸಂಜೆಯವರೆಗೂ ಮನೆಯ ಹೊರಗೇ ಕಾಲ ಕಳೆಯುತ್ತಾರೆ. ಮನೆಯಲ್ಲಿರುವ ಗೃಹಿಣಿಯ ಜತೆ ಮಾತನಾಡಲು ಯಾರಿದ್ದಾರೆ? ಗಂಡ ಮಕ್ಕಳಿಗೆ ಆಕೆಯನ್ನು ಮಾತಾಡಿಸಲು ಪುರಸೊತ್ತಿಲ್ಲ. ಬಟ್ಟೆ ಒಗೆಯುವ ಯಂತ್ರ ಅಥವಾ ಅಡಿಗೆಯ ಒಲೆ ಆಕೆಯನ್ನು ಮಾತಾಡಿಸಲಾರದು.</p>
		<p>ನೆರೆಹೊರೆಯವರಿಲ್ಲವೇ ಎಂದು ಕೇಳಬೇಡಿ. ಈ ಊರು ಬೆಂಗಳೂರಿನಂತಲ್ಲ.</p>
		<p>ಅಲ್ಲಿ ಬೆಳಗಾದರೆ ಹಾಲಿನವನು ಬರುತ್ತಾನೆ. ತರಕಾರಿ ಬೇಕೇ ಎನ್ನುತ್ತ ಮುದುಕನೊಬ್ಬ ಬಂದು ಮನೆಯ ಮುಂದೆ ತನ್ನ ಬುಟ್ಟಿ ಇಳಿಸುತ್ತಾನೆ. ಮನೆಯ ಮುಂದಿನ ರಸ್ತೆಯಲ್ಲಿ ಜನರು ಅತ್ತಿಂದಿತ್ತ ಓಡಾಡುತ್ತಲೇ ಇರುತ್ತಾರೆ. ಶಾಲೆಗೆ ಹೋಗುವ ಮಕ್ಕಳು ನಗುತ್ತಾ, ಕಲೆಯುತ್ತಾ ಓಡಾಡುತ್ತಾರೆ. ಅಷ್ಟೇ ಅಲ್ಲ ಗೃಹಿಣಿ ಒಂದು ನಿಮಿಷ ಹೊರಬಂದರೆ, ಪಕ್ಕದ ಮನೆಯಾಕೆ- "ಏನ್ರೀ ಅಡಿಗೆ ಆಯಿತೇ?" ಎನ್ನುತ್ತ ತನ್ನ <em>ಮನೆಯ ಬಾಗಿಲಿಗೆ ಬರಬಹುದು.</em> ಈ ಊರಿನ ಪರಿಸ್ಥಿತಿಯೇ ಬೇರೆ. ಬೆಳಿಗ್ಗೆ ಕೆಲಸಕ್ಕೆ ಹೊಗುವವರು ಕಾರು ಬಸ್ಸುಗಳಲ್ಲಿ ಹೊರಟಾಗ ರಸ್ತೆಗಳಲ್ಲಿ ಅರ್ಧ ಗಂಟೆ ಜೀವಸಂಚಾರ ಆಗುತ್ತದೆ. ಆಮೇಲೆ ಸ್ವಲ್ಪ ಹೊತ್ತು ಶಾಲೆಗೆ ಹೊರಟ ಮಕ್ಕಳು ಚಿಲಿಪಿಲಿಗುಡುತ್ತವೆ. ಅಲ್ಲಿಗೆ ಮುಗಿಯಿತು ರಸ್ತೆಯಲ್ಲಿ ಮೌನ ಕವಿಯುತ್ತದೆ.</p>
		<p>ಮತ್ತೆ ಸಂಜೆ ಅರ್ಧಗಂಟೆ ಮನೆಗೆ ಹಿಂತಿರುಗುವವರ ಓಡಾಟ ಇರುತ್ತದೆ. ಆದರೆ ಮಿಕ್ಕ ಸಮಯದಲ್ಲಿ ಇಲ್ಲಿ ಯಾರೂ ಹೊರಗೆ ಬರುವುದೇ ಇಲ್ಲ.</p>
		<p>ಚಳಿಗಾಲದಲ್ಲಂತೂ ಇಲ್ಲಿ ಎಲ್ಲರ ಮನೆಯ ಕಿಟಕಿ ಬಾಗಿಲುಗಳು ಮುಚ್ಚಿಯೇ ಇರುತ್ತವೆ. ಹೊರಗೆ ಎಲ್ಲೆಲ್ಲೂ ಹರಡಿರುವ ಮಂಜಿನ ರಾಶಿಯಲ್ಲಿ ಏನೂ ಕಾಣಿಸುವುದಿಲ್ಲ. ಪಕ್ಷಿಗಳ ಕಲರವ ಕೇಳಿಸುವುದಿಲ್ಲ. ರಸ್ತೆಯಲ್ಲಿ ಮಕ್ಕಳ ಕುಣಿದಾಟ ಇರುವುದಿಲ್ಲ.</p>
		<p>ಇದರಿಂದಾಗಿ ಮನೆಯಲ್ಲಿ ಇರುವ ಗೃಹಿಣಿ ಬೇರೊಂದು ಮಾನವ ಪ್ರಾಣಿಯನ್ನು ಮಾತೇ ಆಡಿಸದೆ ವಾರಗಟ್ಟಲೆ ಕಳೆಯಲು ಸಾಧ್ಯವಿದೆ.</p>
		<p>ಭಾರತದಿಂದ ಬಂದ ಹೆಣ್ಣಿಗೆ ಅಸಹನೀಯವಾಗುತ್ತದೆ. ಅಲ್ಲಿ ಆಕೆಗೆ ತಾಯಿ ತಂದೆ, ಅಣ್ಣ ತಮ್ಮಂದಿರು ಎಂದು ಹಲವಾರು ಆತ್ಮೀಯರು ಇರುತ್ತಾರೆ. ಲೆಕ್ಕವಿಲ್ಲದಷ್ಟು ಪರಿಚಿತರು ಸಿಕ್ಕುತ್ತಾರೆ. ಇಲ್ಲಿ ಬಂದು ಹೀಗೆ ಏಕಾಕಿಯಾಗಿ ಕಾಲ ಕಳೆಯಲು ಆಕೆಗೆ ಬಹಳ ಕಷ್ಟವಾಗುತ್ತದೆ. ಈ ಶೂನ್ಯತೆಯನ್ನು ತುಂಬಿಸಲು ಅನೇಕ ಭಾರತೀಯ ಗೃಹಿಣಿಯರು ಹೊರಗೆ ಕೆಲಸಕ್ಕೆ ಸೇರುತ್ತಾರೆ.</p>
		<p>ಈಗ ಆಕೆ ಮನೆಯಲ್ಲಿ ಒಬ್ಬಳೇ ನಾಲ್ಕು ಗೋಡೆಗಳನ್ನು ನಿಟ್ಟಿಸುತ್ತ ಕಾಲ ಕಳೆಯಬೇಕಾಗಿಲ್ಲ. ಆದರೆ ಆಕೆ ಹೊರಗಿನ ಪ್ರಪಂಚದಲ್ಲಿ ಕಾಲಿಟ್ಟಾಗ ಹೊಸ ಸಮಸ್ಯೆಯೊಂದು ತಲೆ ಎತ್ತುತ್ತದೆ.</p>
		<p>ಹೆಣ್ಣು ಸಂಪಾದಿಸುವ ಸದಸ್ಯೆಯಾದರೂ ಮನೆಯ ಜವಾಬ್ದಾರಿ ಆಕೆಯ ಹೆಗಲಿನಿಂದ ಇಳಿಯುವುದಿಲ್ಲ. ಬದಲಿಗೆ ಆಕೆಯ ಕೆಲಸ ಈಗ ಇಮ್ಮಡಿಯಗುತ್ತದೆ. ಏಕಾಕಿತನ ಕಳೆಯಲು ಆಕೆ ಕೊಡುವ ಬೆಲೆ ಶ್ರಮದಾನ.</p>
		<p>ಈ ಊರಿನಲ್ಲಿ ಎಲ್ಲ ಕೆಲಸಗಳಿಗೂ ನಾವೇ ಜವಾಬ್ದಾರರು. ಮನೆ ಗುಡಿಸಿ ಬಟ್ಟೆ ಒಗೆದರೆ ಮುಗಿಯಲಿಲ್ಲ. ಬಚ್ಚಲು ಮನೆ ಉಜ್ಜಿ, ಕಕ್ಕಸು ತೊಳೆಯುವುದನ್ನೂ ನಾವೆ ಮಾಡಬೇಕು. ಇಲ್ಲೂ ಮನೆಕೆಲಸಕ್ಕೆ ಜನ ಸಿಕ್ಕುತ್ತಾರೆ. ಆದರೆ ಅವರು ಗಂಟೆಗೆ ಹತ್ತು ಡಾಲರ್ ಕೇಳುತ್ತಾರೆ. ದಿನಕ್ಕೆ ನಾಲ್ಕು ಗಂಟೆ ಕೆಲಸ ಇಲ್ಲದಿದ್ದರೆ ಅವರು ಬರಲು ಒಪ್ಪುವುದಿಲ್ಲ. ಅಲ್ಲಿಗೆ ಅವರನ್ನು ಬಾ ಎಂದರೆ ನಲವತ್ತು ಡಾಲರಿಗೆ ಕಡಿಮೆ ಇಲ್ಲದೆ ಕೊಡಬೇಕಾಗುತ್ತದೆ.</p>
		<p>ಇಲ್ಲಿ ಬೆಂಗಳೂರಿನಂತೆ ನಿತ್ಯ ಗುಡಿಸದಿದ್ದರೂ ಪರವಾಗಿಲ್ಲ. ವಾರಕ್ಕೊಮ್ಮೆ ಗುಡಿಸಿದರೆ ಸಾಕು. ಎಂದರೂ ಸಹ ಮನೆಕೆಲಸಕ್ಕೆ ಬರುವ ಹೆಂಗಸಿಗೆ ತಿಂಗಳಿಗೆ ೧೬೦ ಡಾಲರ್ ಕೊಡಬೇಕು. ಇಷ್ಟೊಂದು ಹಣಕೊಟ್ಟು ಮನೆಕೆಲಸ ಮಾಡಿಸಿಕೊಳ್ಳಲು ಯಾರೇ ಆಗಲಿ, ಹಿಂದೇಟು ಹಾಕುವುದು ಸಹಜ.</p>
		<p>ನಾವು ಇಲ್ಲಿ ಸ್ನೇಹಿತರನ್ನು ಊಟಕ್ಕೆ ಕರೆಯುತ್ತಲೇ ಇರುತ್ತೇವೆ. ಒಮ್ಮೊಮ್ಮೆ ಮೂವತ್ತು ಜನರು ಊಟಕ್ಕೆ ಬರುವುದೂ ಉಂಟು. ಅಂತಹ ಸಮಯದಲ್ಲೂ ಇಲ್ಲಿ ಅಡಿಗೆ ಮಾಡಲು ಯಾರೂ ಸಿಕ್ಕುವುದಿಲ್ಲ. ನಾವೇ ಸಾಂಗವಾಗಿ ಅಡಿಗೆ ಮಾಡುತ್ತೇವೆ- ಅನ್ನ, ಹುಳಿ, ಕಲಸನ್ನ, ಪೂರಿ ಪಲ್ಯ, ಎಂದು ಹತ್ತಾರು ಅಡಿಗೆಗಳನ್ನು ಮಾಡಿ ಬಡಿಸುತ್ತೇವೆ. ನಮ್ಮ ಮನೆಯಲ್ಲಿ ಮೈಕ್ರೋವೇವ್ ಓವನ್, ಫ್ರೀಜರ್ ಇಂತಹ ಬೆಲೆ ಹೆಚ್ಚಾಗುವ ವಸ್ತುಗಳನ್ನು ಇಟ್ಟುಕೊಂಡಿಲ್ಲ. ವಿದ್ಯುತ್ ಒಲೆ ಮತ್ತು ಸಾಧಾರಣ ಬೆಲೆಯ ಮಿಕ್ಸರ್‍ಗಳೇ ನಮ್ಮ ಸೇವಕರು.</p>
		<p>ಗಂಡಸರಿಗೂ ಈ ಊರಿನಲ್ಲಿ ಮನೆ ಕೆಲಸ ತಪ್ಪಿದ್ದಲ್ಲ. ಮನೆಯ ಮುಂದೆ ಹುಲ್ಲು ಬೆಳೆದುಬಿಟ್ಟಿದೆಯೇ? ಹುಲ್ಲು ಕತ್ತರಿಸುವ ಯಂತ್ರವನ್ನು ತಳ್ಳಿಕೊಂಡು ಮನೆಯಾತ ಹುಲ್ಲಿನ ಮೇಲೆ ಅತ್ತಿತ್ತ ಹತ್ತು ಸಲ ಓಡಾಡಬೇಕು. ಮನೆಯ ಕೊಳಾಯಿ ಸೋರುತ್ತಿದೆಯೇ? ಆತ ಸ್ಪಾನರ್ ತೆಗೆದುಕೊಂಡು ಹೊಗಿ ರಿಪೇರಿ ಮಾಡಬೇಕು. ಈ ಕೆಲಸಗಳಿಗೆ ಪುರಸತ್ತು ಯಾವಾಗ ಸಿಕ್ಕುತ್ತದೆ? ಇಲ್ಲಿ ಶನಿವಾರ ಭಾನುವಾರ ಆಫೀಸುಗಳಿಗೆ ರಜಾ ಇರುತ್ತದೆ. ಆ ಎರಡು ದಿನಗಳಲ್ಲಿ ವಾರದಲ್ಲಿ ಮಾಡದೆ ಮಿಕ್ಕಿರುವ ಕೆಲಸಗಳನ್ನೆಲ್ಲಾ ಮಾಡಿ ಮುಗಿಸಬೇಕು. ಅಂಗಡಿಯಿಂದ ಸಾಮಾನು ತರುವುದಕ್ಕೂ ಶನಿವಾರವೇ ಸಮಯ. ಹೀಗಾಗಿ ಶನಿವಾರ ಬೆಳಿಗ್ಗೆ ಒಂಬತ್ತು ಗಂಟೆಗೆ ಕೆಲಸ ಆರಂಭಿಸಿದರೆ ಭಾನುವಾರ ಸಂಜೆಯ ವೇಳೆಗೆ ಎಲ್ಲವೂ ಮುಗಿದೀತು.</p>
		<p>ಸಮಯ ಸಿಗಲಿಲ್ಲ ಎಂದು ಹುಲ್ಲು ಕತ್ತರಿಸಲಿಲ್ಲವೇ? ನಿಮ್ಮ ಮನೆಯ ಮುಂದಿರುವ ಕಾಲುಹಾದಿಯಲ್ಲಿ ಕಸ ಕುಪ್ಪಿ ಬಿದ್ದು ಕೊಳಕಾಗಿದೆಯೇ? ಹುಷಾರು. ನಿಮ್ಮ ನೆರೆಮನೆಯಾತ ಪುರಸಭೆಗೆ ಟೆಲಿಫೋನ್ ಮಾಡಿ ದೂರು ಹೇಳುತ್ತಾನೆ. ಅವರು ನಿಮಗೆ ಐವತ್ತು ಡಾಲರ್ ಜುಲ್ಮಾನೆ ಹಾಕಿಬಿಟ್ಟಾರು!</p>
		<p class="quote-author">
			-ಡಾ| ನಳಿನಿ ಮೂರ್ತಿ<br />(ಆಲ್ಬರ್ಟಾ, ಕೆನಡಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ರಾಘಣ್ಣಿ ಕಂಡಿದ್ದೇನು?</h1>
		<p><em>ಮೈಗಳ್ಳರ ಸಂಘದಲ್ಲಿ ಒಂದು ಕೋಲಾಹಲ ನಡೆಯಿತು; ಶ್ರೂಯತಾಂ ಯದಿ, ಕುತೂಹಲಂ....</em></p>
		<p>ಹ್ಯಾಲೀ ಧೂಮಕೇತೂನ ರಾಘಣ್ಣಿ ನೋಡಿದಾಂತ ಮೈಗಳ್ಳರ ಸಂಘದಲ್ಲಿ ಭಾನ್‍ಸಿಂಗ್ ಪ್ರಕಟಿಸಿದಾಗ, ಮೈಗಳ್ಳರ ನಾಡಿ ಎರಡು ಕ್ಷಣ ಸ್ತಬ್ಧವಾಯಿತು. ನಮ್ಮ ಸಂಘದ ನೀಲಿ ಕೋಣೇಲಿ ರಾಘಣ್ಣಿ ಮೊರಾರ್ಜಿ ದೇಸಾಯನ್ನೇ ಕಂಡನೇನೋ ಅನ್ನುವಷ್ಟು ಷಾಕ್ ಆಯ್ತು. ರಾಘಣ್ಣಿ- ಧೂಮಕೇತು ಸಮಾಚಾರ ಹೇಳಿದಾಗ ಭಾನ್‍ಸಿಂಗ್ ಸರಿಯಾಗೇ ಇದ್ದ. ಸೋಡ ಕೂಡ ಮೂಸಿ ನೋಡಿಲ್ಲ ಅಂದ. ಇದೇ ರಾಘಣ್ಣಿ ಹಿಂದಿನ ವಾರ ತಾನೇ ನಮ್ಮ ಸಂಘದ ಹಾಲಿನಲ್ಲಿ, ಈ ಹ್ಯಾಲೀ ಕಾಮೆಟ್ಟನ್ನೋದೆಲ್ಲಾ ಬಂಕಮ್ಮು, ಅಂಥಾದ್ದು ಇಲ್ವೇ ಇಲ್ಲ! ಅಂತ ಇನ್‍ಸ್ಟೀನ್ ಎದುರಿನಲ್ಲಿ ಸಿ.ವಿ. ರಾಮನ್ ಹೇಳೋ ರೀತೀಲಿ ಸಾರಿದ್ದ. ಅದೇ ರಾಘಣ್ಣಿ ಈಗ ಹ್ಯಾಲಿ ಕಾಮೆಟ್‍ನ ನೋಡಿದಾ ಅಂತ ತಿಳಿದರೆ ನಮಗೆಲ್ಲ ಏಪಾಟಿ ಆಶ್ಚರ್ಯವಾಗೋದು ಬೇಡ!</p>
		<p>ಭಾನ್‍ಸಿಂಗ್‍ನ ನಾವು ನೀಡಲ್ ಮಾಡ್ಲೇಬೇಕಾಯ್ತು. "ಭಾನ್‍ಸಿಂಗ್- ರಾಘಣ್ಣಿ ಕಾಮೆಟ್ ನೋಡಿದ್ದು ನಿಜ್ವೇನೋ" ಅಂತ ಬಾಬು ಕೇಳಿದ, ತುಂಬಾ ಇಂಟರೆಸ್ಟ್‍ನಿಂದ.</p>
		<p>"ಹೌದೋ, ನಂಗೂ ಅವನಿಗೂ ಬೆಟ್ಟಿಂಗ್ ಇದೆ. ಅವನು ಕಾಮೆಟ್ಟಿಲ್ಲಾಂತ- ನಾನು ಇದೇಂತ. ಈಗ ರಾಘಣ್ಣಿ ನಂಗೆ ಕ್ವಾರ್ಟರ್ ಕೊಡಿಸ್ಬೇಕು" ಅಂದ ಭಾನ್‍ಸಿಂಗ್.</p>
		<p>"ಬಹುತ್ತಚ್ಛ- ಮೇರಾ ದುರ್ಬೀನ್" ಅಂದ ಬಾಬು.</p>
		<p>ನಮ್ಮಲ್ಲೆಲ್ಲಾ ಈ ಹ್ಯಾಲೀ ಕಾಮೆಟ್‍ನಿಂದ ಲಾಭ ಪಡೆದೋನು ಅಂದ್ರೆ ಬಾಬು ಒಬ್ನೆ. ನಗರಕ್ಕೆ ಹ್ಯಾಲೀ ಕಾಮೆಟ್ ಭೇಟಿ ಕೊಡ್ತದೆ ಅಂತ ತಿಳಿದ ತತ್‍ಕ್ಷಣ, ಬಾಬು ತನ್ನ ಫ್ಯಾನ್ಸಿ ಇಷ್ಟೋರ್ಗೆ ಬೆಂಗಳೂರು ಮದ್ರಾಸುಗಳಿಂದ ಸಾವಿರಗಟ್ಟಲೆ ಬೈನಾಕ್ಯುಲರ್ಸ್ ತಂದು ಕಾಮೆಟ್ ನೋಡೋ ದುರ್ಬೀನು ಅಂತ ಮಾರಿದ. "ಇಸ್ಪೆಷಲ್ ದುರ್ಬೀನು" ಅಂತ ಬೋರ್ಡು ಹಾಕಿಸಿದ್ದ. ಆ ಬೈನಾಕ್ಯುಲರ್‍ಗಳು ಟೌನ್‍ಹಾಲತ್ರ ಹುರಿಗಡಲೆ ಬುರುಗ್ಲು ಖರ್ಚಾದ ಹಾಗೆ ಖರ್ಚಾದವು. ಬಾಬು ನಂಗೂ ಒಂದು ಬೈನಾಕ್ಯುಲರ್ ಕೊಟ್ಟ.</p>
		<p>"ಮೂರು ದುರ್ಬೀನು ಸ್ಯಾಂಪಲ್ ಬಂತು, ಒಂದಿಟ್ಕೋ" ಅಂದ.</p>
		<p>"ಇದರಲ್ಲಿ ಕಾಮೆಟ್ ಕಾಣುತ್ತೇನೋ" ಕೇಳಿದೆ.</p>
		<p>"ತೆರೇನಾತ್ಮೆರಸ್ಸಿ! ನಾನು ಬೀಡಿ ಕಚ್ಕೋತೇನೆ- ನೋಡೋ" ಅಂತ ಬಾಬು ಬಾಯಲ್ಲಿ ಬೀಡಿ ಕಚ್ಚಿಕೊಂಡ.</p>
		<p>ದುರ್ಬೀನು ಮೂಲಕ ನೋಡಿದೆ. ಚುಟ್ಟಾ ಥರ ಕಾಣಿಸ್ತು.</p>
		<p>"ಚುಟ್ಟಾ ಥರ ಕಾಣ್ಸುತ್ತೊ" ಅಂದೆ</p>
		<p>"ಈಗ ನೋಡು" ಅನ್ನುತ್ತಾ ಬಾಯಲ್ಲಿದ್ದ ಬೀಡಿಗೆ ಬೆಂಕಿಕಡ್ಡಿ ಗೀರಿ ಇಟ್ಟ.</p>
		<p>ಪುನಃ ದುರ್ಬೀನ್ ಮೂಲ್ಕ ನೋಡಿದೆ.</p>
		<p>"ಚುಟ್ಟಾ ಬೆಂಕಿ ಕಾರ್ತಾ ಇದೆ" ಅಂದೆ.</p>
		<p>"ನೋಡ್ದೋ? ಅದೇ ಥರ ಕಾಣ್ಸತೈತೆ ಕಾಮೆಟ್ಟು- ಇಟ್ಕೋ" ಅಂದ.</p>
		<p>"ನಿಜ್ವೇನೋ?" ಅಂತ ಕೇಳಿದೆ.</p>
		<p>"ನನ್ನ ಷಾಪ್ನಾಗಿವತ್ತು ಬಂದು ನೋಡೋ. ನನ್ನ ತಮ್ಮ ಷಬ್ಬೀರು, ಪೇಪರ್‍ನಾಗೆ ಬಂದಿದ್ದ ಹ್ಯಾಲೀ ಸಾಹೇಬನ ತಸ್ವೀರನ್ನ ಕತ್ತರ್ಸಿ, ಫ್ರೇಮ್ ಹಾಕ್ಸಿಟ್ಟೌನೆ. ನಿತ್ಯ ಊದಿನಕಡ್ಡಿ ಹಚ್ತಾನೆ. ಬಂದು ನೋಡು!" ಅಂದ.</p>
		<p>ಬಾಬು ಕೊಟ್ಟ ದುರ್ಬೀನಿಗೆ ಇದಕ್ಕಿಂತ್ಲೂ ಬಲವಾದ ರೆಕಮೆಂಡೇಷನ್ ಬೇಕಾಗಿರ್ಲಿಲ್ಲ. ನಮ್ಮ ಶ್ರೀರಾಮ್ಲು ಮೇಷ್ಟ್ರು ಕೂಡ ಹೇಳಿದ್ರು- ಕಾಮೆಟ್ಟು ಅಥ್ವಾ ಧೂಮಕೇತು ಅನ್ನೋದು ನೋಡೋಕೆ ಉರೀತಿರೋ ಚುಟ್ಟಾ ಥರಾ ಕಾಣ್ಸುತ್ರೋ ಅಂತ, ನಮ್ಮ ಹೈಸ್ಕೂಲಲ್ಲಿ.</p>
		<p>ಸ್ವಲ್ಪ ದಿನಗಳು ಯಾವ ಪೇಪರ್ ತೆಗೆದು ನೋಡ್ಲಿ, ಯಾವ ಮ್ಯಾಗಜೀನ್ ನೋಡ್ಲಿ, ಯಾವ ಸಮಯದಲ್ಲಿ ರೇಡಿಯೋಲಿ ಯಾವ ಬ್ಯಾಂಡ್‍ನಲ್ಲಿ ಯಾವ ಸ್ಟೇಷನ್ ತಿರುಗಿಸ್ಲಿ, ಯಾವ ಸಮಯದಲ್ಲಿ ಅಂದ್ರೆ ಟೆಲಿಕಾಸ್ಟ್ ಟೈಂನಲ್ಲಿ ಟಿ.ವಿ. ಸ್ವಿಚ್ ಆನ್ ಮಾಡ್ಲಿ- ಈ ಹ್ಯಾಲಿ ಕಾಮೆಟ್ ವಿಷಯ ಬಿಟ್ರೆ ಬೇರೆ ಏನೂ ಇರ್ತಾನೇ ಇರ್ಲಿಲ್ಲ. ಒಂದು ರಾತ್ರಿ ಹ್ಯಾಲಿ ಧೂಮಕೇತು ತನ್ನ ಪಕ್ಕದಲ್ಲೇ ಮಲಗಿದ್ದ ಹಾಗಿತ್ತು- ಅಂತ ಜಗ್ಗ ಮೈಗಳ್ಳರ ಸಂಘದಲ್ಲಿ ಒಂದು ಸಂಜೆ ಹೇಳಿದಾಗ, ನಾವೆಲ್ರೂ ಸೇರಿ ಅವನಿಗೆ ಕ್ವಾರ್ಟರ್ ಬಾಟ್ಲಿಂದ ಆರ್ತಿ ಎತ್ತಿದ್ವು- ದೃಷ್ಟಿ ತೆಗೆಯೋಕೆ. ಹಿಂದೆ ಅನೇಕ ಬಾರಿ ಈರೀತಿ ಯಾವಯಾವುದೋ ಹೆಸರಿನ ಕಾಮೆಟ್ಟು ಬಂದಿದ್ದಾಗೆಲ್ಲಾ ಅನಾಹುತಗಳು ಕೂಡ ಆಗಿವೆಯಂತೆ.</p>
		<p>ಈಗ ಆಳ್ತಿರೋ ಎಲಿಜಬೆತ್ ರಾಣಿ ಅಥ್ವಾ ಡಯಾನನೋ? ತಾತನೋ ಮುತ್ತಾತನೋ ಸತ್ತಿದ್ದಕ್ಕೆ ಕಾರಣಾನೇ ಒಂದು ಧೂಮಕೇತೂನಂತೆ! ನಮ್ಮ ಸಂಘದಲ್ಲಿ ಕೂಡ ರಾಘಣ್ಣಿಯ ಧೂಮಕೇತು ವಿಷಯಾನ ಭಾನ್‍ಸಿಂಗ್ ಹೇಳಿದ ತತ್‍ಕ್ಷಣ ನಮ್ಮ ಫಾಸ್ಟ್ ಬೌಲರ್ ಶಿಂಗ್ರೈಯ್ಯಂಗಾರಿ ಕೂತಿದ್ದೋನು ದಿಢೀರಂತ ಎದ್ದಿದ್ದರಿಂದ ಬೇರರ್ ಮುತ್ತಣ್ಣನ ಕೈಲಿದ್ದ ಎರಡು ಕ್ವಾರ್ಟರ್ ಬಾಟ್ಲುಗಳು ಗ್ಲಾಸುಗಳ ಸಮೇತ ಟ್ರೇ ಜೊತೆಗೆ- ಅಂದ್ರೆ ಮುತ್ತಣ್ಣ ಹಿಡಿದಿದ್ದ ಟ್ರೇ, ಬಾಟ್ಲು ಗ್ಲಾಸುಗಳ ಸಮೇತ ಅವನ ಕೈಯಿಂದ ಜಂಪಾಗಿ ಕೆಳಗೆ ಬಿದ್ದು ಚೂರು ಚೂರಾದುವು- ಬಾಟ್ಲು, ಗ್ಲಾಸುಗಳು. ಈ ಟ್ರಾಜಿಡಿಗಾಗಿ ನಾವು ಶಿಂಗ್ರೈಯ್ಯಂಗಾರಿಗೆ ಮಿಯಾಂದಾದ್ ಮಾಡಿದ್ವು. ನಮ್ಮ ಮೈಗಳ್ಳರ ಸಂಘದವರ ಪೈಕಿ ಇಬ್ಬಿಬ್ರಾದ್ರೂ ಹ್ಯಾಲಿ ಕಾಮೆಟ್ ನೋಡಿದ್ರಲ್ಲಾಂತ- ನಮಗೆ ಖುಷಿಯೋ ಖುಷಿ ಬೇರೆ. ಸಂಭ್ರಮ! ಇದೊಂದು <em>ಸ್ಟೇಟಸ್ ಸಿಂಬಲ್ಲು.</em> ಆ ಹ್ಯಾಲೀ ಅನ್ನೋ ಮಹಾರಾಯನೇ ತನ್ನ ಕಾಮೆಟ್ ಸಮೇತ ನಮ್ಮ ಸಂಘಕ್ಕೆ ದಯಮಾಡಿಸಿದಷ್ಟು ಹೆಮ್ಮೆ ನಮಗೆಲ್ಲ! ರಾಘಣ್ಣಿ ಜಗ್ಗರಿಗೆ ಆನರ್ ಮಾಡ್ಲೇಬೇಕು ಅಂತ ನಿರ್ಧರಿಸಿದೆವು.</p>
		<p>ಆದ್ರೆ- ರಾಘಣ್ಣಿ, ಜಗ್ಗ ಇಬ್ಬರೂ ನಾಪತ್ತೆ!</p>
		<p>"ಬಾನ್‍ಸಿಂಗ್, ರಾಘಣ್ಣಿ ಯಾವಾಗ್ಲೋ ಸಿಕ್ಕಿದ್ದ ನಿಂಗೆ?" ಅಂತ ಕೇಳಿದೆವು.</p>
		<p>"ಅವನೆಲ್ಲಿ ಸಿಕ್ಕಿದ್ದ? ಜಗ್ಗ ಸಿಕ್ಕಿದ್ದ. ಬೆಳಿಗ್ಗೆನ್ರಯ್ಯಾ, ಇನ್ನೂ ಸರಿಯಾಗಿ ಬೆಳಕಾಗಿರ್ಲಿಲ್ಲ. ಬೆಂಗ್ಳೂರು ರೈಲಿನಲ್ಲಿ ನನ್ನ ಭಾವ ಬರ್ತಾನೇಂತ ನಾನು ಸೈಕಲ್ ಮೇಲೆ ಸ್ಟೇಷನ್ ಕಡೆ ಹೋಗ್ತಾ ಇದ್ದೆ. ಆಗ ಜಗ್ಗ ಕುಕ್ಕನಳ್ಳಿ ಕೆರೆ ಕಡೆಯಿಂದ ಓಡಿ ಬರ್ತಿದ್ದ, ಒಬ್ನೇ. ನಿಲ್ಲಲೇ ಇಲ್ಲ. 'ಭಾನ್‍ಸಿಂಗ್, ರಾಘಣ್ಣೀ ನಾನೂ ಹ್ಯಾಲಿ ಕಾಮೆಟ್ ನೋಡಿಬಿಟ್ವು ಕಣೋ. ನೀನೂ ಹೋಗು ತೋರಿಸ್ತಾನೆ ರಾಘಣ್ಣಿ ಕೆರೆ ಹತ್ರ....' ಅಂತ ಕೂಗ್ಕೋಳ್ತಾ ಕಾಲೇಜ್ ಕಡೆ ಓಡಿದ- ಜಗ್ಗ" ಅಂದ ಭಾನ್‍ಸಿಂಗ್.</p>
		<p>"ಅಂದ್ರೆ ರಾಘಣ್ಣಿ ನಿಂಗೆ ಡೈರೆಕ್ಟಾಗಿ ಹೇಳ್ಲಿಲ್ಲಾನ್ನು..."</p>
		<p>"ಜಗ್ಗ ಹೇಳಿದ, ರಾಘಣ್ಣಿಗಿಂತ ಅಥೆಂಟಿಕ್ ಛ್ಯಾಪು. ನನ್ನ ಕ್ವಾರ್ಟರ್ ನಂಗೆ ಬಂದ್ರೆ ಸರಿ- ಅಷ್ಟೆ."</p>
		<p>ಒಂದು ದಿನ, ಎರಡು... ಮೂರು ದಿನಗಳಾದ್ವು. ರಾಘಣ್ಣಿ ಜಗ್ಗರ ಪತ್ತೆಯೇ ಇಲ್ಲ. ಭಾನ್‍ಸಿಂಗ್ ಕ್ವಾರ್ಟರ್‍ಗೆ ತಲೆತಪ್ಪಿಸಿಕೊಳ್ಳೋ ಆಸಾಮಿ ಅಲ್ಲ- ರಾಘಣ್ಣಿ. ರಾಜಾರೋಷವಾಗಿ ಇವತ್ತು, ಇನ್ನೊಂದು ಕ್ವಾರ್ಟರ್ ಕೊಡ್ಸು- ನಾಳೆ ಒಟ್ಟಿಗೇ ಹಾಫ್ ಕೊಡಿಸ್ತೇನೆ ಅಂತ ಹೇಳೋ ಧೀರ. ನಮಗೆಲ್ಲಾ ಗಾಬರಿಯಾಯ್ತು. ಈ ಕಾಮೆಟ್ಟುಗಳು ಕಾಣಿಸ್ಕೊಳ್ಳೋದು ನಮ್ಮ ರಾಂಪುರದ ನಾಗತ್ತೆ ಕಾಣಿಸ್ಕೊಳ್ಳೋ ಹಾಗೇನೇ ಎಂದಿಗೂ ಒಳ್ಳೇದಕ್ಕಲ್ಲ. ಒಂದೊಂದು ಕಾಮೆಟ್ ಕಾಣಿಸ್ಕೊಂಡಾಗ್ಲೂ, ಒಬ್ಬಿಬ್ರು ಮಹಾರಾಜರು ಗೊಟಕ್ ಅಂದಿದ್ದಾರೇಂತ ನಮ್ಮಜ್ಜಿ- ಸೀಕರ್ಣೆ ಸಾವಿತ್ರಮ್ಮ ಹೇಳ್ತಿದ್ರು. ನಮ್ಮ ಚೇತನ್‍ಶರ್ಮಾನ ಚೆಂಡನ್ನು ಷಾರ್ಜಾದಿಂದ್ಲೇ ಹೊರಕ್ಕೆ ಮಿಯಾಂದಾದ್ ಬಾರ್ಸಿದ್ದೂ ಈ ಹ್ಯಾಲಿ ಕಾಮೆಟ್ ಪ್ರಭಾವದಿಂದ ಅಂತ ಶೀನಿ ಹೇಳಿದ. ಪ್ರಣಬ್ ಮುಖರ್ಜೀನ ರಾಜೀವ್ ಗಾಂಧಿ ಹೊರಗಟ್ಟಿದ್ದು, ತ್ರಿಪಾಠಿ ಲೆಟರ್ ಬರೆದು ವದ್ದಾಡಿದ್ದು, ರಾಜನಾರಾಯಣ್ ಮನು ಪಾರ್ಟ್ ಮಾಡೋಕೆ ಸಿನಿಮಾ ಸೇರಿದ್ದು ಇವೆಲ್ಲ ಧೂಮಕೇತು ಎಫೆಕ್ಟಂತೆ! ಮತ್ತೊಂದು ವಿಷಯಾನೂ ಕೇಳಿ- ಇದು ಹಿಂದೀ ಜನ ತಮ್ಮ ಮೇಲೆ ಹೇರ್ತಿರೋ ಮತ್ತೊಂದು ಪೀಡೆ ಅಂತ ತಮಿಳರ ಮನಸ್ಸಿನಲ್ಲಿದ್ರೂ ಕೂಡ ಕಮಲಹಾಸನ್-ಸರಿತಾ ಹ್ಯಾಂಗಪ್ ಕೂಡ, ಈ ಹ್ಯಾಲಿ ಕಾಮೆಟ್ ಎಫೆಕ್ಟಂತೆ! ಆದರೆ ನಾವು ಡಾ| ಎಚ್. ನರಸಿಂಹಯ್ಯನೋರ ಫಾಲೋಯರ್ಸು. ಈ ಮೂಢನಂಬಿಕೆಗಳಿಗೆಲ್ಲಾ ಸೊಪ್ಪು ಹಾಕೋರಲ್ಲ. ಭಾರತದಲ್ಲಿ ಚಾಲ್ತಿಲಿರೋ ಪಂಜಾಬು, ಕಾಶ್ಮೀರ, ಶ್ರೀಲಂಕಾ ಭಾಷಾವಾರ್, ಜಾತೀವಾರ್‍ಗಳಂಥಾ ಟೆರರಿಸಂಗಳಿಗೂ ಷಾಬಾನು, ಅಯೋಧ್ಯ, ಮೈಸೂರು ಬ್ರಾಡ್‍ಗೇಜುಗಳಂಥಾ ಗೊಂದಲಗಳಿಗೂ ಈ ಧೂಮಕೇತೂನೇ ಕಾರಣ ಅಂತ ನಾವು ನಂಬೋಲ್ಲ. ಇವೆಲ್ಲಾ ಕ್ರಿ.ಶ. ೧೫-೮-೧೯೪೭ರಂದು ಠಾಕೋಠಾಕ್ ಮಧ್ಯರಾತ್ರೀಲಿ ನಮ್ಮ ನೆಹರೂಜೀಯವರ ಟ್ರಸ್ಟ್-ವಿತ್-ಡೆಸ್ಟಿನಿ ಜೊತೇಲೀ ಹುಟ್ಟಿಕೊಂಡ ಪ್ರಾಬ್ಲಮ್ಮು, ನಮ್ಮ ಪಾರ್ಟ್ ಆಫ್ ಲೈಫು! ನಾವೆಲ್ಲಾ ಇವನ್ನ ಮೈಂಡೇ ಮಾಡೋಲ್ಲ. ಆಫ್ರಿಕಾ, ಲಿಬಿಯಾ, ಪ್ಯಾಲೆಸ್ಟೈನ್, ವಿಯಟ್ನಾಂ, ಬಾಂಗ್ಲಾದೇಶ್, ಇರಾನ್ ದೇಶಗಳ ತೊಂದರೆಗಳು ನಮಗೆ ಮುಖ್ಯ.... ಕ್ಷಮ್ಸಿ- ರಾಘಣ್ಣಿ, ಜಗ್ಗರ ವಿಷಯ ಮರ್ತೇ ಹೋಯ್ತು ಈ ಹಾಳು ಕಾಮೆಟ್‍ನಿಂದಾಗಿ-</p>
		<p>ನಾನೆಲ್ಲಿದ್ದೆ?.... ಯಸ್- ರಾಘಣ್ಣಿ, ಜಗ್ಗ ಮೂರು ದಿನಗಳು ನಾಪತ್ತೆ. ಬಾಬು, ವೆಂಕು, ಕಿಟ್ಟಿ, ಪೀಟರ್, ನಾನು ಆಫ್‍ಕೋರ್ಸ್ ಭಾನ್‍ಸಿಂಗ್ ರಾಘಣ್ಣಿ ಮನೆಗೆ ಹೋದ್ವು. ಅವನಮ್ಮ ಇದ್ರು.</p>
		<p>"ಏನ್ರಪ್ಪ, ನಮ್ಮ ಮಗು ಎಲಿ?" ಅಂತ ಕೇಳಿದರು.</p>
		<p>"ಯಾವ ನಿಮ್ಮ ಮಗುವಮ್ಮ?"</p>
		<p>"ರಾಘಣ್ಣೀನಪ್ಪಾ...!"</p>
		<p>"ಆ ಮಗೂನ್ನ ಹುಡುಕ್ತಾನೇಮ್ಮ ನಾವು ಇಲ್ಲಿಗೆ ಬಂದಿರೋದು...." ಅಂದ ಭಾನ್‍ಸಿಂಗ್. ಅವನಿಗೆ ಅವನ ಕ್ವಾರ್ಟರ್ ಬಾಟ್ಲು ಆತ್ರ.</p>
		<p>"ಮೂರು ದಿನಗಳಾದ್ವಪ್ಪಾ ಮಗು ಮನೆಬಿಟ್ಟು ಹೋಗಿ. ಅದೇನೋ ಹೇಲೋ ಧೂಮಕೇತೂನ ನೋಡ್ಬೇಕೂಂತ ಹೊದ. ನಾನು ಬ್ಯಾಡ್ವೋ, ನಿನ್ನ ತಾತ ಈ ಧೂಮಕೇತೂನ ನೋಡಿದ್ದರಿಂದ್ಲೇ ಸತ್ತಿದ್ದು. ಬ್ಯಾಡ್ವೋ ಅಂತ ಬಡ್ಕೊಂಡೆ. ಕೇಳ್ಲಿಲ್ಲ. ಅದ್ಯಾವ್ದೋ ಸೋಮಾರಿಗಳ ಸಂಘಕ್ಕೆ ಹೋಗ್ತಾನಲ್ಲಾ, ಅಲ್ಲಿ ಇರ್ಬೇಕೂಂತ ನಾನು ಸುಮ್ಮನಿದ್ದೆ" ಅಂದ್ರು ಕಣ್ಣೊರಸಿಕೊಳ್ತಾ.</p>
		<p>"ಸೋಮಾರಿಗಳ ಸಂಘವಲ್ಲಮ್ಮಾ- ಮೈಗಳ್ಳರ ಸಂಘ" ಅಂತ ಹೇಳೋಣಾಂತಿದ್ದೆ, ಹೇಳ್ಲಿಲ್ಲ.</p>
		<p>"ಬೇಬಿ ಯಾವ್ಕಡೆ ಹೊಯ್ತು? ಅದಾದ್ರೂ ಗೊತ್ತೈತಾ" ಬಾಬು ಕೇಳಿದ.</p>
		<p>"ಕುಕ್ಕನಳ್ಳಿ ಕೆರೆ ಕಡೆ ಹೋಗ್ತೇನೆಂದಿದ್ದ. ಅಲ್ಲೇನಂತೆ ಹೇಲೊ ಧೂಮಕೇತು ಕಾಣಿಸ್ತಿದ್ದದ್ದು" ಅಂದ್ರು.</p>
		<p>"ನಿಮ್ಮ ಮಗು ಜೊತೆ ಇನ್ನೊಂದು ಮಗು- ಜಗ್ಗ ಇತ್ತಾ" ಭಾನ್‍ಸಿಂಗ್ ಕೇಳಿದ.</p>
		<p>"ಇದೇನ್ರಪ್ಪ ಹೀಗೆ ಕೇಳ್ತೀರಿ? ಆ ಹುಡುಗ ಮೊನ್ನೆ ಕತ್ಲು ಕತ್ಲಲ್ಲೇ ಕಾಲೇಜತ್ರ <em>ಓಡಿ ಬರ್ತಿದ್ದನಂತೆ,</em> ಪೋಲೀಸ್ ಬೀಟ್‍ನೋನು ಹಿಡಿದು ಲಾಕಪ್ನಲ್ಲಿ ಹಾಕಿದನಂತೆ. ರಾತ್ರಿವರ್ಗೂ ಇಟ್ಗೊಂಡಿದ್ದು ಚೆನ್ನಾಗಿ ಎರಡು ಬಿಗಿದು ಬಿಟ್ಟರಂತೆ. ಅವನಮ್ಮ ಮೀನಾಕ್ಷಮ್ಮ ಬಂದು ಹೇಳಿದಳು. ನೀವೆಲ್ಲಾ ಎಂಥಾ ಸ್ನೇಹಿತರುಗಳಪ್ಪಾ?"</p>
		<p>ರಾಘಣ್ಣಿ ಮನೆಯಿಂದ ಮೆಲ್ಲಗೆ ಕಾಲ್ತೆಗೆದೆವು. ಅವನಮ್ಮನ ಮುಖ ಧೂಮಕೇತು ಥರಾ ಆಗಿತ್ತು. ರಾಘಣ್ಣಿ-ಜಗ್ಗರ ಅನಾಹುತಕ್ಕೆ ನಾವೇ ಕಾರಣರು ಅನ್ನೋ ರೀತೀಲಿ ನಮ್ಮ ಕಡೆ ನೋಡ್ತಾ ಇದ್ದ ಹಾಗಿತ್ತು.</p>
		<p>"ಇವೆಲ್ಲ ಕಾಮೆಟ್ ಎಫೆಕ್ಟ್" ಅಂದೆ.</p>
		<p>ವೆಂಕು ನನ್ನ ಕಡೆ ಕಿಡಿ ಹಾರಿಸ್ತಾ ನೋಡಿದ.</p>
		<p>"ಏನು ನಿನ್ನ ತಲಕಾಯಿ ಕಾಮೆಟ್ ಎಫೆಕ್ಟು? ರಾಘಣ್ಣಿ-ಜಗ್ಗರ ಬಾಡೀ ಯಾವ ಸ್ಥಿತೀಲಿದೆಯೋಂತ ನಾವು ಪರ್ದಾಡ್ತಿರೋವಾಗ ಕಾಮಿಕ್ ಎಫೆಕ್ಟ್ ಅಂತೀಯಲ್ಲಯ್ಯ!" ಅಂದ.</p>
		<p>"ಕಾಮಿಕ್ಕಲ್ಲಯ್ಯ ನಾನು ಹೇಳಿದ್ದು ಕಾಮೆಟ್ ಎಫೆಕ್ಟ್" ಅಂದೆ...</p>
		<p>ಆದ್ರೆ ನನ್ನ ಮಾತು ಯಾರ ಕಿವಿಗೂ ಬೀಳ್ಲಿಲ್ಲ. ಇದೆಲ್ಲಾ ಹ್ಯಾಲೀ ಕಾಮೆಟ್ ಪ್ರಭಾವವೋ ಏನೋ- ನಾನು ಮಾತಾಡಿದ್ದು ಎಡವಟ್ಟಾಗುತ್ತೆ.</p>
		<p>ಎಲ್ರೂ ಕುಕ್ಕನಳ್ಳಿ ಕೆರೆ ಹತ್ರ ಓಡಿದೆವು.</p>
		<p>"ರಾಘಣ್ಣಿ ಸಿಕ್ಕಿದರೆ ಅವನಿಂದ ಕ್ವಾರ್ಟರ್ ಬಾಟ್ಲು ವಸೂಲು ಮಾಡ್ಬೇಕು" ಅಂದ ಭಾನ್‍ಸಿಂಗ್ ಮೇಲುಸಿರು ಬಿಡ್ತಾ. ನಮಗೆಲ್ಲಾ ಬೆಂಕಿ ಬೆಂಕಿಯಾಯ್ತು.</p>
		<p>"ಸಿಗ್ತದೆ ಅವನ ಹೆಣ! ಕೇಳು ಅದನ್ನೇ!" ಅಂದ ಕಿಟ್ಟಿ ಮೇಲುಬ್ಬಸದಲ್ಲಿ.</p>
		<p>"ಸ್ಸಾರಿ..." ಅಂದ ಭಾನ್‍ಸಿಂಗ್ ಮೇಲುಬ್ಬಸದಲ್ಲೇ. ಕೆರೆ ಏರಿಯಾಕ್ಕೆ ಬಂದ್ವು. ಕಾಳಿದಾಸನಾಗಿದ್ದಿದ್ರೆ ನಮ್ಮ ಕುಕ್ಕನಳ್ಳಿ ಕೆರೇನ ಯಾವ ರೀತಿ ವರ್ಣಿಸ್ತಿದ್ನೋ ಗೊತ್ತಿಲ್ಲ. ಅವನು ಉಪಮಾನ ಉಪಮೇಯಗಳಲ್ಲಿ ಎಕ್ಸ್‍ಪರ್ಟಂತೆ. ನಾನಂತೂ ಬಸ್‍ಸ್ಟಾಂಡ್ ಲೆಟ್ರೀನ್ ಹತ್ರ ಓಡಾಡೊ ಥರಾ- ಮೂಗ್ಮುಚ್ಚಿಕೊಂಡು ಕಾಳಿದಾಸನ ಥರಾ ಯೋಚಿಸ್ತಿದ್ದೆ.</p>
		<p>"ನೋಡ್ರೋ! ರಾಘಣ್ಣಿ ಬಂದೌನಿಲ್ಲಿ! ಈ ಬಕ್ರ್ಲಿ ಸಿಗರೇಟ್ ಪ್ಯಾಕ್‍ನ ನಮ್ಮಂಗ್ಡೀಲಿ ರಾಘಣ್ಣಿ ಲೆಕ್ಕ ಹೇಳಿ ತಕ್ಕಂಡಿದ್ದು!" ಅನ್ನುತ್ತಾ ಬಾಬು ಕೆರೆಯ ಸೌತ್ ಸೈಡಿನಿಂದ ಒಂದು ಬಕ್ರ್ಲಿ ಸಿಗರೇಟ್ ಪ್ಯಾಕ್ ಹಿಡಿದುಕೊಂಡು ಬಂದ.</p>
		<p>ಎಲ್ರೂ ಬಕ್ರ್ಲಿ ಸಿಗರೇಟ್ ಪ್ಯಾಕ್‍ನ್ನ ನೋಡಿದೆವು.</p>
		<p>"ಇದು ನಿನ್ನಂಗಡೀದೇಂತ್ಲೂ, ರಾಘಣ್ಣೀನೇ ತಂದಿದ್ದೂ ಅಂತ್ಲೂ ಹೇಗೋ ಹೇಳ್ತಿ"</p>
		<p>"ಇದ್ನೋಡೋ ನಾತ್ಮೆರಸ್ಸಿ! ಓಪನ್ ಪ್ಯಾಕು- ಕ್ರಾಸ್ ಮಾಡೈತೆ. ರಾಘಣ್ಣಿ- ಜಗ್ಗ ತಕಂಡಿದ್ದು. ಈ ಕ್ರಾಸ್ನ ಶಬ್ಬೀರೇ ಆಕಿರೋದು. ಅವನೊಬ್ನೇ ಕ್ರಾಸ್‍ನ ಉಲ್ಟಾ ಆಕಾನು. ನೋಡು" ಅಂತ ತೊರಿಸಿದ.</p>
		<p>ಬಕ್ರ್ಲಿ ಪ್ಯಾಕ್‍ನ ಒಂದು ಮುಖದ ಮೇಲೆ + ಮಾರ್ಕಿತ್ತು. ಬಾಬೂದು ಎಕ್ಸಲೆಂಟ್ ಡಿಟೆಕ್ಷನ್! ಕರಂಚಂದ್ ಪೂರ್ತಿ ಸೋತಿರೋನು.</p>
		<p>ರಾಘಣ್ಣಿ ಎಲ್ಲಿ?</p>
		<p>ಕುಕ್ಕನಹಳ್ಳಿ ಕೆರೆ ಪೂರ್ತಿ ಒಂದು ಬಾರಿ ಸರ್ವೆ ಮಾಡಿದೆವು. ರಾಘಣ್ಣಿಯ ಯಾವ ಅವಶೇಷವೂ ಇಲ್ಲ.</p>
		<p>"ಪ್ರಾಯಶಃ ಬಾಡೀನ ಆಸ್ಪತ್ರೇಗೆ ಸಾಗಿಸಿರಬೇಕು" ಅಂದ ಪೀಟರ್.</p>
		<p>ಪೀಟರ್ ಕಸಿನ್ ಒಬ್ಬ ಮೇಲ್ ನರ್ಸು.</p>
		<p>ನಾವೆಲ್ಲ ನಿಧಾನವಾಗಿ ಪಟ್ಟಣದ ಕಡೆ ಕಾಲು ಹಾಕಿದೆವು. ನಮ್ಮ ಮನಸ್ಸುಗಳು, ಹೃದಯಗಳು ಎಷ್ಟು ಭಾರವಾಗಿದ್ದವು ಅಂದ್ರೆ- ನಮಗ್ಯಾರಿಗೂ ನಾವೆಲ್ಲಿಗೆ ಹೋಗ್ತಿದ್ದೀವೀಂತ ಅರಿವೇ ಇರ್ಲಿಲ್ಲ. ನಮ್ಮ ಮೈಗಳ್ಳರ ಕಾಂಪೌಂಡೊಳಕ್ಕೆ ಕಾಲಿಟ್ಟಾಗ್ಲೇ ನಾವಲ್ಲಿಗೆ ಬಂದಿದ್ದು ಗೊತ್ತಾಗಿದ್ದು.</p>
		<p>"ಬ್ಲೂರೂಮಿಗೆ ನಡೀರೋ; ಅಲ್ಲಿ ಗಲಾಟೆ ಇರೋಲ್ಲ" ಅಂದ ಬಾಬು.</p>
		<p>ಬ್ಲೂರೂಮು ಒಳಗಿಂದ ಬೋಲ್ಟಾಗಿತ್ತು.</p>
		<p>"ಮುತ್ತಣ್ಣ, ಯಾರ್ಸೇರ್ಕಂಡವ್ರೆ ಒಳ್ಗೆ?" ಅಂತ ಬೇರರ್ ಮುತ್ತಣ್ಣನ್ನ ಬಾಬು ಕೇಳಿದ. "ಅರೆ! ನೀವೂ ರಾಯ್ರೂ ಒಳಗಿದ್ದೀರಿ ಅಂದ್ಕೊಂಡಿದ್ದೆ. ನಾನು ಒಳಗಿದ್ದಾಗ ಯಾರೋ ಕೌಂಟರ್‍ನಿಂದ ಒಂದು ಕ್ವಾರ್ಟರ್ ಬಾಟ್ಲು ಸೋಡಾ ತಗೊಂಡು ಒಳಗೆ ಸೇರ್ಕೊಂಡಿದ್ದಾರೆ" ಅಂದ.</p>
		<p>ಬಾಬೂ ನಾನೂ ಆಗಾಗ ಫ್ಯಾನ್ಸಿಯಿಸ್ಟೋರ್ ಲೆಕ್ಕ ನೋಡೋಕೆ ಬ್ಲೂರೂಮಿನಲ್ಲಿ ಸೇರೋದುಂಟು.</p>
		<p>ಪೀಟರ್ ಬಾಗಿಲು ತಟ್ಟಿದ- ಉತ್ತರವಿಲ್ಲ</p>
		<p>"ತಾಳ್ರೋಲೋ ತೇರೇನಾತ್ಮೆರಸ್ಸಿ..." ಅಂತ ಬಾಬು ಓಡಿದ. ಬ್ಲೂರೂಮೊಳಗಿಂದ ಒಂದು ಚೀತ್ಕಾರ ಕೇಳಿಬಂತು. ಮರುಕ್ಷಣ ಬ್ಲೂರೂಮು ಬಾಗಿಲು ತೆರೆಯಿತು- ಜಗ್ಗ!</p>
		<p>"ರಾಘಣ್ಣಿ ಎಲ್ಲೋ?"</p>
		<p>ಜಗ್ಗ ಅರೆನಿದ್ರೇಲೇ ಕೈ ತೋರಿಸಿದ. ರಾಘಣ್ಣಿ ತನ್ನ ತಲೇನ ಟೇಬಲ್ ಮೇಲೆ ಮಲಗಿಸಿ ಕೂತಿದ್ದ.</p>
		<p>ಬಾಬು ಬಂದ.</p>
		<p>"ಕಿಡ್ಕೀಂದ ಕಲ್ನಾಗೊಡ್ದು ಎಬ್ಬಿಸ್ದೆ" ಅಂದ.</p>
		<p>ಮೂರು ಗ್ಲಾಸ್ ಐಸ್‍ವಾಟರು ರಾಘಣ್ಣೀನ ಎಬ್ಬಿಸಿದ್ವು. ಕಣ್ಣು ಬಿಟ್ಟ. ಅವನ ದೃಷ್ಟಿ ಮೊದಲು ಭಾನ್‍ಸಿಂಗ್ ಮೇಲೆ ಬಿದ್ದಿರಬೇಕು....</p>
		<p>"ತಡಿಯಮ್ಮ ಲೋ- ನಿನ್ನ ಕ್ವಟ್ರು ನಾಳೆ ಕೊಡಿಸ್ತೇನೆ" ಅಂದ.</p>
		<p>"ಏ ಬಚ್ಚಾ- ಎಲ್ಡು ದಿನ ನಮ್ಮ ತಲೇನೆಲ್ಲಾ ಖರಾಬ್ ಮಾಡ್ಬಿಟ್ಯಲ್ಲಾ. ಎಲ್ಲೋಗಿದ್ದೆ?" ಬಾಬು ಕೇಳಿದ.</p>
		<p>"ಇದೆಲ್ಲಾ ನಿನ್ನ ದುರ್ಬೀನು ಮಾಡಿದ ಕೆಲ್ಸ- ತಕೋ ನಿನ್ನ ಹಾಳು ದುರ್ಬೀನ್ನ" ಅನ್ನುತ್ತಾ ರಾಘಣ್ಣಿ ತನ್ನ ಚೀಲದಿಂದ ಬಾಬು ಫ್ಯಾನ್ಸಿಯಿಸ್ಟೋರ್‍ನ ಬೈನಾಕ್ಯುಲರ್ ತೆಗೆದು ಮೇಜಿನ ಮೇಲಿಟ್ಟ.</p>
		<p>"ಅಂಗಾರೆ ಹ್ಯಾಲೀ ಕಾಮೆಟ್‍ನ ನೋಡೇಬಿಟ್ಟೆ ಅನ್ನು!"</p>
		<p>"ನೋ!!" ಅಂತ ರಾಘಣ್ಣಿ ಕಿರ್ಚಿ ಟೇಬಲ್ ಗುದ್ದಿದ. ಒಂದು ಗ್ಲಾಸ್ ಟೇಬಲ್‍ಮೇಲಿಂದ ಜಾರಿ ಕೆಳಕ್ಕೆ ಬಿದ್ದು ಚೂರು ಚೂರಾಯ್ತು. ಕಾಮೆಟ್ ಟ್ರಾಜಿಡೀ-ತ್ರೀ!</p>
		<p>ಜಗ್ಗನಿಂದ ಪೂರ್ತಿ ವರದಿ ಬಂತು. ತುಂಬಾ ಸಿಂಪಲ್ಲು.</p>
		<p>ಮೂರು ದಿನಗಳ ಹಿಂದೆ ರಾಘಣ್ಣಿ-ಜಗ್ಗ ಇಬ್ರೂ ಕೊಪ್ಪಲು ಕಡೆಯಿಂದ ಮೊದಲ್ನೇ ಕೋಳಿ ಕೂಗೋ ಹೊತ್ಗೆಲ್ಲಾ, ಬಾಬು ಕೊಟ್ಟಿದ್ದ ದುರ್ಬೀನ್ನೂ ತಕೊಂಡು ಮೈಸೂರಿನ ಬೀಚ್ ಕುಕ್ಕನಳ್ಳಿ ಕೆರೆ ಹತ್ರ ಹೋದ್ರು- ಹ್ಯಾಲೀ ಕಾಮೆಟ್ ದರ್ಶನಕ್ಕೆ. ಜಗ್ಗ ಹಿಂದಿನ ರಾತ್ರಿ ರಾಘಣ್ಣಿ ಮನೇಲೇ ಉಳ್ಕೊಂಡಿದ್ದನಂತೆ. ಇಬ್ರೂ ಒಂದೊಂದು ಬಕ್ರ್ಲಿ ಸೇದಿದರು, ಉಲ್ಟಾ ಕ್ರಾಸ್ ಪ್ಯಾಕಿಂದು ಕೆರೆ ಸೌತ್ ಸೈಡ್‍ನಲ್ಲಿ. ಮೊದಲು ರಾಘಣ್ಣಿ ದುರ್ಬೀನು ಮೂಲ್ಕ ಬ್ರಹ್ಮಾಂಡಾನ ಅವಲೊಕಿಸಿದ. ಮೊದ್ಲು ಏನೂ ಕಾಣ್ಲಿಲ್ಲ. ಆಮೇಲೆ ಸುಮಾರು ಮಿರ್ಲೆ ಡೈರಕ್ಷನ್ನಲ್ಲಿ ಒಂದು ಬೆಂಕಿ ಕಾಣಿಸಿಕೊಂಡಿತಂತೆ. ಹಾಗೇನೋ ನೋಡ್ತಾ, ಆ ಬೆಂಕಿ ಸಿಗಾರ್ ಆಕಾರದ ವಸ್ತುವಿನ ತುದೀಲಿದ್ದ ಹಾಗಿತ್ತಂತೆ. ಕಿಡಿ ಬೇರೆ ಕಾರ್ತಾ ಇತ್ತು. ತತ್‍ಕ್ಷಣ ರಾಘಣ್ಣಿ ಜಗ್ಗನ್ನ ಕರೆದು ಅವನ ಕೈಗೆ ದುರ್ಬೀನು ಕೊಟ್ಟ. ಜಗ್ಗ ನೋಡಿ- ಇದು ಶ್ರೀರಾಮುಲು ಮೇಷ್ಟ್ರು ಹೇಳಿದ ಧೂಮಕೇತೂನೇ ಅಂತ ಕನ್‍ಫರ್ಮ್ ಮಾಡ್ದ. ಸರಿ- ನೀನೀಗ್ಲೇ ಹೋಗಿ ನಿಮ್ಮನೆಯೋರ್ನ, ಸಂಘದೋರ್ನ- ಕಾಮೆಟ್ ನೋಡೋಕೆ ಕರ್ಕೊಂಬಾಂತ ರಾಘಣ್ಣಿ ಜಗ್ಗನ್ನ ಅಟ್ಟಿದ. ಜಗ್ಗನಿಗೆ ಮೊದ್ಲು ಸಿಕ್ಕಿದೋನು ಭಾನ್‍ಸಿಂಗ್. ಆಮೇಲೆ ಪೊಲೀಸ್‍ನೋನು. ಈ ಕಡೆ ರಾಘಣ್ಣಿ ಪುನಃ ದುರ್ಬೀನ್ನಿಂದ ಕಾಮೆಟ್ ಕಡೆ ಸೆಕೆಂಡ್ ಲುಕ್ ತಕೊಂಡ. ಬೆಂಕಿ ಮೇಲೂ ಕೆಳಗೂ ಓಡಾಡಿ ಜಂಪ್ ಆದ್ಹಂಗೆ ಹಾರಿತು. ಮರುಕ್ಷಣ ಆ ಕಡೆಯಿಂದ ಒಂದು ಮಾನವ ಆಕಾರದ ವಸ್ತು ಕೆರೆಕಡೆ ಬರ್ತಿತ್ತು. ಕೆಮ್ಮಿದ ಶಬ್ದ ಕೇಳಿಬಂತು. ರಾಘಣ್ಣಿಗೆ ಷಾಕ್ ಹೊಡೆದ ಹಾಗಾಗಿ- ಚೇತರಿಸಿಕೊಂಡಮೇಲೆ, ತಾನೂ ನಗರದ ಕಡೆ ಓಡಿ ಬಂದ. ಜಗ್ಗ ಸಿಗಲಿಲ್ಲ. ನೇರವಾಗಿ ರಾಘಣ್ಣಿ ತನ್ನ ಚಿಕ್ಕಪ್ಪ- ತಿರುಮಲರಾಯರ ಮನೆಗೆ ಹೋಗಿ ಮಲಗಿಬಿಟ್ಟ.</p>
		<p>ಜಗ್ಗ ತನ್ನ ಲಾಕಪ್ ವಾಸ ಮುಗಿಸಿ, ನೇರವಾಗಿ ಮನೆಗೆ ಹೋಗಿ ಬಟ್ಟೆ ಬದಲಾಯಿಸಿಕೊಂಡು ರಾಘಣ್ಣೀನ ಹುಡುಕ್ತಾ ಹೊರಟ. ತಿರುಮಲರಾಯರ ಮನೇಲಿ ಅವನ ಪತ್ತೆಹಚ್ಚಿ- ಮೈಗಳ್ಳರ ಸಂಘಕ್ಕೆಳ್ಕೊಂಡು ಬಂದು ಹೆಚ್ಚೂ ಕಮ್ಮಿ ಮಾರ್ನಿಂಗ್ ಷೋ ಮುಗಿಯೋ ಸಮಯ. ಸಂಘದಲ್ಲಿ ಯಾರೂ ಕಾಣಲಿಲ್ಲ. ಮುತ್ತಣ್ಣನೂ ಕಾಣಲಿಲ್ಲ. ಕೌಂಟರ್ನಿಂದ ಒಂದು ಕ್ವಾರ್ಟರ್ ಬಾಟ್ಲು, ಎರಡು ಸೋಡ, ಎರಡು ಗ್ಲಾಸ್ ಸಮೇತ ಬ್ಲೂರೂಮ್ ಸೇರಿದ್ರು ಇಬ್ರೂ.</p>
		<p>ಮುಂದೆ ನಡೆದದ್ದು ನಾವು ನೋಡಿದ್ದೆವು.</p>
		<p>ರಾಘಣ್ಣಿ-ಜಗ್ಗ ದುರ್ಬೀನ್ನಲ್ಲಿ ನೋಡಿದ್ದೇನು?</p>
		<p>"ಲ್ರೋ, ಕುಕ್ಕನಳ್ಳಿ ಕೆರೆ ನಮ್ಮ ಸಿಟೀಗೆ ಅಟಾಚ್ಡ್ ಬಾತ್ರೂಮ್ರೋ! ರಾಘಣ್ಣಿ ತಾಯಿ ಮಾತು ಕರೆಕ್ಟು. ಅಲ್ಲಿ ಇವರಿಗೆ ಕಂಡಿದ್ದು ಹೇಲೊ ಧೂಮಕೇತು!" ಅಂದ ಕಿಟ್ಟಿ.</p>
		<p>ನಾವೆಲ್ಲ ಕರತಾಡನ ಮಾಡಿದೆವು.</p>
		<p>"ಭಾನ್‍ಸಿಂಗ್, ರಾಘಣ್ಣೀನೇ ಬೆಟ್ಟಿಂಗಿನಾಗ್ಗೆದ್ದಿರಾದು- ನೀನೇ ಅವನೀಕ್ಕೊಡೀಸ್ಬೇಕು" ಅಂದ ಬಾಬು.</p>
		<p>"ಇದು ಮೋಸ! ಇದು ಬಿಲ್‍ಕುಲ್ ಮೋಸ!!" ಅಂತ ಕಿರುಚಿಕೊಂಡ ಭಾನ್‍ಸಿಂಗ್.</p>
		<p>"ಏ ಭಾನ್‍ಸಿಂಗ್ ಭಯ್ಯಾ- ಫಿಕರ್ ಬೇಡ್ವೋ- ರಾಘಣ್ಣಿ ಬಚ್ಚಾ- ಉಸ್ಕ ಮಾ ಹೇಳಿದ್ರಲ್ಲಾ ಮಗೂಂತ ನಮ್ಗೆಲ್ಲಾ ತುಂಬಾ ಖುಶೀ ಕೊಟ್ಟೌನೇ. ನಂದೇ ಇರ್ಲಿ ಪಾರ್ಟಿ" ಅಂತ ಸಮಾಧಾನ ಮಾಡಿದ.</p>
		<p>ನಂಬಾಬೂದು ಲಕ್ನವೀ ನವಾಬರ ದೌಲತ್ತು. ರಾಘಣ್ಣೀ ಧೂಮಕೇತು ಅಡ್ವೆಂಚರ್‍ನ ಬಾಬು ಮೇಲ್ವಿಚಾರಣೇಲಿ ನಾವೆಲ್ಲ ಸೆಲಿಬ್ರೇಟ್ ಮಾಡಿದ್ವು. ಕೊನೇಲಿ ಭಾನ್‍ಸಿಂಗ್ ಕೂಡ ರಾಘಣ್ಣೀನ ಕಂಗ್ರಾಜುಲೇಟ್ ಮಾಡಿದ. ಯಾಕೇಂತ ಯಾರಿಗೂ ಗೊತ್ತಾಗ್ಲೂ ಇಲ್ಲ. ಯಾರೂ ಕೇಳ್ಲೂ ಇಲ್ಲ.</p>
		<p>"ಬಾಬೂ..." ಅಂತ ತೊದಲಿದ ರಾಘಣ್ಣಿ.</p>
		<p>"ಏನೋ ಮಗೂ?"</p>
		<p>"ನನ್ನಂಕಲ್ ಹೇಳಿದ್ರು- ಕಾಮೆಟ್ ನೋಡೋಕೆ ಈ ಬೈನಾಕ್ಯುಲರ್ ಯೂಸ್ಲೆಸ್ಸು ಅಂತೆ. ಟೆಲಿಸ್ಕೋಪ್‍ನಲ್ಲಿ ನೋಡ್ಬೇಕಂತೆ ಕಾಮೇಟ್‍ನ. ಚೆನ್ನಾಗಿ ಕಾಣಿಸ್ತದಂತೆ" ಅಂತ ತೊದಲಿದ ತಲೆಮೇಲೆ ಕೈಯಿಟ್ಟುಕೊಂಡು.</p>
		<p>"ಟೆಲಿಸ್ಕೋಪು! ಡಾಕ್ಟರ್‍ತಾವಿರಾದು? ಅಚ್ಚ ಪುನಃ ಬರ್ತಾನಲ್ಲ- ಹ್ಯಾಲಿ<em> ಕಾಮೆಟ್ಟು,</em> ಆಗ ಅವುಗಳ್ನೇ ತರಸಾಣ. ಅದರಾಗೇ ನೋಡುವಂತೆ"- 'ಮುತ್ತಣ್ಣಾ...' ಅಂತ ಬಾಬು ಬೇರರ್‍ನ ಕರೆದ.</p>
		<p><strong><em>-ಡಾ| ಎ. ವಿ. ಕೇಶವಮುರ್ತಿ</em>('ಕೇಫ')</strong></p>
		<p>(ಬೆಸೆಂಟ್ ನಗರ, ಮದ್ರಾಸು-೬೦ಂ೦೯೦)</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಈ ಜೂಜಿನಲ್ಲಿ ಗೆಲುವು ಯಾರಿಗೆ?</h1>
		<p><em>ಗಂಡ ಹೆಂಡತಿಯ ನಡುವಣ ಸಾಮ್ಯ 'ಮನೆ ವಿಳಾಸ ಒಂದೇ' ಎಂದಷ್ಟಾದರೆ ಮಾತ್ರ ಸಾಲದು!</em></p>
		<p>"ಮದುವೆ ಎಂಬುದೊಂದು ಜೀವನದ ಜೂಜು. ಇದರಲ್ಲಿ ಗೆಲುವು ಪಡೆಯಲು ಮಾಡಬೇಕೇನು?"</p>
		<p>ನಿಮ್ಮ ಹೆಂಡತಿ ನಿಮ್ಮನ್ನು ಪ್ರೀತಿಸಬೇಕೆ?</p>
		<p>"ಏನ್ ಹಾಗಂದ್ರೆ! ನನ್ನ ಹೆಂಡ್ತಿ ನನ್ನನ್ನಲ್ದೆ ಇನ್ಯಾರನ್ನ ಪ್ರೀತಿಸ್ತಾಳೆಂತ ತಿಳ್ಕೊಂಡಿದೀರ್ರೀ" ಎನ್ನುವ ಉರಿಸಿಂಗಿ ಮನುಷ್ಯರಿಗೆಲ್ಲ ಈ ಮಾತು, ನಿಮ್ಮೊಬರನ್ನೆ ಪ್ರೀತಿಸುವ ಹೆಂಡ್ತಿ ನಿಮಗಿದ್ರೆ ಧನ್ಯರು. ಅಥವ "ಏಳೇಳು ಜನ್ಮಕ್ಕು (ಇರೋದಾದ್ರೆ) ಇವರೇ ನನ್ನ ಗಂಡನಾಗಿರಲಪ್ಪ" ಅಂತ ಆಕೆ ಮನಸಾರ, ಬಯಸೋ ಹಾಗೆ ನೀನಾಕೆಯನ್ನು ಇಟ್ಕೊಂಡಿದ್ರೆ ನೀವೇ ದೇವತಾಪುರುಷರು! ನಿಮಗೇಕೆ ಈ ಯಃಕಶ್ಚಿತ್ ಲೇಖನ!</p>
		<p>ಧರ್ಮೇಚ, ಅರ್ಥೇಚ, ಕಾಮೇಚ, ನಾತಿ ಚರಾಮಿ ಎಂದು ಸುಲಗ್ನ ಸಾವಧಾನವಾಗಿ ಆಗಿ ಬಿಟ್ಟ ಮಾತ್ರಕ್ಕೆ ಎಲ್ಲಾ ಮುಗಿಯಿತೆಂದು ಅರ್ಥವಲ್ಲ. ಅಲ್ಲಿಂದ ಆರಂಭಿಸುತ್ತದೆ, ಜೀವನದ ಜೂಜು. ಹೌದು, ಮದುವೆ ಎನ್ನುವುದೊಂದು ಧಾರ್ಮಿಕ ವಿಧಿ, ಚತುರ್ವಿಧ ಪುರುಷಾರ್ಥದ ಒಂದು ಹಂತ ಇತ್ಯಾದಿ ನಂಬಿಕೆ ಇರದವರಿಗೆ ಇದು ಜೂಜಲ್ಲದೆ ಮತ್ತೇನು? ಪರಸ್ಪರ ಪರಿಚಯ ಪೂರ್ಣವಾಗಿರದ ಎರಡು ಜೀವಗಳು ಸಾಯುವ ತನಕ ಸಂಸಾರ ರಥ ಸಾಗಿಸುತ್ತವೆ ಎನ್ನಲು ಸೆಕ್ಯುರಿಟಿ ಎಲ್ಲಿದೆ?</p>
		<p>"ಇದ್ದುದರಲ್ಲಿ ನಾನೇ ಬುದ್ಧಿವಂತ" ಎಂದುಕೊಳ್ಳುವ ಗಂಡ ಎಂಬ ಪ್ರಾಣಿಗೆ ಈ ಕಿವಿಮಾತು.</p>
		<p>ವಿವಾಹವಾಗಿ ವರ್ಷಗಳು ಉರುಳುತ್ತಿದ್ದರೂ ನೀವು, ನಿಮ್ಮ ಹೆಂಡತಿ ಅಪಸ್ವರ ಆಗಂತುಕರೇ ಆಗಿ ಉಳಿದಿದ್ದೀರಾ? ನಮ್ಮಿಬ್ಬರ ನಡುವಿನ ಸಾಮ್ಯ ಮನೆಯ ವಿಳಾಸ ಒಂದರಲ್ಲೇ ಉಳಿದಿರುವುದೇ? ಹಾಗಿದ್ದರೆ ಎಚ್ಚೆತ್ತುಕೊಳ್ಳಿ. ಹಂತ ಹಂತವಾಗಿ ಈ ಹಿತವಚನಗಳನ್ನು ಮನನ ಮಾಡಿಕೊಳ್ಳಿ.</p>
		<p>ನಿಮ್ಮಾಕೆ ಮಾಡುವ ಆಡಿಗೆಯಾಗಲೀ ಅಥವಾ ಇನ್ಯಾವ ಕೆಲಸವೇ ಆಗಲಿ ನಿಮ್ಮ ಟೀಕೆ, ಟಿಪ್ಪಣಿಯಿಂದ ತಪ್ಪಿಸಿಕೊಳ್ಳಿ.</p>
		<p>"ಉಪ್ಪುನುರುಕಲಾಗಿದೆ ಸಾರು" ಎನ್ನುವ ಬದಲು ಸುಮ್ಮನಿರಿ. ಅದಾಗದಿದ್ದರೆ 'ಉಪ್ಪೊಂದು ತಗ್ಗಿದ್ದರೆ ದಿವಿನಾಗಿರ್ತಿತ್ತು ಸಾರು' ಅನ್ನಿ ಒಂದು ಒಳ್ಳೆ ಮಾತು ಆಡುವುದರಿಂದ ನಷ್ಟವೇನು? ನಿಮ್ಮೊಂದು ಪ್ರೋತ್ಸಾಹದ ಮಾತು ನಿಮ್ಮಾಕೆಯ ಮೇಲೆ ಅದಿನ್ನೆಂತಹ ಟಾನಿಕ್ ಪ್ರಭಾವ ಬೀರಬಲ್ಲದು ಎಂದು ಅರಿತಿರುವಿರಾ? ತಿಳಿದಿದ್ದರೇಕೆ ಈ ಮಾತನ್ನು ಓದುತ್ತಿದ್ದೀರಿ! "ಹಯ್ಯೋ, ಹಯ್ಯೋ ಅವಳ ಕೆಲಸದ ಬಗ್ಗೆ ಚಕಾರ ಎತ್ತಿದೇನ್ನೇ ಕೇಳಿ! ಅವಳೇನ್ಮಾಡಿದ್ರೂ ನಾನೇನೂ ಅನ್ನೋಲ್ಲ" ಅಂದಿರಾ? ಎಡವಿದಿರಿ ನೀವು. ಆಕೆಯ ಕೆಲಸದ ಬಗ್ಗೆ ಇಂತಹ ಉಪೇಕ್ಷೆಯೂ ಸಲ್ಲ. ನಿಮ್ಮನ್ನು ಮೆಚ್ಚಿಸೋಕ್ಕೆ ಹಗಲಿರುಳೂ ಇದನ್ನು ಸಹಿಸಬಲ್ಲಳೇ? ನಿಮ್ಮ ಟೀಕೆಗಿಂತ ಉಪೇಕ್ಷೆಯೇ ಹೆಚ್ಚು ಅಪಾಯಕಾರಿ. ಗೊಣಗುವ ಹೆಂಡತಿ, ದೂರುವ ಗಂಡ- ಇದಕ್ಕಿಂತ ರಗಳೆ ದಾಂಪತ್ಯ ಇನ್ನೊಂದಿಲ್ಲ.</p>
		<p>ಇನ್ನು ದಿನನಿತ್ಯದ ಮಾತುಕತೆ. ರನ್ನ, ಚಿನ್ನ ಎಂಬ ಬಣ್ಣದ ಮಾತು ನಾಟಕೀಯ ಎನಿಸೀತು. ಅದಿರಲಿ, ಪ್ರೀತಿಯಿರುವ ಗಂಡ ಹೆಂಡರಿಗೆ ಒಲವಿನ ಮಾತು ಹೇಳಿಕೊಡಬೇಕಿಲ್ಲ. ಆದರೆ ವ್ಯವಾಹಾರಿಕ ಮಾತುಕತೆಯಲ್ಲಿ ಸುರಸ ಸರಸ ಸಂಭಾಷಣೆ ನಡೆಸಲು ಎಷ್ಟುಮಂದಿಗೆ ಸಾಧ್ಯ? "ಅಡಿಗೆ ಆಯ್ತೇನೆ? ಊಟಕ್ಬರ್ಲೇ?" "ಷರ್ಟಿನ ಗುಂಡಿ ಕಿತ್ತ್ಹೋಗಿದೆ ಹೊಲ್ದಿಡು"- ಇಂತಹ ಅತ್ಯವಶ್ಯಕ ನುಡಿಮುತ್ತುಗಳನ್ನು ಬಿಟ್ಟು ಬೇರೇನನ್ನು ಹೆಂಡತಿಯೊಂದಿಗೆ ಆಡಲು ಅರಿಯದವರು ಹಿತವಾದ ಮಾತುಕತೆ, ವಿಚಾರವಿನಿಮಯಗಳಿಗೆ ಕ್ಲಬ್ಬು, ಸಂಘಗಳನ್ನು ಹುಡುಕಿಕೊಳ್ಳಬೇಕು! ಇಂತಹವರ ದಾಂಪತ್ಯದಲ್ಲಿ ಸಖ್ಯ-ಸೌಖ್ಯಕ್ಕೇ ಊನ.</p>
		<p>ಪತಿ-ಪತ್ನಿಯರ ನಡುವೆ ಬೌದ್ಧಿಕ ಸಾಮ್ಯತೆ ಇರದೆ, ಹಾಗಾಗುವುದೆಂದು ಹೇಳುವಿರ? ಹೆಂಡತಿ ಪದವೀಧರೆಯೇ ಆಗಬೇಕೆಂದಿಲ್ಲ; ಜಾಣೆಯಾದ ಹೆಣ್ಣಿಗೆ ತನ್ನ ಅಭಿರುಚಿಗೆ ತಕ್ಕ ತರಪೇತು ಕೊಡಲೇನಡ್ಡಿ? ಕೆಮಿಸ್ಟ್ರಿ, ಪಾಲಿಟೆಕ್ಸ್, ಸೈಕಾಲಜಿಗಳೇ ಬೇಕೆ; ದಾಂಪತ್ಯ ಪ್ರೇಮ ದಾಂಗುಡಿ ಇಡಲು! ಪತ್ರಿಕೆ, ಪುಸ್ತಕ, ರೇಡಿಯೋ, ಪ್ರವಾಸಗಳಿಗಿಂತ ಹೆಚ್ಚಿನ ನೆರವು ಬೇಡ, ಮಡದಿಯ ವ್ಯವಹಾರಿಕ ಜಗತ್ತಿನ ಪಾಂಡಿತ್ಯ ಹೆಚ್ಚಿಸಲು. ಸುಸಂಸ್ಕಾರವಿರುವಾಕೆಗೆ ಉಳಿದೆಲ್ಲ ವಿದ್ಯೆಯೂ ಗೌಣ.</p>
		<p>ಇನ್ನು ನಿಮ್ಮ ಜವಾಬ್ದಾರಿ ಬಗ್ಗೆ ಎಚ್ಚರ. ಹೆಂಡತಿ ಮಕ್ಕಳ ಹೊಣೆ ತಿಳಿಯದೆ, ಜೂಜು ಜುಗಾರಿ ಕುಡಿತ ಕುಣಿತಗಳಲ್ಲೇ ಜೀವನದ ಗುರಿ ಕಾಣುವವರಿಗೆಲ್ಲ ಹಿತವಚನ- ಇಂತಹವರಿಗೆ ದಾಂಪತ್ಯವೂ ಕೂಡ ಕಾಲ್ತೊಡಕು. ಇದಕ್ಕೆ  ವಿರುದ್ಧವಾದವರೂ ಉಂಟು. ಅವರ ಭಾಗಕ್ಕೆ ಕೆಲಸವೇ ಕೈಲಾಸ. ಆಫೀಸೇ ವೈಕುಂಠ. ಮನೆಯವರೊಂದಿಗೆ ಸಹಜವಾದ ನಾಲ್ಕು ಮಾತು ಬೇಡ. ಬೆನ್ನೇರಿದ ಬೇತಾಳನಂತೆ ಆಫೀಸಿನ ಕಜ್ಜ ಮನೆಗೂ ಬರುತ್ತದೆ. ಆ ಬಗ್ಗೆ ವಿರೋಧಿಸಿದರೆ ಆಗುವ ಉತ್ತರ- "ಇಷ್ಟೆಲ್ಲಾ ಯಾರ್ಗಾಗೇ ಮಾಡ್ತಿರೋದು? ನಿನ್ಗೆ, ನಿನ್ನ ಮಕ್ಕಳ ಭವಿಷ್ಯಕ್ಕಾಗೀಂತ ತಿಳ್ಕೋ!" ಯಾವಾತನಿಗೆ ವರ್ತಮಾನದ ಪ್ರಜ್ಞೆ ಇಲ್ಲವೋ, ಆ ವ್ಯಕ್ತಿಗೆ ಭವಿಷ್ಯದ ಬಗ್ಗೆ ಯೋಚನೆ ಇರುವುದು ಹುಸಿಮಾತು. "ಇಂದಿನ" ಬುನಾದಿ ಇಲ್ಲದೆ "ನಾಳಿನ" ಕಟ್ಟಡ ಸುಭದ್ರವೇ</p>
		<p>ಇನ್ನು ಪ್ರೆಮ- "ನಿನ್ಕಂಡ್ರೆ ನನಗೆ ತುಂಬಾ ಪ್ರೇಮ" ಎಂಬ ನುಡಿ ಮಾತ್ರವಲ್ಲ, ನಡೆಯಲ್ಲೂ ವ್ಯಕ್ತವಾಗಿ ನಿಮ್ಮ ಮಡದಿಗೆ ಅದು ತೀವ್ರವಾದ ರೀತಿಯಲ್ಲಿಅನುಭವಕ್ಕೂ ಬರಬೇಕು. "ಹೊಸದರಲ್ಲಿ ಅಗಸ ಗೋಣಿಯನ್ನು ಎತ್ತೆತ್ತಿ ಒಗೆದಂತೆ"; ಹೆಂಡತಿಯನ್ನು ನೋಡಿಕೊಳ್ಳುವವರಿಗೆ ಈ ಬಳ್ಳುಡಿ ತುಂಬು ಗಂಭೀರವಾಗಿರಲಿ ನಿಮ್ಮ ಚಿರಂತನ ಒಲವು. ಇದಕ್ಕೆ ಮತ್ತೆ ವ್ಯಕ್ತಿತ್ವ ಅನ್ನುವುದೊಂದು ಇರಬೇಕೆನ್ನುವುದು, ಮಾನಸಿಕವಾಗಿ ಪ್ರೌಢ ಆಲೋಚನೆಗಳನ್ನು ಮಾತ್ರ 'ಪ್ರೇಮ'ದ ಅಗಾಧತೆಯನ್ನು ಅರಿಯಬಲ್ಲ. ಉಳಿದವರು ತಮ್ಮ ಅಜ್ಞಾನದಿಂದಾಗಿ ಕೆಲವೇ ದಿವಸಗಳಲ್ಲಿ ಮುಗ್ಗುರಿಸಿ, "ಹಯ್ಯೋ, ಏನು ಪ್ರೇಮವೋ, ಏನು ಸಂಸಾರವೋ" ಎಂಬ ಭ್ರಮನಿರಸನಕ್ಕೆ ಗುರಿ.</p>
		<p>ವ್ಯಕ್ತಿಯ ಆದರ್ಶ, ಜೀವನದೃಷ್ಟಿ ಇವುಗಳೂ ಪರಸ್ಪರರ ಮೇಲೆ ಒಳ್ಳೆ-ಕೆಟ್ಟ ಪ್ರಭಾವ ಬೀರಬಲ್ಲವು. 'ಹಾದಿ ಬೇರೆ ಆದರೂ ಗುರಿ ಒಂದೇ' ಎಂದು ಅರಿಯುವ ಸಹಿಷ್ಣುತೆ ಬೇಕು. ಇಂದಿನ ವಿದ್ಯಾವಂತರಲ್ಲಿ ಬಿರುಕು ಏರ್ಪಡಲು ಪ್ರಧಾನ ಕಾರಣ ಇದೇ ಇದ್ದೀತು. ಪರಸ್ಪರರ "ಅಹಂ" ತಿರುಗಿಬಿದ್ದರೆ ಮನೆ ರಣರಂಗವೇ ತಾನೆ! ಸಂಸಾರದಲ್ಲಿ ಸೋಲು-ಗೆಲುವುಗಳಲ್ಲ; ಪರಸ್ಪರ ಪ್ರೇರಕ-ಪೂರಕವಾಗಿರಲು ಮಾತ್ರ ಗಂಡ-ಹೆಂಡತಿ.</p>
		<p>ಎಷ್ಟೋ ಮಂದಿ ಉಳಿದೆಲ್ಲ ವಿಚಾರಗಳಲ್ಲೂ ಜಗತ್ಪ್ರಸಿದ್ಧಿ ಗಳಿಸಿದ್ದರೂ ಸಹ ವೈವಾಹಿಕ ಜೀವನದಲ್ಲಿ ಅಸಹ್ಯವಾಗಿ ಸೋತಿದ್ದಾರೆ.</p>
		<p>ಗಂಡ-ಹೆಂಡತಿ ಎಂಬ ಸಂಬಂಧದಲ್ಲಿ ಮಾತ್ರವಲ್ಲ, ಒಂದು ವ್ಯಕ್ತಿ ಮತ್ತೊಂದರೊಡನೆ ಹೊಂದಿಕೊಂಡು, ಹೊಂದಿಸಿಕೊಂಡು ಇರಲು ಆಗದೆಂಬ ವಿಶಾಲಾರ್ಥದಲ್ಲಿ.</p>
		<p>ಅಂತಹ ಸೋಲು ನಿಮಗೆ ಆಗದಿರಲು ಇಂದಿನಿಂದಲೇ ಯತ್ನಿಸಬಾರದೇಕೆ? ಒಂದು ನಲ್ನುಡಿ, ಒಂದು ಚೆಲ್ಪುನಡೆ- ಇಷ್ಟರಿಂದ ಸಗ್ಗ ಧರೆಗಿಳಿದೀತು.</p>
		<p class="quote-author">
			-ಲಲಿತಾ ಕುಪ್ಪಸ್ವಾಮಿ<br />(ಲಾಸ್ ಏಂಜಲೀಸ್, ಕ್ಯಾಲಿಫೋರ್ನಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಮೊದಲ ದೀಪಾವಳಿ</h1>
		<p>ಮನಸ್ಸು ಮಾಡಿದರೆ ನನ್ನ ಮೊಮ್ಮಗ ಕೆಲವೇ ವರ್ಷಗಳಲ್ಲಿ ಅಳಿಯನಾಗಬಲ್ಲ. ಅಂತಹದರಲ್ಲಿ ನಾನು, ನನ್ನ ಮೊದಲ ದೀಪಾವಳಿ, ಮೊದಲ ಅಳಿಯತನ, ಮೊದಲ ಶೃಂಗಾರಗಳನ್ನು ಕುರಿತು ಬರೆಯುವುದು ಸರಿಯಾದೀತೇ? ಒಂದು ರೀತಿ ನಿಮ್ಮೊಡನೆ ಹಳೆಯ ರಸ ನೆನಪುಗಳ ಮೆಲುಕು ಹಾಕಿ ಬಾಯಿ ಚಪ್ಪರಿಸುವ ಸದವಕಾಶವನ್ನು ಕಳೆದುಕೊಳ್ಳಬೇಕೆ?</p>
		<p>ಸಂಸಾರದಲ್ಲಿ ಎಲ್ಲರಿಗೂ ಅಳಿಯತನದ ಅವಕಾಶ ದೊರಕುವುದು ಒಮ್ಮೆಯೆ. ಒಂದಾನೊಂದು ಕಾಲಕ್ಕೆ ಮಹಾ ಸಂಸ್ಥಾನಿಕರು, ಜಹಗೀರದಾರರು ಐದೈದು ವರ್ಷ ಅಳಿಯತನ ಮಾಡುತ್ತಿದ್ದರಂತೆ. ಆದರೆ ಆ ಕಾಲ ಆಗಿಹೋಯಿತು. ನಮ್ಮ ಕಾಲದ, ನಮ್ಮ ತಲೆಮಾರಿನ ಅಳಿಯತನವನ್ನು ಈಗಿನ, ೨೧ನೆಯ ಶತಮಾನದಲ್ಲಿ ಕಾಲಿರಿಸಲು ಹೊರಟಿರುವ ಭಯೋತ್ಪಾದಕ ಅಳಿಯಂದಿರು ಕಾಣಲು ಸಾಧ್ಯವೇ ಇಲ್ಲ ಎಂದರೆ ತಪ್ಪಲ್ಲ. ಮೊದಲನೆಯ ದೀವಳಿಗೆಗೇ ಮಾವನಿಗೆ ಜೋಳಿಗೆ ತರುತ್ತಿದ್ದ ನಮಗೆ 'ಜಾಮಾತಾ ದಶಮಗ್ರಹೆಃ' ಎನ್ನುತ್ತಿದ್ದರು. 'ಘರಘರಮೆ ದೀವಾಳಿ' ಅಂದರೆ ಅಳಿಯಂದಿರಿಂದಾಗಿ ಮನೆಮನೆಗೆ ಮಾವಂದಿರ ದಿವಾಳಿಖೋರತನ ಎಂದರ್ಥವಾಗುತ್ತಿತ್ತು ಆಗ. ಆದರೆ ಈಗಿನ ಅಳಿಯಂದಿರು ನಿಜವಾಗಿಯೂ ಭಯೋತ್ಪಾದಕರೇ ಸೈ. ದಿನಕ್ಕೊಂದು ಛಂದಾಗಿ ಪತ್ರಿಕೆಗಳಲ್ಲಿ 'ಡೌರಿ ಡೆತ್ಸ್' ಎಂದು ಓದುವುದಿಲ್ಲವೆ? ಎಂದಮೇಲೆ ಡೌರಿ ಡೆತ್ ತರುವ ಅಳಿಯಂದಿರು ಭಯೊತ್ಪಾದಕರಲ್ಲದೆ ಇನ್ನೇನು?</p>
		<p>ನಾನು ಮಾತ್ರ ಐವತ್ತು ವರ್ಷಕ್ಕೂ ಪೂರ್ವದಲ್ಲಿ ಅಳಿಯನಾಗಿದ್ದರೂ ನಮ್ಮ ಮಾವಂದಿರಿಂದ ವರದಕ್ಷಿಣೆ ಮಾತ್ರ ಸ್ವೀಕರಿಸಲೇ ಇಲ್ಲ. ಇದು ಖಂಡಿತವಾಗಿಯೂ ಖರೆ. ಮತ್ತೆ, ಎಲ್ಲರಿಗೂ ಸಂಸಾರದಲ್ಲಿ ಒಮ್ಮೆ ಮಾತ್ರ ಅಳಿಯತನದ ಭಾಗ್ಯ ದೊರಕುತ್ತದೆ ಎಂದು ಹೇಳಿದೆನಲ್ಲವೆ? ಆದರೆ ನಾನು ಮಾತ್ರ ಇದಕ್ಕೆ ಅಪವಾದ. ನಾನು ಮದುವೆ ಮಾಡಿಕೊಂಡು ಮನೆ ಅಳಿಯನಾಗಿ ಹನ್ನೆರಡು ತಿಂಗಳೂ ಮಾವನ ಮನೆಯಲ್ಲೇ ಇರುತ್ತಿದ್ದೆನಾದ್ದರಿಂದ ನನಗೆ ಹನ್ನೆರಡು ತಿಂಗಳೂ ಅಳಿಯತನ ನಡೆಯುತ್ತಿತ್ತು. ಅದು ಹೇಗೆ ಸಾಧ್ಯ? ಎಂದು ಪ್ರಶ್ನಿಸಬೇಡಿ. ಅದು ವೈಯಕ್ತಿಕ ವಿಷಯ. ನಾನು ಮನೆಯ ಅಳಿಯನಾಗಿ ಮಾವನ ಮನೆಯಲ್ಲಿಯೆ ಉಳಿದೆ. ಯಾಕೆ ಎನ್ನುತ್ತೀರಾ? ವೈಯಕ್ತಿಕ ವಿಷಯವಾದರೂ ಹೇಳಿಬಿಡುತ್ತೇನೆ. ಗದಗಿನ ಹೈಸ್ಕೂಲ್‍ನಲ್ಲಿ ಮ್ಯಾಟ್ರಿಕ್ ಪಾಸಾಗಿ, ಕಾಲೇಜ್ ಕಟ್ಟೆ ಹತ್ತಲೆಂದು ಧರವಾಡಕ್ಕೆ ಬಂದೆ. ಹಾಸ್ಟೆಲ್ ವೆಚ್ಚ ಪೂರೈಸುವುದು ಸಾಧ್ಯವಾಗದೆ ಬಳಗದವರಲ್ಲಿ ನಿಂದೆ,  ಕಾಲೇಜ್ ಫೀ ತುಂಬಲು ಹಣವಿಲ್ಲದೆ ಕೈಚಾಚಿದೆ ಬಳಗದವರ ಮುಂದೆ. ಅವರು ಹಣ ಕೊಟ್ಟರೆ?- ಎಂದು ಈಗಲೇ ಕೇಳಬೇಡಿ. ನನ್ನ ಮ್ಯಾಟ್ರಿಕ್‍ದ ಹ್ಯಾಟ್ರಿಕ್ ಮುಂದಿನ ಮೆಟ್ಟಿಲು. ಬಳಗದವರು ಹಣವನ್ನು ಮಾತ್ರ ಕೊಡಲಿಲ್ಲ, ಒಂದು ಹೆಣ್ಣು ಕೊಟ್ಟರು. ಅದೀಗ ಮೂರನೆಯ ಮೆಟ್ಟಲಿನ ಹ್ಯಾಟ್ರಿಕ್. "I ಛಿಚಿme, I sಚಿತಿ, I ಛಿoಟಿqueಡಿeಜ" ಪ್ರೇಮ ಪಥವು ಎಂದೂ ಸುಗಮವಾಗಿ ಓಡುವುದಿಲ್ಲ ಎನ್ನುತ್ತಾನೆ ಶೇಕ್ಸ್‍ಪಿಯರ್. ಮನೆಯ ಅಳಿಯನಾಗುವ ಅನುಭವ ಅವನಿಗೆ ಒದಗಿರಲಿಲ್ಲವೇನೋ. ನನ್ನ ಅಳಿಯತನದ ಪ್ರಣಯ ಪಥವು ಅತ್ಯಂತ ಸುಗಮವಾಗಿ ಓಡಿತು. ಹಾಗೆಂದು ಅದು ಪ್ರೇಮವೆ ಅಲ್ಲ ಅಂತಿರೇನು? ಇದು ಏರ್ಪಟ್ಟ ವಿವಾಹವಾಗದಿದ್ದರೆ ಪ್ರೇಮವಿವಾಹವೇ ಆಗಬಹುದಿತ್ತು. ನಮ್ಮ ಪ್ರೇಮಪಥವು ಸುಗಮವಾಗಿ ಓಡಿರದಿದ್ದರೆ ನಾವೇ ಓಡಿಬಿಡಬಹುದಾಗಿತ್ತು ಮನೆಯಿಂದ. ಅಂತೂ ಹೀಗಿದೆ ನನ್ನ ವರದಕ್ಷಿಣೆ ವಿನಾ ಜರುಗಿದ ವಿವಾಹದ ಸುಖಾಂತ ನಾಟಕ. ನನ್ನ ಮಾವನವರು ಪ್ರೀತಿಯಿಂದ ನನ್ನನ್ನೂ ಮನೆಯಲ್ಲೆ ಇಟ್ಟುಕೊಂಡು ಕಾಲೇಜ್ ಒದಿಸಿದರು. ಅರ್ಥಾತ್ ಕಾಲೇಜ್ ವೆಚ್ಚವನ್ನೆಲ್ಲಾ ಎಂ.ಎ. ವರೆಗೂ ಅವರೇ ವಹಿಸಿರಬಹುದು. ಆದರೆ ಅದಕ್ಕೆ ವರದಕ್ಷಿಣೆ ಅನ್ನಬಹುದೆ ಕಾಯಿದೆ ಭಾಷೆಯಲ್ಲಿ?</p>
		<p>ಮದುವೆಯೇನೋ ಆಯಿತು. ಮದುವೆಯಾದಾಗ ನನಗೆ ಹದಿನೆಂಟು ಮುಗಿದಿತ್ತು. ಬಾಲ್ಯವಿವಾಹದ ಅಪರಾಧ ನನ್ನಿಂದಾಗಲಿ ನನ್ನಾಕೆಯಿಂದಾಗಲಿ ಘಟಿಸಲಿಲ್ಲವೆಂದೇ ಇಟ್ಟುಕೊಳ್ಳಿ. ಒಮ್ಮೆ ನಮ್ಮ ಕಾಲೇಜ್‍ನಲ್ಲಿ ಒಂದು ಜೋಕ್ ಹೇಳಿದ್ದರು. ನಮ್ಮ ಪಾಶ್ಚಾತ ಪ್ರಿನ್ಸಿಪಾಲರು ಒಬ್ಬ ಬಿ.ಎ. ವಿದ್ಯಾರ್ಥಿಗೆ ಯಾವುದೋ ಸಂದರ್ಭದಲ್ಲಿ- 'ಆರ್ ಯೂ ಮ್ಯಾರಿಡ್?' ಎಂದು ಕೇಳಿದ್ದಕ್ಕೆ ಆ ಮಹನೀಯ- 'ಯಸ್ ಸರ್, ಬಟ್ ನಾಟ್ ದ್ಯಾಟ್...' ಎಂದು ನಾಚುತ್ತ ಉತ್ತರಿಸಿದನಂತೆ. ಆದರೆ ಎಂದೂ ಅಳಿಯನಾಗದ ಆ ಬಿಳಿಯ, ಬ್ರಹ್ಮಚಾರಿ ಪ್ರಾಚಾರ್ಯರಿಗೆ ಈತನೇನು ಹೇಳಿದನೊ ಅರ್ಥವಾಗದೆ 'ವಾಟ್ ಈಸ್ ದ್ಯಾಟ್?' ಎಂದು ಮರುಪ್ರಶ್ನೆ ಮಾಡಿದರು. ಆತ ನಾಚುಗೆಯಿಂದ ಮುಖ ಕೆಂಪೇರಿ ಹಾಗೇ ನಿಂತುಕೊಂಡನಂತೆ. ನನ್ನ ಅವಸ್ಥೆಯು ಹಾಗೆಯೇ ಆಗಿತ್ತು. ಮದುವೆಯೇನೋ ಆಗಿತ್ತು. ಆದರೆ ಆ 'ದ್ಯಾಟ್' ಆಗಿರಲಿಲ್ಲ.</p>
		<p>ಹೀಗಿರಲು ನಮ್ಮಲ್ಲಿ ಮಾತುಕತೆ ನಡೆಯುವಂತಿರಲಿಲ್ಲ. ಆಕೆ ನನ್ನ ಕಣ್ಣಿಗೆ ಬಿದ್ದರೆ ತಾನೆ ನಾನು ಮಾತನಾಡುವ ಸಾಹಸ ಮಾಡುವುದು? ನನ್ನ ಅಭ್ಯಾಸದ ಕೋಣೆ ಇರುವುದು ಮಹಡಿಯ ಮೇಲೆ. ನನ್ನಾಕೆ ಬೆಳಿಗ್ಗೆ, ಸಂಜೆ ಚಹಾ ಅವಲಕ್ಕಿ ತಂದು ಮಹಡಿ ಹತ್ತಿಬಂದು ಕೊನೆಯ ಮೆಟ್ಟಿಲಮೇಲೆ ಕಪ್ಪು ಬಸಿಯ ಮೇಲೆ ಅವಲಕ್ಕಿ ತಟ್ಟೆ ಇಟ್ಟು ಸಪ್ಪಳ ಮಾಡಿ ಧುಡುಧುಡು ಇಳಿದುಹೋಗುವಳು. ಎಲ್ಲಿ ಈ ಕೀಚಕ ಇಳಿದು ಬರುತ್ತಾನೋ ಎಂಬ ಭಯದಿಂದ. ನನಗಂತೂ ತೀರ ಬೇಸರವಾಗುವುದು. ಈಕೆ ನನ್ನ ಟೇಬಲ್‍ವರೆಗೂ ಬಂದು ಚಹ ತಂದು ಇಟ್ಟುಹೋದರೆ ಏನವಳಪ್ಪನ ಗಂಟು ಹೋದದ್ದು? ನನಗೋ ಮನಸ್ಸು ಕದಡಿ ಪುಸ್ತದಲ್ಲಿ ಮಸ್ತಕವನ್ನೊ, ಇಲ್ಲವೆ ಮಸ್ತದಲ್ಲಿ ಪುಸ್ತಕವನ್ನೊ ಸೇರಿಸುವುದೆ ಸಾಧ್ಯವಾಗುತ್ತಿರಲಿಲ್ಲ. ಆಕೆ ನನ್ನ ಜೊತೆಗೆ ಒಂದು ಮಾತನಾಡಿದ್ದರೆ, ಕನಿಷ್ಟಪಕ್ಷ 'ಚಹಾ ತಗೊಳ್ರಿ' ಎಂದು ಕೈಯಲ್ಲಿ ಚಹಾದ ಕಪ್ ಕೊಟ್ಟು ಹೋಗಿದ್ದರೂ ಸಾಕಿತ್ತು ನನಗೆ. ಖುಷಿಯಿಂದ ಅಭ್ಯಾಸ ಮಗ್ನನಾಗುತ್ತಿದ್ದೆ.</p>
		<p>ನಿಜ. ನೀವೇಕೆ, ಯಾರಾದರೂ ಕೇಳಬಹುದು- ಮದುವೆ ಮಾಡಿಕೊಂಡಮೇಲೆ ಮುಂದಿನ ಸಮಾರಂಭಕ್ಕೆ ಯಾಕೆ ವಿಳಂಬ, ಎಂದು. ನಾನೂ ಅದೇ ಕೇಳುವುದು. ಆದರೆ ನಮ್ಮ ಅತ್ತೆ ಮಾವಂದಿರ ಮೂರ್ಖತನಕ್ಕೆ ನಾನೇನು ಮಾಡಬೇಕು? ಈಗಲೇ ಸಂಸಾರ ನೌಕೆಯನ್ನೇರಿಬಿಟ್ಟರೆ ಅಭ್ಯಾಸ ಬುಡಮೇಲಾಗುವುದು. ಅಳಿಯದೇವರು ಪರೀಕ್ಷೆಯಲ್ಲಿ ಗೋತಾ ಹೊಡೆದರೆ ಅದೆಂತಂಹ ಅವಮಾನ? ಇದು ಆಕೆಯ ಮೂರ್ಖ, ಸೈಕಾಲಜಿ ಎಂದರೇನು ಅರಿಯದ ಹುಂಬ ತಂದೆತಾಯಿಗಳ ತರ್ಕ. ಇತ್ತ ನಮ್ಮ ಅಣ್ಣ, ಅತ್ತಿಗೆ ಇವರಿಗಾದರೂ ನನ್ನ ಅವಸ್ಥೆಯ ಅರ್ಥವಾಗಬಾರದೇ? ಬಿ.ಎ. ಆಗಲಿಕ್ಕೆ ಇನ್ನೂ ನಾಲ್ಕು ವರುಷ! ಅಲ್ಲಿಯವರೆಗೆ ಹೀಗೆಯೆ ಮದುವೆಯಾಗಿ ಬ್ರಹ್ಮಚಾರಿಯಾಗಿರಬೇಕೆ? ಮಹಾತ್ಮ ಗಾಂಧಿಯವರ ಚರಿತ್ರೆ ಇವರಾರೂ ಓದಿಲ್ಲವೆ? ತಮಗಿಂತ ವಯಸ್ಸಿನಲ್ಲಿ ಸ್ವಲ್ಪ ಹಿರಿಯಳಾದ ವಧುವನ್ನು ಹದಿಮೂರನೆಯ ವಯಸ್ಸಿನಲ್ಲಿ ಮದುವೆಯಾಗಿ ಹದಿನಾಲ್ಕನೆಯ ವರ್ಷಕ್ಕೆ ಶೃಂಗಾರ ಸಂಸಾರನೌಕೆ ಏರಲಿಲ್ಲವೆ? ಹೀಗಿದ್ದೂ ಮಹಾತ್ಮರೆನಿಸಿಕೊಳ್ಳಲಿಲ್ಲವೆ? ನನ್ನಂತಹ ಅಲ್ಪಾತ್ಮನನ್ನು ಕೇಳುವರಾರು?</p>
		<p>ನಮ್ಮೂರಿಗೆ ಪ್ರಥಮತಃ ಪ್ರಥಮ ಟಾಕೀ ಬಂದಿತ್ತು. 'ಆಲಂ ಆರಾ'. ಅದೇ ಹೊತ್ತಿಗೆ ಕಾಲೇಜಿನಲ್ಲಿ ನಾನು ಬರೆದ ಒಂದು ಪ್ರಬಂಧಕ್ಕೆ ಹದಿನೈದು ರೂಪಾಯಿಗಳ ನಗದು ಬಹುಮಾನ! ಈ ನಗದು ಬಹುಮಾನದ ಸುದ್ದಿ ಕೇಳಿ ಎಂದೂ ನಗದ ನನ್ನಾಕೆ ನಕ್ಕಿದ್ದಳು. 'ಇಂದು ಆಲಂ ಆರಾ ಸಿನೇಮಾಕ್ಕೆ ಹೋಗೋಣು. ನಾ ಕರಕೊಂಡು ಹೋಗ್ತೀನಿ! ನಾನು ಆಮಂತ್ರಣ ಕೊಟ್ಟದ್ದು ನನ್ನಾಕೆಗೆ ಮಾತ್ರ ಅಲ್ಲ ಅವಳ ಅಪ್ಪ, ಮಗ ಮೂವರಿಗೂ! ಒಂದು ರೂಪಾಯಿ ಖರ್ಚು ಮಾಡಿ ಖುರ್ಚಿಯ ನಾಲ್ಕು ಟಿಕೇಟು ತೆಗೆಯಿಸಿದೆ. ನಮ್ಮತ್ತೆ ನಡುವೆ ರಾಗ ಎಳೆದಳು- 'ನಾವಿಬ್ಬರೂ ಹೆಂಗಸರ ಜಾಗಾಕ್ಕ ಹೋಗ್ತೀವಿ' ಅಂತ. ಆದರೆ ನಾನು ಆಗಲೇ ಒಂದು ರೂಪಾಯಿ ಖರ್ಚು ಮಾಡಿ ನಾಲ್ಕು ಖುರ್ಚಿ ತಿಕೀಟು ತೆಗೆಯಿಸಿ ಆಗಿತ್ತು. ನನಗೇನೊ ಒಂದು ದೂರದ ಆಸೆ ಇತ್ತು- ಅವಳು ನನ್ನ ಬಳಿ ಕೂಡುವಳೇನೋ ಎಂದು. ಊಹೂಂ. ನನ್ನ ಎಡಬಲಕ್ಕೆ ನನ್ನ ಬೃಹತ್ ದೇಹದ ಶ್ಯಾಲಕ, ನಮ್ಮ ದಾಂಡಿಗ ಮಾವ  ಜಯವಿಜಯರಂತೆ ಆಸೀನರಾಗಿದ್ದರು. ನಮ್ಮತ್ತೆ ಮಾತ್ರ ನಮ್ಮ ಮಾವನ ಬಳಿ! ಅನ್ಯಾಯದ ಪರಮಾವಧಿ ಅಲ್ಲವೆ? ತರುಣರ ಸೈಕಾಲಜಿ ಎಂದರೇನು ಗೊತ್ತೆ ಇವರಿಗೆ? ನನ್ನಾಕೆ ಕೂತಿದ್ದಳು ಅವ್ವನ ಹತ್ತಿರ ಕೊನೆಯ ಖುರ್ಚಿಗೆ.</p>
		<p>ಸಿನಿಮಾ ನೋಡಿ ಬಂದೆವು. ಆದರೆ ಅದರಲ್ಲಿ ಚಾರ್ಮ್ ಇರಲಿಲ್ಲ. ಮತ್ತೊಂದು ಉಪಾಯ ಮಾಡಿದೆ, ಅಗ್ನಿಸಾಕ್ಷಿ ಕೈಹಿಡಿದು ಮದುವೆಯಾದ ಅರ್ಧಾಂಗಿಯೊಡನೆ ಎರಡು ಮಾತನಾಡಲು. ನನಗೆ ಬಂದ ನಗದು ಬಹುಮಾನದಲ್ಲಿ ನನ್ನಾಕೆಗೆ ಒಂದು ಸೀರೆ ತರುವುದು ಎಂಬ ರೋಮ್ಯಾಂಟಿಕ್ ಕಲ್ಪನೆಯೊಂದು ಮಿಂಚಿತು..... ಆಕೆಯನ್ನು ಜೊತೆಗೆ ಕರೆದುಕೊಂಡು ಹೋಗುವುದು, ಆಕೆ ಆರಿಸುವ ರಾಸ್ತಾ, ಚೌಕಡಿ, ಶಾವೂರ್, ನಾಗಪೂರ್, ಇಳಕಲ್ಲ, ಗುಳೇದಗುಡ್ಡ ಯಾವ ಸೀರೆ ಅಂದರೆ ಅದು. ಹತ್ತು ಬಿಟ್ಟು ಹನ್ನೆರಡು ರೂಪಾಯಿ ಬೀಳಲಿ.... ಆಕೆಗೆ ತಿಳಿಸುವ ಬಗೆ? ದಿನಾಲು ನಾನು ಸಂಜೆ ಹೊರಬಿದ್ದ ಮೇಲೆ ನನ್ನ ಹಾಸಿಗೆ ಹಾಸುವ ವಾಡಿಕೆ ಅವಳದು. ನನ್ನ ತಲೆದಿಂಬಿಗೆ ಒಂದು ಬಾಂಬ್, ಅಲ್ಲ ಪತ್ರ ಇರಿಸಿದೆ. "ಬರುವ ದೀಪಾವಳಿಗೆ ನಾನು ಗಳಿಸಿದ ಹಣದಿಂದ ಒಂದು ಸೀರೆಯ ಕಾಣಿಕೆ ನಿನಗೆ ಕೊಡಿಸುತ್ತೇನೆ. ನಾಳೆ ನನ್ನ ಜೊತೆಗೆ ಬಾ. ನೀನು ಬರದಿದ್ದರೆ ನಿನಗೆ ಸೀರೆ ಇಲ್ಲ. ನನಗೆ ದೀಪಾವಳಿ ಅಳಿಯತನ ಬೇಡ. ಸೂಟಿಗೆ ನಮ್ಮೂರಿಗೆ ಹೋಗಿಬಿಡುತ್ತೇನೆ. ಮುಂದೆ ನನ್ನ ನಿನ್ನ ಭೇಟ್ಟಿ ಇಲ್ಲ..." ಕೊನೆಯ ವಾಕ್ಯದಲ್ಲಿ ನಿಜವಾಗಿಯೂ ಬಾಂಬ್ ಇತ್ತು. 'ಭೇಟಿ ಇಲ್ಲ' ಎಂದರೆ? ಘಟಸ್ಪೋಟವೆಂದೇ ಆಕೆ ಭಾವಿಸಿರಬೇಕು. ರಾತ್ರಿ ಮನೆಗೆ ಬಂದವನೆ, ಮಹಡಿ ಏರಿದವನೆ ನನ್ನ ಮಂಚದ ದಿಂಬಿನ ಅಡಿ ಹುಡುಕಾಡಿದೆ. ನನ್ನ ಬಾಂಬ್ ಫಲ ಕೊಟ್ಟಿತ್ತು. ನನ್ನ ಪತ್ರದ ಕೊನೆಯ ಒಂದು ಬಿಳಿಯ ಚೂರಿನಲ್ಲಿ- "ಮಾಡುವ ಶಿ| ಸಾ| ವಂದನೆಗಳು. ಈ ಪತ್ರ ಬರೆಯಲು ಕಾರಣವೇನೆಂದರೆ ನೀವೆ ಸೀರಿ ತರ್ರಿ. ನೀವು ತಂದದ್ದು ನನಗೆ ಪಸಂದು. ಸೀರಿ ಅವ್ವನ ಕೈಯಲ್ಲಿ ಕೋಡಿರಿ. ನಾನು ಇಸಗೊಳ್ಳುತ್ತೇನೆ. ಇಲ್ಲಿಗೆ ಮತ್ತೆ ಬರ್ರಿ. ನನ್ನನ್ನು ಬಿಡಬೇಡಿರಿ..." 'ಆನಂದರ ಹೆಂಡತಿಯ ಕಾಗದ' ಎಂಬ ಕಥೆ ನೆನಪಾಯಿತು. ಆ ಹೆಂಡತಿಯ ಕಾಗದ ಒಂದೇ ಸಾಲು ಇತ್ತು. ನನ್ನ ಹೆಂಡತಿಯ ಕಾಗದ ಮೂರು ಸಾಲು! ಅವಳ ಈ ಮೂರು ಸಾಲಿನ ಓಲೆ ತುಟಿಗೆ ಮುತ್ತಿನ ಓಲೆಯಾಗಿತ್ತು.</p>
		<p>ಕಾಲೇಜಿಗೆ ರಜೆ ಆಯಿತು. ನಾನು ಊರಿಗೆ ಹೊರಟೆ. ನಿಜ, ದೀಪಾವಳಿ ಸಮೀಪ ಬಂದಿತ್ತು. ಮನೆಯ ಅಳಿಯನಾದರೂ ಅಳಿಯನೆಂಬುದು ಸುಳ್ಳೆ? ರೀತಿಯ ಪ್ರಕಾರ ಅಳಿಯತನ ಬೇಡವೆ? ನಮ್ಮಣ್ಣ ಊರಿಗೆ ಬರಬೇಕೆಂದು ಪತ್ರ ಬರೆದಿದ್ದ. ಆತನ ಉದ್ದೇಶ ಸೂಕ್ಷ್ಮವಾಗಿ ತಿಳಿದ ನಾನೂ ಹೊರಟೇಬಿಟ್ಟೆ. ನನ್ನಾಕೆಗೆ ಚಡಪಡಿಕೆ ಆಗಿರಲೇ ಬೇಕು. ಅತ್ತೆ-ಮಾವ ಗಂಭೀರ ಮೌನ ತಾಳಿದ್ದರು. ಅಳಿಯನೆಂದರೆ ಮನೆಯ ಅಗಳಿಯೂ ಸೆಟೆದು ನಿಲ್ಲುತ್ತದಂತೆ! ಹೌದು. ಇಲ್ಲ ಎಂದವರು ಯಾರು?</p>
		<p>ಮಾವನವರ ಪತ್ರ ಬಂದಿತ್ತು. ಅಳಿಯತನಕ್ಕೆ ಬರಬೇಕೆಂದು ಅಂಜಲೀಬದ್ಧರಾಗಿ ಬರೆದಿದ್ದರು. (ಅಂಜಲಿ ಬದ್ಧರಾಗಿ ಹೇಗೆ ಬರೆದರು? ಕೇಳಬೇಡಿ) ನಮ್ಮ ಮಾವ ಸರಕಾರೀ ಕಛೇರಿಯೊಂದರ ಕಾರಕೂನ. ಮೇಲಧಿಕಾರಿಗಳ ಮರ್ಜಿಗಾಗಿ ಮುತುವರ್ಜಿ ವಹಿಸುವಲ್ಲಿ ಎತ್ತಿದ ಕೈ. ಮನೆಯಲ್ಲಿ ನಮ್ಮ ಅತ್ತೆಯವರೇ ಸರ್ವಾಧಿಕಾರಿ. ಈ ಬೆಡ್‍ರೂಂ ಬಾಸ್‍ನ ಮರ್ಜಿ ಹಿಡಿಯುವಲ್ಲಿಯೂ ಮಾವನವರು ಎತ್ತಿದ (ಎರಡು) ಕೈ.</p>
		<p>ಕಛೇರಿಯ ಇನ್ಸ್‍ಪೆಕ್ಷನ್‍ಗಾಗಿ ಬರುವ ಬಾಸ್‍ಗಳನ್ನು ಸ್ವಾಗತಿಸುವ ಭಯಭಕ್ತಿಯಿಂದ ನಮ್ಮನ್ನು ಸ್ವಾಗತಿಸಲು ಬಂದಿದ್ದರು ಮಾವನವರು. ಜೊತೆಗೆ ಶ್ಯಾಲಕನೂ ಇದ್ದ. ನಾನು ಮಾವಯ್ಯನಿಗೆ ಹೇಳದೆ ಊರಿಗೆ ಹೋದುದರಿಂದ ಅವರಿಗೆ ಭಯವಾಗಿರಬೇಕು. ನಾನು ಬರುವೆನೋ ಇಲ್ಲವೋ ಎಂದು. ನಾನು ಬಂದುದಕ್ಕೆ ಖುಷಿಯಾಗಿ ಟ್ಯಾಕ್ಸಿ ಹೇಳಿದ್ದರು.</p>
		<p>ಈ ಸಲ ಈಕೆಯನ್ನು ಕೈಹಿಡಿದು ಮಾತನಾಡಿಸಿಯೆ ಬಿಡುವುದು ಎಂದು ನಿರ್ಧರಿಸಿದೆ- ನನ್ನೊಳಗೆ. ಅಳಿಯತನಕ್ಕೆ ನಮ್ಮಕ್ಕ ಬಂದಿದ್ದಳು. ನಮ್ಮ ಅತ್ತಿಗೆಗಿಂತ ಅಕ್ಕನ ಮೇಲೆ ಹೆಚ್ಚಿನ ಸತ್ತೆ ನನಗೆ. ನಮ್ಮಣ್ಣನಂತೂ ಮೊದಲಿನಿಂದಲೂ ರಿಜರ್ವ್. ಹೀಗಾಗಿ ನನ್ನ ಮನದ ಇಂಗಿತವನ್ನು ತಿಳಿಸುವುದು ಯಾರಿಗೆ ಎಂದು ನನ್ನೊಳಗೇ ಮೌನ ತಾಳಿದ್ದೆ. ನೀರು ತುಂಬುವ ಹಬ್ಬ, ಊಟದ ಸಿದ್ಧತೆ ನಿಧಾನವಾಗಿ ನಡೆದಿತ್ತು. ನನ್ನ ರೂಂನಲ್ಲಿ ಒಂದು ತುತೂರಿಯುಳ್ಳ (ಬಾಡಿಗೆ) ಗ್ರಾಮಫೋನ್ ಯಂತ್ರ ಬಂದಿತ್ತು. ಬಾಲಗಂಧರ್ವರ ರೆಕಾರ್ಡ್ ಇದ್ದುವು. 'ಸ್ವಯಂವರ' ನಾಟಕದ 'ನಾಥ ಹಾ ಮಾಝೂ', 'ಏಕಚ ಪ್ಯಾಲಾ' ನಾಟಕದ 'ಸತ್ಯವದೇ ವಚನಾಲಾ ನಾಥಾ' ನನಗೆ ವಿಶೇಷ ಮೆಚ್ಚಿನವು. ನಾರಾಯಣರಾವ್ ವ್ಯಾಸರ 'ರಾಧೆ ಕೃಷ್ಣ ಬೋಲ ಮುಖಸೇ', 'ಮದನಮೋಹನ ಶ್ಯಾಮಸುಂದರ' ಗೀತಗಳನ್ನು ಕೇಳಿದಾಗ ೧೯೨೯-೩೦ರ ಚಳವಳಿಯಲ್ಲಿ ನೆಹರೂ ನಮ್ಮೂರಿಗೆ ಬಂದಾಗ ಲೌಡ್ ಸ್ಪೀಕರ್‍ನಲ್ಲಿ ಆ ಪದಗಳನ್ನು ಪದೇ ಪದೇ ಹೇಳಿದ ನೆನಪು ಮರುಕಳಿಸಿತ್ತು.</p>
		<p>ಊಟದ ಸಿದ್ಧತೆ ಅಚ್ಚುಕಟ್ಟಾಗಿತ್ತು. ರಂಗವಲ್ಲಿ, ಊದಿನಕಡ್ಡಿ, ಬಣ್ಣದ ಮಣೆ, ಬೆಳ್ಳಿಯ ತಾಟು, ಬೆಳ್ಳಿಯ ಲೋಟ. ನನ್ನಾಕೆ ತುಪ್ಪ ಬಡಿಸಲು ಬಂದಳು. ಹೌದು, ಅದೇ ಸೀರೆ. ಇನ್ನಷ್ಟು ತುಂಬಿಕೊಂಡಂತೆ ಕಂಡಳು. ಆ ಮುಗುಳ್ನಗೆಯಿಂದ ಮುಖ ಇನ್ನಷ್ಟು ತುಂಬಿಕೊಂಡು ಅರಳಿತ್ತು. ಆಕೆಯೆ ನನಗೆ ಕಾಲು ತೊಳೆಯಲು ಬಿಸಿನೀರು ಕೊಟ್ಟಿದ್ದಳು. ಈಗ ಮೈಕೈ ತೊಳೆಯಲೂ ಆಕೆಯೆ, ಟಾವೆಲ್ಲೂ ಆಕೆಯೆ..... ಎಷ್ಟೊಂದು ಪ್ರಗತಿ! ಮಾತಾಡಿಸಿದರೆ ಉತ್ತರ ಕೊಡಬಹುದೆ...?</p>
		<p><em> ನಸುಕಿನಲ್ಲಿ ಆರತಿಗೆಂದು ಎಬ್ಬಿಸಿದರು. ಹಿತ್ತಲಲ್ಲಿ ನನ್ನಾಕೆ ತುಳಸಿಯ ಕಟ್ಟೆ ಸಾರಿಸಿ ರಂಗೋಲಿ ಹಾಕುತ್ತಿದ್ದಳು. ನಾನು ಕೈಯಲ್ಲಿ ತಂಬಿಗಿ ಹಿಡಿದುಕೊಂಡು ನನ್ನ ಬಿಗಿಯಲ್ಲಿ ನಂ-ಬಿಗಿಯಲ್ಲಿ ಹೋಗುತ್ತಿದ್ದೆ. ನಾನು ಕಾಣಿಕೆಯಾಗಿ ಕೊಟ್ಟ ಸೀರೆಯನ್ನೇ ಉಟ್ಟುಕೊಂಡಿದ್ದಳು. ನನ್ನ ಸೀರೆಯನ್ನುಟ್ಟವಳು ನನ್ನನ್ನು ಮುಟ್ಟಲಾರಳೆ ಎನಿಸಿತು. ತಂ-ಬಿಗಿ ಹಿಡಿದುಕೊಂಡು ಹೊರಟಿದ್ದೆ. ಬಿಗಿ ಸಡಿಲಾಯಿತು. ಎಲ್ಲಿಯ ಆವೇಶ ಬಂತೋ ಏನೋ! ಬಿರುಗಾಳಿಯಂತೆ ಅವಳನ್ನು ತಬ್ಬಿಕೊಳ್ಳಹೋದೆ. ಅಬ್ಬರಿಸಿ ದೂರ ಸರಿದಳು. ನನ್ನ ಕೈಯೊಳಗಿನ ತಂಬಿಗೆಯ ನೀರೆಲ್ಲ ಆಕೆಯ ಮೈಮೇಲೆ ಚೆಲ್ಲಿಹೋಯಿತು. ನಾನೇನು ಕಳ್ಳನೆಂದು ಬಗೆದಳೋ, ದೆವ್ವವೆಂದು ತಿಳಿದಳೋ 'ಅವ್ವಾ' ಎಂದು ಧಾವಿಸಿ ಓಡಿದಳು. ಕೀಚಕನು ಹೆಡೆಮೆಟ್ಟಿದ ಸೈರಂಧ್ರಿಯಂತೆ! ನನಗೂ ಗಾಬರಿ. ಆಕೆಯ ಕೈಬಿಟ್ಟು ತೆರಳಿದೆ. ಆದರೆ ಸಿಟ್ಟು ಮುಖವನ್ನು ಬಿಗಿದುಬಿಟ್ಟಿತು. ನಮ್ಮಕ್ಕನ ಮುಂದೆ ಆಕೆಯ ಬಗ್ಗೆ ಏನೇನೋ ತಕರಾರು ಹೇಳಿದೆ. ಆಕೆ ಬರಿ ನಕ್ಕಿದ್ದಳು ಮಾತ್ರ. ಆದರೆ ನನ್ನ ಮನಃಸ್ಥಿತಿ ಅರ್ಥಮಾಡಿಕೊಂಡಿದ್ದಳು.</em></p>
		<p>ತಾಯಿ ಮಗಳು ಆರತಿ ಬೆಳಗಿದರು. ಆರತಿಯಲ್ಲಿ ಹಾಕಲೆಂದು ನಮ್ಮಣ್ಣ ನನ್ನ ಕೈಯಲ್ಲಿ ಐದು ರೂಪಾಯಿ ಕೊಟ್ಟಿದ್ದ. ನಾನು ಹಾಕಲೇಬಾರದು ಎಂದುಕೊಂಡಿದ್ದೆ. ನಮ್ಮಣ್ಣ ನನ್ನ ಕಡೆಗೇ ಕಡೆಗಣ್ಣು ಬೀರಿದ. ನೋಟು ಹಾಕಿದೆ. ಆಕೆ ಆರತಿ ಹಾಡು ಹಾಡುವಾಗ ನಾನು ಸಪ್ಪಳಾಗುವಂತೆ ತಾಳಹಾಕಿದೆ. 'ಪತಿತಂ ದೀನೋದ್ಧರಣಂ' ಎಂಬ ನಾರಾಯಣರಾವ್ ವ್ಯಾಸರ ಹಾಡಿನ ಧಾಟಿ! ಆದರೆ ಆಕೆ ನರ್ವಸ್ ಆಗಿ ತಾಳ-ಸ್ವರ ಎರಡೂ ತಪ್ಪಿದಳು. ಆರತಿ ಮುಗಿದಮೇಲೆ ಎಲ್ಲರ ತಲೆಗೆ 'ಕಾಮಿನಿಯಾ ಹೇರ್ ಆಯಿಲ್' ಬೊಟ್ಟು ಇಡುತ್ತಾ ಬಂದಳು. ಎಲ್ಲರಿಗೂ ತನ್ನ ಉಂಗುರದಿಂದ ಬೊಟ್ಟಿಟ್ಟರೆ ನನಗೆ ಹಾಗೇ ಬೆರಳಾಡಿಸಿದಳು. ಒ! ಅದೆಂತಹ ಸ್ಪರ್ಶ! ನನ್ನ ಕ್ರಾಪಿನ ಕೇಶರಾಶಿಯಲ್ಲಿ ಹೊಕ್ಕ ಆಕೆಯ ಬೆರಳು ನನ್ನ ಮೆದುಳಲ್ಲೇ ಏನೋ ಬರೆದಂತೆನಿಸಿತು. ತಲೆಯೊಳಗಿನ ಜಿಡ್ಡು ಬಿಟ್ಟು ಹೊಗಿತ್ತು. ಸಿಟ್ಟು ಮುಗುಳುನಗೆಯಾಗಿತ್ತು. ಅವಳೂ ಮುಗುಳ್ನಗೆ ಬೀರಿದಳು. ಇಷ್ಟು ಧೈರ್ಯ ಹೇಗೆ ಬಂತು ಇವಳಿಗೆ? ನನ್ನ ಪೆಚ್ಚುತನದ ಇಂಗಿತವನ್ನರಿತ ನನ್ನಕ್ಕನೇನಾದರೂ ಟಿಪ್ಸ್ ಕೊಟ್ಟಿರಬಹುದೆ? ಹೌದು. ನನ್ನಕ್ಕ ಬಹಳ ಸೂಕ್ಷ್ಮಮತಿ. ಅಂತೂ ನನ್ನಾಕೆ ಏನೋ ಕಮಾಯಿ ಮಾಡಿದ್ದಳು. ಪತ್ರದಲ್ಲಿ ಬಾಂಬ್ ಹಾರಿಸುವ ಪ್ರಮೇಯ ಬೀಳಲಿಲ್ಲ. ನನಗೆ ಆಕೆಯೆ ಸ್ನಾನಕ್ಕೆ ನೀರು ತೋಡಿಕೊಟ್ಟಳು! ಮೈ ಒರಸಿಕೊಳ್ಳಲು ಗಂಜಿಯ ಪಂಚೆ ತಂದುಕೊಟ್ಟಳು. ಬಹುಶಃ ನನ್ನ ಮೈ ಒರೆಸಲೂ ಒಪ್ಪಿಕೊಳ್ಳುತ್ತಿದ್ದಳೋ ಏನೊ! ನಾನೇ ಸುಮ್ಮನಾದೆ ನಸುಕಿನ ತುಳಸಿಕಟ್ಟೆಯ ರಾದ್ಧಾಂತ ನೆನೆದು.</p>
		<p>ಭರ್ತಿ ಉಪಹಾರವಾದ ಮೇಲೆ ಗ್ರಾಮಾಫೋನ್ ಹಚ್ಚಿಕೊಂಡು ಖುಷಿಯಲ್ಲಿದ್ದೆ. ಮಧ್ಯಾಹ್ನದ ಊಟ ಮಧ್ಯಾಹ್ನಕ್ಕೇ. ಧಾರವಾಡದ ಕೆಂಪು ಮಣ್ಣಿನಲ್ಲಿ ಎಡಬಲದ ಹಸಿರು ಮರಗಳ ಮಧ್ಯದಲ್ಲಿ ತಿರುಗಾಡುವುದೆಂದರೆ ಮನಸ್ಸಿಗೆ ತಂಪು. ಆದರೆ ಯಾರ ಜತೆ? ಶ್ಯಾಲಕನನ್ನು ಕರೆದುಕೊಂಡು ನಡೆದೆ. ಶ್ಯಾಲಕನೆಂದರೆ ಅರ್ಧಾಂಗಿಯ ಅರ್ಧ ಭಾಗವಂತೆ. ಆತನ ಬಾಯಿಂದ ಆಕೆಯ ಸಮಾಚಾರ ತಿಳಿಯಲು ಒಂದು ಅವಕಾಶ. ಫ್ರೆಂಡ್ಸ್ ಕಾಣುವುದಕ್ಕೆಂದು ಮನೆಯಲ್ಲಿ ಹೇಳಿ ಹೊರಬಿದ್ದೆವು.</p>
		<p>ಮಧ್ಯಾಹ್ನ ಮನೆಗೆ ಬರುವ ಹೊತ್ತಿಗೆ ಅಡುಗೆಮನೆಯಲ್ಲಿ ಮಸಾಲೆ ವಾಸನೆ. ಊಟಕ್ಕೆ ಬಟಾಟೆ ಬಜಿ! ನನ್ನಾಕೆಯೇ ಕರಿಯುತ್ತಿದ್ದಳು. ನನ್ನ ರುಚಿ, ಅಭಿರುಚಿಗಳೆಲ್ಲಾ ಆಕೆಗೆ ಗೊತ್ತು. ಚೆನ್ನಾಗಿ ಹಸಿವೆ ಮಾಡಿಕೊಳ್ಳಲೆಂದು ತಂಬಿಗೆ ಹಿಡಿದುಕೊಂಡು ಹಿತ್ತಲಲ್ಲಿ ಹೋಗುತ್ತೇನೆ! ಕಳ್ಳರು! ಹಗಲು ದರೋಡೆ! ನನ್ನಾಕೆ ನಾನು ಕಾಣಿಕೆ ಕೊಟ್ಟ ಸೀರೆಯನ್ನು ಒಗೆದು ಎರಡು ಪದರು ಮಾಡಿ ಹಿತ್ತಲಿನ ಕುಂಬಿಗೆ ಹಾಕಿದ್ದರೆ, ಯಾರೊ ಆಕಡೆ ಕಾಂಪೌಂಡಿನವರು ಮೆತ್ತಗೆ ಎಳೆದುಕೊಳ್ಳುತ್ತಿದ್ದರು! ನಾನು ಓಡಿದವನೆ (ಒಣಹಾಕಿದ) ನನ್ನಾಕೆಯ ಸೀರೆಯ ಸೆರಗು ಹಿಡಿದು ಈ ಕಡೆ ಬಲವತ್ತರವಾಗಿ ಎಳೆಯತೊಡಗಿದ್ದೆ. ಕುಂಬಿಯ ಆಚೆಗೆ ಯಾರೋ ಅಷ್ಟೇ ಬಲವತ್ತರವಾಗಿ ಆಚೆಗೆ ಎಳೆಯತೊಡಗಿದರು. 'ಯಾರವರು?' ಎಂದು ಕುಂಬಿಯ ಆಚೆಗೆ ನೋಡುತ್ತೇನೆ- ಆಚೆಯ ಮನೆಯ ತರುಣಿ! ಕುಮಾರಿ! ನಾನು ಕೈಬಿಟ್ಟೆ. ಆಕೆ ಸೀರೆ ಎಳೆದುಕೊಂಡು ಹೋದಳು. ಇದನ್ನು ನನ್ನವಳಿಗೆ ತಿಳಿಸುವುದು ಅನಿವಾರ್ಯವಾಯಿತು. ನನ್ನಕ್ಕನ ಮುಂದೆ ಹೇಳಿದೆ. ಅಕ್ಕ ಗಾಬರಿಗೊಂಡು ನನ್ನಾಕೆಗೆ ಹೇಳಿದಳು. ತಾನು ಯಾವುದೇ ಸೀರೆಯನ್ನು ಹಿತ್ತಲಲ್ಲಿ ಒಣ ಹಾಕಿಲ್ಲವೆಂದು ಹೇಳಬೇಕೆ? 'ಶಾಪೂರ ರಾಸ್ತಾ ಸೀರಿ ನಾ ತಂದುಕೊಟ್ಟಿದ್ದು' ಎಂದು ಗುಟ್ಟಿನಿಂದ ತಂದು ಕೊಟ್ಟದ್ದನ್ನು ಅಚಾತುರ್ಯದಿಂದ ರಟ್ಟುಮಾಡಿದೆ. ನನ್ನಾಕೆ ನಗುತ್ತ 'ಬಾಜೂಮನೆ ಬಕುಲಾಂದು ಇಂಥಾದ ಅದ ಸೀರಿ.' ನನ್ನಾಕೆ ನನಗೆ ಉತ್ತರವೆಂಬಂತೆ ನಮ್ಮಕ್ಕನಿಗೆ ಹೇಳಿದಳು. 'ಅಯ್ಯೋ ಫಜೀತಿ? ತಪ್ಪು ತಿಳುವಳಿಕೆ ಆತು ಅಂತ ತಿಳಿಸಿ ಬಾ ಅಂತ ಹೇಳು ಅಕ್ಕ' ಎಂದು ಆಕೆಗೆ ಆದೇಶವೆಂಬಂತೆ ಅಕ್ಕನಿಗೆ ಹೇಳಿದೆ. ಆಕೆಗೆ ನಗೆ ತಡೆಯಲಾಗಲಿಲ್ಲ.</p>
		<p>ಸಂಜೆ ಚಹಾ ಚಕ್ಕುಲಿ ಆಕೆ ಮಹಡಿಯ ಮೇಲೆ ನನ್ನ ಟೇಬಲ್‍ವರೆಗೂ ತಂದಿಡುವುದೇ? ಅಚ್ಚರಿಯೋ ಅಚ್ಚರಿ! ಕೀಚಕನ ಕೋಣೆಗೆ ಸುರಾಪಾತ್ರೆ ತರಲು ಬಂದ ಸೈರಂಧ್ರಿಯ ಗಾಬರಿ ಆಕೆಯ ಮುಖದ ಮೇಲೆ ಇರಲಿಲ್ಲ. ಚಹಾ ಪಾತ್ರೆಯನ್ನು ಪ್ರಿಯಕರನ ಟೇಬಲ್‍ಗೆ ತಂದಿಟ್ಟ ಖುಷಿ ಇತ್ತು ಅವಳ ಮುಖದ ಮೇಲೆ. ಅಚ್ಚರಿಯೋ ಅಚ್ಚರಿ!</p>
		<p>ರಾತ್ರಿ ಪಗಡೆಯ ಆಟಕ್ಕೆ ಗಂಡಸರೆಲ್ಲಾ ಒಂದು ಪಾರ್ಟಿ, ಹೆಂಗಸರೆಲ್ಲಾ ಒಂದು ಪಾರ್ಟಿ. ನನ್ನಾಕೆ ಗೆಲ್ಲಲಿ. ಆಕೆಯ ಮುಖದ ಮೇಲಿನ ನಗೆ ಬಾಡದಿರಲಿ <em>ಎಂಬುದೆ ನನ್ನ ಒಳಗಿನ ಆಸೆಯಗಿತ್ತು.</em> 'ದೋನಿ'ಗೆ ಕಡತ ಇಟ್ಟಿದ್ದರು. ನಾನು ಕೊನೆಯ ಕೈ. 'ಅಳಿಯಂದಿರೇ ಒಂದು ದೋನಿ' ಎಂದು ಪಾರ್ಟಿಯ ಧ್ವನಿಗಳು. ನನ್ನ ಕೈಯಿಂದ ತೀನಿ ಬಿದ್ದಾಗ ನನ್ನಾಕೆ ಚಪ್ಪಾಳೆ ಹಾಕಿ ನಕ್ಕಿದ್ದೇ ನಕ್ಕಿದ್ದು ನನ್ನನ್ನು ನೋಡಿ. ಇದೇನಚ್ಚರಿ?</p>
		<p>ಹುಬ್ಬಳ್ಳಿಗೆ ಬಾಲಗಂಧರ್ವನ ನಾಟಕ ಕಂಪನಿ ಬಂದಿತ್ತು. ಮಾವಂದಿರು ಎಲ್ಲ ಮಂಡಳಿಯನ್ನು ಹುಬ್ಬಳ್ಳಿಗೆ ಹೊರಡಿಸಿದರು. 'ದ್ರೌಪದೀ ವಸ್ತ್ರಾಪಹರಣ' ನಾಟಕ. ನನ್ನಾಕೆ ನನ್ನ ಬಳಿಯೇ ಕೂತುಕೊಳ್ಳಬೇಕೆ? ಅದೂ ಅಣ್ಣ, ಅಕ್ಕ, ಹಿರಿಯರ ಎದುರು! ಹಿಂದಕ್ಕೆ ನಾನು ಸಿನಿಮಾಕ್ಕೆ ಕರೆದೊಯ್ದಾಗ ಬೆದರಿದ ಚಿಗರೆಯಂತೆ ಸಿಡಿದು ಕುಳಿತಿದ್ದಳು. ಅಚ್ಚರಿಯೋ ಅಚ್ಚರಿ! ಮಗ್ಗುಲಿಗೆ ಕುಳಿತಿದ್ದರೂ ಆಕೆ ಮಾತನಾಡಿರಲಿಲ್ಲ. ದ್ರೌಪದಿಯ ವಸ್ತಾಪಹರಣದ ದೃಶ್ಯ. 'ಬಾಜೂ ಮನೆ ಬಕುಲಾ'ನ ಸೀರೆ ಅಪಹರಿಸುವಾಗಿನ ದೃಶ್ಯವನ್ನು ನೆನಪಿಗೆ ತಂತು. ಇದನ್ನು ಆಕೆಯ ಕಿವಿಯಲ್ಲಿ ಹೇಳೋಣ ಎಂದುಕೊಂಡೆ. ಧೈರ್ಯ ಸಾಲಲಿಲ್ಲ.</p>
		<p>ಮರುದಿನ ಅಳಿಯನಿಗೆ ಆರತಿ. ಉಡುಗೊರೆಯಾಗಿ ಸ್ಯಾಂಡೊ ರಿಸ್ಟ್‍ವಾಚ್! ನಮ್ಮಣ್ಣ ಅತ್ತಿಗೆ ಅಕ್ಕ ಅಂದೇ ಸಂಜೆ ಹೊರಡುವವರಿದ್ದರು. ಆದರೆ ಮರುದಿನಕ್ಕೆ ಹಾಕಿದರು ಪ್ರಸ್ತಾನ. ಅಂದು ರಾತ್ರಿ ಮತ್ತೆ ಆರತಿ ಅಕ್ಷತೆ! ನನಗೆ ಕುತೂಹಲದ ಅಚ್ಚರಿ!... ರಾತ್ರಿ ನನ್ನಾಕೆ ಮಹಡಿ ಏರಿ ಬಂದಿದ್ದಳು. ಜಮೀನು ಕಬ್ಜಾಕ್ಕೆ ಬಂದಿತ್ತು. ಈಗ ಜಮೀನಿನ ಮೇಲೆ ಉರುಳಾಡಿದರೂ ಕೇಳುವವರಿಲ್ಲ. ಅಯ್ ವಾಸ್ ನಾಟ್ ಓನ್ಲೀ ಮ್ಯಾರೀಡ್ ಬಟ್ ಆಲ್ಸೋ ದಟ್!.... ಮೊದಲ ದೀಪಾವಳಿಯು ಗುಬ್ಬಿ ಚಿಮಣಿಯ ಕತ್ತಲಾಗಿತ್ತು.</p>
		<p class="quote-author">
			-ಎನ್ಕೆ<br />(ಧಾರವಾಡ, ಭಾರತ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ನಾನು ಭಾರತೀಯನಾಗಿಯೂ ತಲೆಮರೆಸಿಕೊಂಡಾಗ...</h1>
		<p>ಅಮೇರಿಕನ್ನರು ಯುರೋಪಿನಲ್ಲಿ ಸಂಚರಿಸುತ್ತಿದ್ದಾಗ ತಾವು ಅಮೇರಿಕನ್ನರೆಂದು ಹೇಳಿದರೆ ವಿಯತ್‍ನಾಮ್ ಯುದ್ಧದ ಪ್ರಯುಕ್ತ ಟೇಕೆಗಳನ್ನೆದುರಿಸಬೇಕಾಗುತ್ತದೆಂಬ ಕಾರಣದಿಂದ ಕೆನೇಡಿಯನ್ನರೆಂದು ಹೇಳಿಕೊಂಡು ತಿರುಗುವುದು ಕೆಲ ವರ್ಷಗಳ ಹಿಂದೆ ಸಾಮಾನ್ಯವಾಗಿತ್ತು. ಹಿಚ್‍ಹೈಕ್ ಮಾಡುತ್ತಾ ಯುರೋಪಿಯನ್ ದೇಶಗಳಲ್ಲಿ ಸಂಚರಿಸುತ್ತಿದ್ದ ನನಗೂ ಇಂತಹ ಪ್ರಸಂಗ ಬರುತ್ತದೆಂದು ಕನಸುಮನಸಿನಲ್ಲಿಯೂ ಭಾವಿಸಿರಲಿಲ್ಲ.</p>
		<p>ಭಾರತೀಯನೆಂದು ಕರೆದುಕೊಳ್ಳಲು ನನಗೆ ನಾಚುಗೆಯೆನಿಸುತ್ತದೆಂದು ಮಾತ್ರ ದಯವಿಟ್ಟು ಭಾವಿಸಬೇಡಿ. ಅಥವಾ ಭಾರತದ ಬಗೆಗೆ ಬರುವ ಟೀಕೆಗಳನ್ನು ತಪ್ಪಿಸಲು ನಾನು ಹೀಗೆ ಮಾಡಿದೆನೆಂದೂ ಭಾವಿಸಬೇಡಿ. ನಿಜ ಹೇಳಬೇಕೆಂದರೆ ಭಾರತವನ್ನು ಅಷ್ಟಿಷ್ಟು ಅರಿತುಕೊಂಡವರ ಸಲಹೆ-ಸೂಚನೆಗಳಿಂದ ತಪ್ಪಿಸಿಕೊಳ್ಳಲೆಂದೇ ನಾನು ನನ್ನ ರಾಷ್ಟ್ರೀಯತೆಯನ್ನು ಮರೆಮಾಚಿದೆ. ಉದಾಹರಣೆಗೆ ಹೇಳುವುದಾದರೆ, ನನ್ನ ದೇಶ ಎಲ್ಲಿ ತಪ್ಪಿತೆಂಬುದನ್ನು ಚೆನ್ನಾಗಿ ಬಲ್ಲ ಟ್ರಕ್ ಡ್ರೈವರುಗಳು ಪ್ರವಾಸಕಾಲದಲ್ಲಿ ನನಗೆ ಬಹುಸಂಖ್ಯೆಯಲ್ಲಿ ಭೇಟಿಯಾಗಿದ್ದರು. ಅವರು ಹೇಳಿದುದನ್ನೆಲ್ಲ ನಾನು ಸಮಾಧಾನ ಚಿತ್ತದಿಂದಲೇ ಕೇಳಿಸಿಕೊಂಡೆ. ಆದರೆ ಇಡೀ ದೇಶದ ಭವಿಷ್ಯ ನನ್ನ ಕೈಯಲ್ಲಿಯೇ ಇದೆಯೆಂಬುದನ್ನು ಅವರ ಪೈಕಿ ಕೆಲವರು ಮನಗಾಣಿಸಲು ಪ್ರಯತ್ನಿಸಿದಾಗ ಮಾತ್ರ ಸಹನೆಯನ್ನು ಕಳೆದುಕೊಂಡೆ.</p>
		<p>ಗೋಮಾಂಸ ಸೇವನೆಯೊಂದೇ ಆಹಾರ ಸಮಸ್ಯೆಯಿಂದ ಪಾರಾಗಲು ಭಾರತಕ್ಕಿರುವ ಏಕಮೇವ ಮಾರ್ಗವೆಂದು ನನಗೆ ಹೇಳಿದವರ ಸಂಖ್ಯೆ ನೂರಾರು. ಇನ್ನು ಕೆಲವು ಸ್ನೇಹಮಯಿಗಳು ಭಾರತಕ್ಕೆ ಬರುವ ಇಚ್ಛೆಯನ್ನು ವ್ಯಕ್ತಪಡಿಸಿದರಾದರೂ ಮುಂಬಯಿ ಹಾಗೂ ದೆಹಲಿಗಳಲ್ಲಿ ಹುಲಿಗಳು ಅಧಿಕವಾಗಿರುವುದರಿಂದ ಅಲ್ಲಿ ಬರಲು ಧೈರ್ಯ ಸಾಲುತ್ತಿಲ್ಲ ಎಂದು ಹೇಳಿದರು.</p>
		<p>ಹೆಲ್‍ಸಿಂಕಿಯಲ್ಲಿ ನನಗೊಬ್ಬ ತರುಣಿ ಭೇಟಿಯಾಗಿದ್ದಳು. ಅವಳೂ ಭಾರತವನ್ನು ನೋಡಲು ತವಕಿಸುತ್ತಿದ್ದಳು. ಆದರೆ ಕಳೆದ ವರ್ಷ ಭಾರತದಲ್ಲಿ ಒಂದು ಸಾವಿರಕ್ಕೂ ಹೆಚ್ಚು ಜನ ಹಾವಿನ ಕಡಿತದಿಂದ ಮರಣಹೊಂದಿದರೆಂದು ಪತ್ರಿಕಾ ವರದಿಗಳನ್ನು ಅವಳ ತಂದೆ ತಾಯಿಗಳು ನೋಡಿದ್ದರಿಂದ ಭಾರತವನ್ನು ನೋಡಲು ಅವರು ಆ ತರುಣಿಗೆ ಅನುಮತಿಯನ್ನಿತ್ತಿರಲಿಲ್ಲ. ನಾನು ಆಸ್ಟ್ರಿಯದ ಇನ್ಸ್‍ಬ್ರಕಿನಲ್ಲಿ ಪ್ರವಾಸಿಸುತ್ತಿರುವಾಗ ಒಬ್ಬ ಮಹನಿಯರು ಹೇಳಿದರು, "ನೀವು ಆಕಳನ್ನು ಪವಿತ್ರತೆಯ ದೃಷ್ಟಿಯಿಂದ ನೋಡುವುದರಿಂದ ಅದನ್ನು ಕೊಲ್ಲಲು ಇಷ್ಟಪಡುವುದಿಲ್ಲವೆಂಬುದು ನನಗೆ ಗೊತ್ತು. ಆದರೆ ಕಷ್ಟಪಟ್ಟು ಬೆಳೆದ ಆಹಾರಧಾನ್ಯವನ್ನೆಲ್ಲ ಹಾಳು ಮಾಡುವ ಆ ಹೆಗ್ಗಣಗಳನ್ನೇಕೆ ನೀವು ಕೊಲ್ಲುವುದಿಲ್ಲವೋ ನಾನು ಕಾಣೆ." ಆಕಳಂತೆಯೇ ಗಣೇಶನ ವಾಹನವಾದ ಇಲಿಯನ್ನು ನಾವು ಪಾವಿತ್ರ್ಯದ ದೃಷ್ಟಿಯಿಂದ ನೋಡಿ ಅದನ್ನು ಸಂಹರಿಸುವುದಿಲ್ಲವೆಂದು ಅವರು ಭಾವಿಸಕೊಂಡಿರಬೇಕು.</p>
		<p>ನಾನು ಆಸ್ಟ್ರಿಯದಲ್ಲಿ ಸಂಚರಿಸುತ್ತಿದ್ದಾಗ ಭಾರತವು ರಾಜಸ್ಥಾನದ ಮರಳುಗಾಡಿನಲ್ಲಿ ಅಣು ಸಾಧನವನ್ನು ಸ್ಫೋಟಿಸಿತು. ಆಶ್ಟ್ರಿಯದಲ್ಲಿ ಇಂಗ್ಲೀಷ್ ಪೇಪರುಗಳು ದೊರೆಯುವುದು ಕಡಿಮೆ. ದೊರೆತರೂ ಕೇವಲ ಹಿಚ್‍ಹೈಕಿನಿಂದ ಪ್ರವಾಸಿಸುತ್ತಿರುವ ನನ್ನಂತಹವನಿಗಂತೂ ಬೆಲೆಯ ದೃಷ್ಟಿಯಿಂದ ಎಟುಕಲಾರದ್ದು. <em>ಹೀಗಾಗಿ </em>ನನಗೆ ಈ ಸುದ್ದಿ ಕೂಡಲೇ ಗೊತ್ತಾಗಲಿಲ್ಲ. ಆ ದಿನ ಡ್ರೈವರನೊಬ್ಬ ನನ್ನ ಬಳಿ ತನ್ನ ಕಾರನ್ನು ತಂದು ನಿಲ್ಲಿಸಿ, "ನಿಮ್ಮ ಜನರ ಹೊಟ್ಟೆಗೆ ಹಾಕಿ, ಮೊದಲು" ಎಂದು ಕೂಗಿದ. ಅವನು ಹೀಗೇಕೆ ಮಾಡಿದನೆಂಬುದು ತಿಳಿಯಲು ಕೆಲ ಕ್ಷಣಗಳೇ ಹಿಡಿದವು. ಭಾರತ ಅಣುಸಾಧನವನ್ನು ಸ್ಫೋಟಿಸಿದ ಸುದ್ದಿ ಪತ್ರಿಕೆಗಳಲ್ಲಿ ಅಚ್ಚಾದ ದಿನ, "ಅಣು ಬಾಂಬನ್ನು ತಯಾರಿಸುವ ಅವಶ್ಯಕತೆ ಈಗ ನಿಮ್ಮ ದೇಶಕ್ಕೆ ಏನಿತ್ತು?" ಎಂದು ಕನಿಷ್ಟಪಕ್ಷ ನೂರು ಜನರಾದರೂ ನನ್ನನ್ನು ಕೇಳಿರಬಹುದು.</p>
		<p>ಜನಗಳು ರಾಜಕೀಯ, ಸಾಂಸ್ಕೃತಿಕ, ಧಾರ್ಮಿಕ ಅಥವಾ ಮತ್ತಾವುದೇ ರಂಗಕ್ಕೆ ಸೇರಿರಲಿ, ಅತಿರೇಕವಾದಿಗಳಿಂದ ತೊಂದರೆಗೊಳಗಾದಷ್ಟು ನಾನು ಇನ್ನಾರಿಂದಲೂ ತೊಂದರೆಗೊಳಗಾಗಿಲ್ಲ.'ಹರೇರಾಮ, ಹರೇಕೃಷ್ಣ'ದಂತಹ 'ಜಗದೋದ್ಧಾರಕ'ರ ಗುಂಪಿನಿಂದ ಇಂದು ಯುರೋಪ್ ಖಂಡ ತುಂಬಿಹೋಗಿದೆ. ಭಾರತೀಯನೊಬ್ಬ ಈ ಜನರ ಕಣ್ಣಿಗೆ ಬಿದ್ದರೆ ಸಾಕು, ಅವನನ್ನು ತಾವಾಗಿಯೇ ಕರೆದು ಮಾತನಾಡಿಸಿ, ಭಾರತದಲ್ಲಿಂದು ಆಧ್ಯಾತ್ಮಿಕ ಕ್ರಾಂತಿಯುಂಟಾಗುವುದು ಎಷ್ಟು ಅವಶ್ಯವಾಗಿದೆಯೆಂಬ ಬಗ್ಗೆ ಅವನ ತಲೆ ಸಿಡಿದುಹೋಗುವಂತೆ ಭಾಷಣ ಬಿಗಿಯುವುದರಲ್ಲಿ ಅವರಿಗೆ ಹೆಮ್ಮೆಯೇ ಹೆಮ್ಮೆ.</p>
		<p>ಇಂಥಾ ಪ್ರಸಂಗಗಳಲ್ಲಿ ಭಾರತೀಯನೆಂದು ಕರೆದುಕೊಳ್ಳುವುದಕ್ಕಿಂತ ಕಲ್ಯಾಣ, ಉಡುಪಿ ಅಥವಾ ಕಾರ್ಕಳವೆಂಬ ರಾಷ್ಟ್ರದ ನಿವಾಸಿಯೆಂದು ಕರೆದುಕೊಳ್ಳುವುದು ಎಷ್ಟೋ ವಾಸಿ. ಇದರಿಂದಾಗಿ ಏನಿಲ್ಲೆಂದರೂ ಅವರ ಉಪದೇಶವನ್ನು ಕೇಳುವ ಗೊಳಾದರೂ ತಪ್ಪುತ್ತದೆ. ಅಲ್ಲದೆ ಆ ಸ್ವಕಪೋಲಕಲ್ಪಿತ ದೇಶದ ಬಗ್ಗೆ ಒಳ್ಳೇ ರಸವತ್ತಾದ ಭಾಷಣವನ್ನು ಬಿಗಿಯುವ ಸುಯೋಗವೂ ನಿಮಗೆ ಲಭಿಸುತ್ತದೆ. ಆಗ ನೀವು ಉಡುಪಿಯೆಂಬ ರಾಷ್ಟ್ರವು ಶಾಂತಸಾಗರದಲ್ಲಿದೆಯೆಂದೂ ಅದರ ಜನಸಂಖ್ಯೆ ಹತ್ತು ಲಕ್ಷಕ್ಕಿಂತ ಕಡಿಮೆಯಾಗಿದೆಯೆಂದೂ ಆ ದೇಶವು ಎರಡೇ ಎರಡು ವರ್ಷಗಳ ಹಿಂದೆ ಸ್ವಾತಂತ್ರ್ಯವನ್ನು ಪಡೆಯಿತೆಂದೂ ಹೇಳಬಹುದು. ಅಲ್ಲದೆ ಆ ದೇಶದ ಸಾಗರ ತಟಕ್ಕೆ ವರ್ಷಕ್ಕೊಂದು ಸಲ ನಾವೆ ಬರುವುದರಿಂದ ವಿದೇಶಗಳಲ್ಲಿ ಸಂಚರಿಸಿದ ಆ ದೇಶದ ಹತ್ತು ಜನರಲ್ಲಿ ನೀವೂ ಒಬ್ಬರೆಂದು ಹೇಳಿ ಬೆನ್ನುಚಪ್ಪರಿಸಿಕೊಳ್ಳಲೂ ಬಹುದು.</p>
		<p class="quote-author">
			-ಆರ್ಥರ್ ಪೈಸ್<br />(ನ್ಯೂಯಾರ್ಕ್, ನ್ಯೂಯಾರ್ಕ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ದುಡಿವ ಮಡದಿಗೆ ಮನೆಯೂ ಆಫೀಸು ? !</h1>
		<p>ಹಿಂದಿನ ಕಾಲದಲ್ಲಿ ಏನೋ ಸ್ವಲ್ಪ ಕೆಲಸ ಮಾಡಿ ಮನೆಯನ್ನೂ ಸಾಗಿಸಿಕೊಂಡು ಹೋಗುತ್ತಿದ್ದ ಮಹಿಳೆ ಈಗ ಪುರುಷನಿಗೆ ಸರಿಸಮಾನಳು. ಇದಕ್ಕೇ ನೋಡಿ ಕೆಲಸ ಮಾಡುವ ಗಂಡಸರಿಗಿಂತ ಕೆಲಸ ಮಾಡುವ ಹೆಂಗಸರಿಗೆ ಒಂದು ವಿಶೇಷತೆ ಎಂದು. ಈ ಗುಂಪನ್ನು ನೀವು ಸುಲಭವಾಗಿ ಗುರುತಿಸಬಹುದು. ಇವರ ಮಾತಿನಲ್ಲಿ ಸಾಧಾರಣವಾಗಿ ಬರುವ ವಾಕ್ಯ "ಅಯ್ಯೋ ನನಗೆ ಟೈಮೇ ಇಲ್ಲಪ್ಪಾ! ಕೆಲಸನೂ ಮಾಡಿ, ಆ ಮೀಟಿಂಗ್, ಈ ಮೀಟಿಂಗ್ (ಗಾಸಿಪ್), soಛಿiಚಿಟ ಚಿಛಿಣiviಣies ಎಲ್ಲಾ ಸೇರಿ ನನಗೆ busಥಿ busಥಿ ಆಗಿಬಿಟ್ಟಿದೆ. ಟೈಮೇ ಇಲ್ಲ, ಏನು ಮಾಡುವುದು", ಎನ್ನುವರು. ಇವರಿಗೆ ಆಸೆ, ಆಸಕ್ತಿ, ಬೇರೆಯವರ ಬಗ್ಗೆ ಕುತೂಹಲ, ಎಲ್ಲಾದಕ್ಕಿಂತಲೂ ಹೆಚ್ಚಾಗಿ ತಿoಟಿಜeಡಿ ತಿomಚಿಟಿ ನಂತೆ ಒಬ್ಬಳೇ ಎಲ್ಲಾ ಮಾಡಬೇಕೆಂದು ಅತಿ ಆಸೆ. ಈ ಚಕ್ರವ್ಯೂಹದಲ್ಲಿ ಸಿಕ್ಕಿ ತನ್ನ ಸುತ್ತಲೂ ಸಮಯದ ಅಭಾವವನ್ನು ಹೆಣೆದುಕೊಳ್ಳುವುದು.</p>
		<p>ನನ್ನ ದಿನಚರಿಯನ್ನು ಸ್ವಲ್ಪ ಕೇಳಿನೋಡಿ, ನಿಮಗೇ ತಿಳಿಯುತ್ತದೆ- ಸಮಯದ ಅಭಾವ ಎಷ್ಟರ ಮಟ್ಟಿಗೆ ಕೆಲಸ ಮಾಡುತ್ತದೆ ಎಂದು. ಹಾಗೇ "ನಮ್ಮ ಮನೆಯಲ್ಲಿ ದೋಸೆ ತೂತಾದರೆ ಬೇರೆಯವರ ಮನೆಯಲ್ಲಿ ದೋಸೆ ತೂತೇ ಅಥವಾ ಕಾವಲಿನೇ ತೂತೆ?", ಗಾದೆ ನಿಜವೇ ನೋಡಿ. ಈ ತಿoಡಿಞiಟಿg ತಿomಚಿಟಿ ಇದಾಳಲ್ಲಾ ಅವಳು ಯಂತ್ರದಂತೆ, ಇನ್ನೂ ಹೆಚ್ಚಾಗಿ ಹೇಳಬೇಕೆಂದರೆ ಪಾದರಸದಂತೆ ಮತ್ತು ಛಿomಠಿuಣeಡಿನಂತೆ ಇರಬೇಕು ಎಂದು ನನ್ನ ಯಜಮಾನರ ಅಭಿಪ್ರಾಯ- ಬೆಳಗಿನ ಅವರ ಸುಪ್ರಭಾತ ಮೊದಲುಗೊಳ್ಳುತ್ತದೆ. ಬೆಳಿಗ್ಗೆ ಸ್ವಲ್ಪ ಅವರಿಗಿಂತ ಮುಂಚೆಯೇ ಎದ್ದು ಕಾಫಿ, ಬೆಳಗಿನ ಲಘು ಉಪಹಾರ ಮಾಡಿ ಅವರು ಹೊರಡುವ ವೇಳೆಗೆ ಕೆಲಸಕ್ಕೆ ಹೋಗಲು ನಾನು ರೆಡಿಯಾಗಿರಬೇಕು. ತಡ ಯಾರದಾದರೂ ತಪ್ಪು ನಂದೇ. ಕಾರಿನ ನಮ್ಮ ಸಂಭಾಷಣೆಯಲ್ಲಿ ನಮ್ಮವರ ಚಾಕಚಕ್ಯತೆ ಎದ್ದು ಕಾಣಿಸುತ್ತಿರುತ್ತದೆ. "ಇವತ್ತು ಮಧ್ಯಾಹ್ನ ಸ್ವಲ್ಪ ಈ ಛಿoಟಿಜಿeಡಿeಟಿಛಿe ಟeಣಣeಡಿs ಣಥಿಠಿe ಮಾಡಿ, ಛಿoಠಿies ಮಾಡಿ, ಹಾಗೇ mಚಿiಟ ಮಾಡಿ ಬಿಡುತ್ತೀಯಾ ಠಿಟeಚಿse. ಙou ಚಿಡಿe ಚಿ ತಿoಟಿಜeಡಿಜಿuಟ ತಿiಜಿe ಚಿನ್ನಾ!" ಎನ್ನುವರು. ನನ್ನ ಲಂಚ್ ಸಮಯದಲ್ಲಿ ಇವರ ಠಿeಡಿsoಟಿಚಿಟ seಛಿಡಿeಣಚಿಡಿಥಿ ಆಗಬೇಕು ನಾನು. ನನ್ನ ಲಂಚ್ ಸಮಯವೆಲ್ಲಾ ಯಜಮಾನರ ಕೆಲಸ, ಏನಾದರೂ ಮನೆಗೆ ಸಾಮಾನು ಖರೀದು ಮಾಡುವುದು, ಬ್ಯಾಂಕಿಂಗ್, soಛಿiಚಿಟ seಡಿvice ನಲ್ಲೇ ಕಳೆದು ಹೊಗುತ್ತದೆ. ಎಂದಾದರೂ ನಮ್ಮ ಯಜಮಾನರಿಗೆ, "ನೋಡಿ, ನಿಮ್ಮ ಆಫೀಸಿನ ಹತ್ತಿರದ ಅಂಗಡಿಯಲ್ಲಿ ಇವತ್ತು ಆ giಜಿಣ iಣems ನೋಡುವಿರಾ", ಅಂದರೆ ಸರಿ, ಅವರು busಥಿ busಥಿ, ಬಾಸ್ ಜೊತೆ ಊಟಕ್ಕೆ ಹೊಗಬೇಕು, ಇಲ್ಲವೇ ಮತ್ತೊಂದು ಬೆಣ್ಣೆಯ ಮಾತು ಹೊರಬರುತ್ತದೆ. "ನನಗೆ ಅದೆಲ್ಲಾ ಗೊತ್ತಾಗಲ್ಲಮ್ಮಾ, ನೀನಾದರೆ ಣಚಿಟeಟಿಣeಜ, ನಿನಗೆ ಒಳ್ಳೆ iಜeಚಿs ಇದೆ, ನೀನೇ ತಂದು ಬಿಡು". ನಾನು ಸಾಯಂಕಾಲ ಆಫೀಸ್ ಕೆಲಸ ಮುಗಿಸಿ ಈ ಕಾರ್ಯಗಳನ್ನು  ನೋಡಿಕೊಂಡು ಮನೆಗೆ ಬರುವುದು ಲೇಟು. ಮನೆಗೆ ವಾಪಸ್ಸು ಬರುವಾಗ ಕಾರಿನಲ್ಲೇ ಮತ್ತೆ ಶುರುವಾಗುತ್ತದೆ ನಮ್ಮವರ ಸಂಭಾಷಣೆ, "ಅಯ್ಯೋ, ಹೊಟ್ಟೆ ಹಸಿತಾ ಇದೆ, ಚಕ್ಕುಲಿ, ಕೋಡುಬಳೆ ತಿಂದು ಎಷ್ಟೊ ದಿನವಾಯಿತು, ಯಾರೂ ಮಾಡಿ ಕೊಡುವವರೇ ಇಲ್ಲ. ಹೋಗಲಿ, ಒಂದೆರಡು ದೋಸೆ ಮಾಡಿ ಬಿಡುತಿಯಾ ಮನೆಗೆ ಹೋದ ತಕ್ಷಣ" ಎನ್ನುವರು! ಸರಿ ಸುಸ್ತಾದ ನನಗೆ ಕಾಫಿ ಕುಡಿದು ಸ್ವಲ್ಪ ಕಾಲು ಚಾಚುವ ಅವಕಾಶ ಗಾಳಿಯಲ್ಲಿ ತೂರಿ ಹೋಗುತ್ತದೆ!! ಇದು ಬರೀ sಟಿಚಿಛಿಞ ಅಷ್ಟೆ. ಇದಾದ ನಂತರ ಕುಳಿತರೆ, 'ಅರೆ! ಇದೇನು ಕುಳಿತು ಬಿಟ್ಟೆ ಬೇಗ ಬೇಗ ಕೆಲಸ ಮುಗಿಸಿಬಿಡು, ಊಟಮಾಡಿ ಒಟ್ಟಿಗೇ ಟಿ.ವಿ. ನೋಡೋಣ' ಎಂದು ಅವಸರ ಮಾಡುವರು. ಇಷ್ಟೆಲ್ಲಾ ಕತೆ ಕೇಳಿ ಕೆಲಸ ಮಾಡಿ ಸುಸ್ತಾದ ನನಗೆ ಠಿeಡಿsoಟಿಚಿಟ ಕೆಲಸ ಮರೆಯಾಗಿ ಹಾಸಿಗೆಯಲ್ಲಾದರೂ ಕಾಲು ಚಾಚೋಣವೆಂದು ಅನಿಸುತ್ತದೆ.</p>
		<p>ಹಾಗೆ ನೋಡಿದರೆ ಇಂಡಿಯಾದಲ್ಲಿ ಇದೇ ರೀತಿ ಆಫೀಸ್ ಕೆಲಸ ಮಾಡಿದರೆ ಹೇಗೆ ಎಂದು ಯೋಚಿಸಿದರೆ, ಇಂಡಿಯಾದಲ್ಲಿ ಅತ್ತಿಗೆಯ ದಿನಚರಿ ನೆನಪಿಗೆ ಬರುತ್ತದೆ. ಅತ್ತಿಗೆ ಬೆಳಿಗ್ಗೆ ಕಾಫಿ, ಉಪಹಾರ ಮಾಡಿ ಆಫೀಸಿಗೆ ಹೊರಟರೆ ಮನೆಕೆಲಸದವಳು ಪಾತ್ರೆ ತೊಳೆದು, ಬಟ್ಟೆಯನ್ನು ವಾಶರ್‍ನಲ್ಲಿ ಒಗೆದು, ಮನೆ ಚೊಕ್ಕಟಮಾಡಿ, ಒಂದು ಗಂಟೆಯ ಸಮಯದಲ್ಲಿ ಮನೆಗೆಲಸ ಮುಗಿಸಿ ಸಾಯಂಕಾಲ ಅತ್ತಿಗೆ ಬರುವ ವೇಳೆಗೆ ಮನೆ ಆಹ್ವಾನಿಸುವಂತೆ ಇರುತ್ತದೆ. ಮಕ್ಕಳನ್ನು ನೋಡಲು, ಚಿಕ್ಕಪುಟ್ಟ ಕೆಲಸ ಮಾಡಲು ಮನೆಯಲ್ಲಿ ಮತ್ತೊಬ್ಬ ನಾನಿ ಬೇರೆ. ಸಾಯಂಕಾಲ ಅಣ್ಣ ಮನೆಗೆ ಬರುವ ವೇಳೆಗೆ ಅತ್ತಿಗೆ ರಾತ್ರಿಯ ಅಡಿಗೆ ತಯಾರು ಮಾಡಿ, ಹೊರಗಡೆ ವಾಕಿಂಗ್ ಹೋಗಲು ರೆಡಿ. ಮಗುವಿನಿಂದಾಗಿ ಮನೆಯಲ್ಲಿ ಇರಬೇಕಾಗಿಲ್ಲ. ಶಾಪಿಂಗ್ ಆಗಲಿ, ಮನೆಯ ಎಲ್ಲ ಕೆಲಸವನ್ನಾಗಲಿ ಒಬ್ಬರೇ ಮಾಡಬೇಕಾಗಿಲ್ಲ. ಅಥವಾ ಯಜಮಾನರ ಜತೆ ೫೦:೫೦ ಎಂದು ಶೇರ್ ಮಾಡಬೇಕಾಗಿಲ್ಲ. ಯಂತ್ರದಂತೆ ಚಕಚಕ ಎಂದು ಜigiಣಚಿಟ ಛಿಟoಛಿಞ ಮುಂದೆ ಇಟ್ಟು ಕೆಲಸ ಮಾಡಬೇಕಾಗಿಲ್ಲ.</p>
		<p>ನಮ್ಮ ಈ ಕೆನಡಾ ದೇಶದಲ್ಲಿ ಕರ್ನಾಟದ ಹೆಚ್ಚು ಮಂದಿ ಮಹಿಳೆಯರು ಕೆಲಸ ಮಾಡುವರು. ಇವರು ಸದಾ ನಗುನಗುತ್ತಾ mಚಿiಟಿ ಛಿomಠಿuಣeಡಿ ನಂತೆ ಆಫೀಸ್, ಮನೆ ಕೆಲಸ ಮಾಡುತ್ತಲೇ ಇರುವರು. ಹೊರಗಡೆ ಅಪ್ಪನಂತೆ ಹೆಚ್ಚು ಬುದ್ಧಿ ಉಪಯೊಗಿಸಿ ದುಡಿಯಬೇಕು, ಮನೆಯಲ್ಲಿ ಅಮ್ಮನಂತೆ ಅಕ್ಕರೆಯಿಂದ ಯಜಮಾನರನ್ನು, ಮಕ್ಕಳನ್ನು, ಮನೆಕೆಲಸವನ್ನು ನೋಡಬೇಕು. "ಮಾಡಿದ್ದುಣ್ಣೋ ಮಹರಾಯ" ಎನ್ನುವ ಗಾದೆ ಕೇಳಿಲ್ಲವೆ? ಮಹಿಳೆಯರು ಸ್ವತಂತ್ರ ಸುಖದ ಜೊತೆಗೆ ಕಷ್ಟ-ನಷ್ಟಗಳು ಇರಬೇಕಲ್ಲವೇ? ಆದರೆ ಮನೆಯಲ್ಲಿ ಪತಿದೇವರು, ಮಕ್ಕಳು ಸ್ವಲ್ಪ ಅಕ್ಕರೆಯಿಂದ ನೋಡಿದರೆ ಮಹಿಳೆಯ ಜೀವನದ ಶ್ರಮ ಸಾರ್ಥಕವಾಗುತ್ತದೆ.</p>
		<p>ಮನೆಯನ್ನೂ ಹೊರಗಿನ ಆಫೀಸ್ ಕೆಲಸವನ್ನೂ, ತನ್ನ ಎಲ್ಲಾ ಆಸೆ, ಧ್ಯೇಯಗಳನ್ನು ಸರಿಸಾನವಾಗಿ ಅಬ್ಯಾಸ ಮಾಡಿ ಜೀವನದಲ್ಲಿ ವಿಶ್ರಾಂತಿಯನ್ನು ಕಾಣುವವಳೇ ಗೆಲುವಿನ ಆಧುನಿಕ ಮಹಿಳೆ! ಈ ದೇಶದ ಡಿoboಣs ಕೂಡ ಇಂತಹ ಮಹಿಳೆಯ ಸ್ಥಾನವನ್ನು ಭರ್ತಿ ಮಾಡಲು ಹಿಂದೇಟು ಹಾಕುವುದರಲ್ಲಿ ಆಶ್ಚರ್ಯವಿಲ್ಲ!!</p>
		<p class="quote-author">
			-ನಿರ್ಮಲಾ ಮೂರ್ತಿ<br />(ಟೊರೊಂಟೋ, ಕೆನಡಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">''ಸುಲಿದ ಬಾಳೆಯ ಹಣ್ಣಿನಂದದಿ....''</h1>
		<p>ನಾವಿಬ್ಬರು ದಂಪತಿಗಳು ಕೆಲಸ ಮಾಡುತ್ತಿದ್ದೇವೆ; ಹಾಗಾಗಿ ನಮ್ಮ ಮಕ್ಕಳನ್ನು ಮನೆಯಲ್ಲೆಯೇ ಬಿಟ್ಟು ಹೋಗುವ ಬಗೆಯೆಂತು? ಆಲೊಚಿಸಿ, ಕೊನೆಗೆ, ಮಕ್ಕಳನ್ನು ನೋಡಿಕೊಂಡು, ಗೃಹಕೃತ್ಯದ ಕೆಲಸದಲ್ಲಿ ಸಹಾಯಕವಾಗುವ ಒಬ್ಬಳು ಮನೆಗೆಲಸದವಳನ್ನು ನೇಮಿಸಿಕೊಳ್ಳಬೇಕೆಂದು ತೀರ್ಮಾನಿಸಿದೆವು.</p>
		<p>ಅದೃಷ್ಟವಶಾತ್ ನಮಗೆ ಒಬ್ಬಳು ಒಳ್ಳೆಯ ಊouse ಏeeಠಿeಡಿ ಸಿಕ್ಕಳು. ಆಳು ಒಬ್ಬಳು ಪೋಲಿಷ್ ಹೆಂಗಸು. ನಮ್ಮ ಮಕ್ಕಳನ್ನು, ನಮ್ಮಷ್ಟೇ ಪ್ರೀತಿಯಿಂದ ಅವಳು ನೋಡಿಕೊಳ್ಳುತ್ತಾಳೆ. ಅವಳ ಸಹವಾಸದಿಂದ ನಮ್ಮ ಮಕ್ಕಳು ಆಟ ಪಾಟಗಳಲ್ಲಿ ಸಂತೋಷದಿಂದಿರುವರಲ್ಲದೆ, ಅವಳಾಡುವ Poಟish ಭಾಷೆಯನ್ನೂ ಕಲಿತಿದ್ದಾರೆ!</p>
		<p>ಒಂದು ಬಾರಿ ಏನಾಯ್ತು, ಗೊತ್ತಾ? ನಮ್ಮ ಮನೆಯ ಹತ್ತಿರವೇ ಇರುವ, ಒಂದು ಬ್ಯಾಂಕ್‍ಗೆ, ಪ್ರತಿ ವಾರವೂ ಹೋಗುವಂತೆ, ನಾನು ಹೋಗಿದ್ದೆ, ಮಕ್ಕಳು ದೀಪಕ್ ಮತ್ತು ದರ್ಶನ್ ಅವರನ್ನೂ ಕರೆದುಕೊಂಡು. ನನ್ನ ಸರದಿಗಾಗಿ ಕಾಯುತ್ತ ನಾನು ನಿಂತಿದ್ದೆ; ಮಕ್ಕಳು ಏನೋ ಮಾತನಾಡಿಕೊಂಡು ಆಟವಾಡಿಕೊಳ್ಳುತ್ತಿದ್ದರು. ಬ್ಯಾಂಕ್ ಮ್ಯಾನೇಜರ್ ನನ್ನ ಬಳಿ ಬಂದು, ಮುಗಳ್ನಗೆಯಿಂದ,</p>
		<p>"ಆo ಥಿou miಟಿಜ, iಜಿ I ಚಿsಞ ಥಿou someಣhiಟಿg?" ಎಂದು ಕೇಳಿದರು.</p>
		<p>"ಔಜಿ ಛಿouಡಿse, ಟಿoಣ! Pಟeಚಿse go ಚಿheಚಿಜ," ಎಂದು ನಾನು ಹೇಳಿದೆ. ನಮ್ಮಿಬ್ಬರ ಸಂಭಾಷಣೆ ಇಂಗ್ಲಿಷಿನಲ್ಲೇ ಮುಂದುವರಿಯಿತು. ಅವಳು ಕೇಳಿದಳು:</p>
		<p>ನನ್ನ ಮಕ್ಕಳ ಕಡೆ ಕೈ ಮಾಡಿ ತೋರಿಸುತ್ತ- "ನಿಮ್ಮ ಮಕ್ಕಳಿಗೆ ಪೋಲಿಷ್ ಭಾಷೆ ಗೊತ್ತಾ? ಅವರಿಬ್ಬರೂ ಪರಸ್ಪರ ಪೋಲಿಷ್‍ನಲ್ಲಿ ಮಾತನಾಡಿಕೊಳ್ಳುವುದನ್ನು ನಾನು ಕೇಳಿದೆ. ನಾನೂ ಪೋಲೆಂಡ್‍ನವಳೇ. ನೀವು ಭಾರತೀಯರಲ್ಲವೇ? ಇಬ್ಬರು ಭಾರತೀಯ ಮಕ್ಕಳು ಇಲ್ಲಿ ಪೋಲಿಷ್ ಮಾತನಾಡುತ್ತಿರುವುದನ್ನು ಕಂಡು ಸೋಜಿಗವಾಯ್ತು. ಅದಕ್ಕೇ ಕೇಳಿದೆ...."</p>
		<p>ನಾನು, "ಓ ಅದಾ? ನಮ್ಮ ಮನೆಯಲ್ಲಿ ಒಬ್ಬಳು ಪೊಲಿಷ್ ಹೆಂಗಸು ಹೌಸ್‍ಕೀಪರ್ ಆಗಿ ಇದ್ದಾಳೆ. ಅವಳಿಂದ ಇವರು ಪೋಲಿಷ್ ಕಲಿತಿದ್ದಾರೆ" ಎಂದು ಹೇಳಿದೆ.</p>
		<p>"ಇನ್ನೊಂದು ವಿದೇಶೀ ಭಾಷೆಯನ್ನು ಅವರು ಕಲಿತಿರುವುದು ಎಷ್ಟೋ ಒಳ್ಳೆಯದು. ನಾನು ಹೀಗೆ ವಿಚಾರಿಸಿದೆ ಎಂದು ನೀವು ತಪ್ಪು ತಿಳಿಯಲಿಲ್ಲ ತಾನೆ?" ಎಂದು ಆ ಮ್ಯಾನೇಜರಮ್ಮ ಪುನಃ ಪುನಃ ಕ್ಷಮೆ ಯಾಚಿಸುವ ದನಿಯಲ್ಲಿ ಕೇಳಿದರು.</p>
		<p>ನಾನು ಮಾತನ್ನು ಮುಂದುವರಿಸಿ,</p>
		<p>"ಹಾಗೇನೂ ಇಲ್ಲ; ಇನ್ನೊಂದು ವಿಚಾರಾನೂ ನಿಮಗೆ ಹೇಳ್ಲೇನು? ಏನಾದರೂ ಗುಟ್ಟನ್ನ ಅಪ್ಪ, ಅಮ್ಮನಿಂದ ಮುಚ್ಚಿಡಬೇಕೂಂತಿದ್ದರೆ, ಇವರು ಏನು ಮಾಡ್ತಾರೆ ಗೊತ್ತಾ?- ತಮ್ಮ ತಮ್ಮಲ್ಲಿ ಪೋಲಿಷ್ ನಲ್ಲೇ ಮಾತಾಡಿಕೋತಾರೆ!"- ಎಂದೆ.</p>
		<p>ಇದನ್ನು ಕೇಳಿ ಬ್ಯಾಂಕ್ ಮ್ಯಾನೇಜರ್‍ಲ್ಲದೆ, ಅಲ್ಲಿದ್ದ ಇನ್ನಿತರ ಬ್ಯಾಂಕ್ ಖಿeಟಟeಡಿ ಮುಂತಾದ ಅಧಿಕಾರಿಗಳೆಲ್ಲರೂ ನಗಲು ಪ್ರಾರಂಭಿಸಿದರು.</p>
		<p>ಮತ್ತೊಂದು ದಿನ ದೀಪಕ್ ಸ್ಕೂಲಿನಿಂದ ಬಂದವನು, ಬಹಳ ಹಿಗ್ಗಿನಿಂದ ನಮ್ಮ ಹೌಸ್‍ಕೀಪರ್ ಬಳಿ, ಹೇಗೆ ತಾನು ತನ್ನ ಟೀಚರ್ ಮತ್ತು ತನ್ನ ಒಬ್ಬ ಸ್ನೇಹಿತನ ತಾಯಿಗೆ (ಆಕೆಗೆ ಇಂಗ್ಲಿಷ್ ಬರುತ್ತಿರಲಿಲ್ಲ!), ಇಂಗ್ಲಿಷ್‍ನಿಂದ ಪೋಲಿಷ್‍ಗೆ, ಪೋಲಿಷ್‍ನಿಂದ ಇಂಗ್ಲಿಷ್‍ಗೆ ದುಭಾಷಿ ಕೆಲಸ (iಟಿಣeಡಿಠಿಡಿeಣ) ಮಾಡಿದೆನೆಂದು ಹೆಮ್ಮೆಯಿಂದ ಹೇಳಿಕೊಳ್ಳುತ್ತಿದ್ದ. ಅದನ್ನು ಕೇಳಿ ನಮ್ಮ ಪೋಲಿಷ್ ಸಾಕುತಾಯಿಗೆ ಆದ ಸಂತೋಷವಂತೂ ಹೇಳತೀರದು!</p>
		<p>ಉಪಾಧ್ಯಾಯರು ಮತ್ತು ತಂದೆತಾಯಿಗಳ ಸಮ್ಮಿಳನವೊಂದಕ್ಕೆ ಹೋಗಿದ್ದಾಗ, ನಾನು ಈ ಪ್ರಸಂಗವನ್ನು ದೀಪಕ್‍ನ ಉಪಾಧ್ಯಾಯರಿಗೆ ಹೇಳಿದಾಗ, "ಮಾತಾಪಿತೃಗಳು ಭಾರತೀಯರು, ವಾಸಿಸುತ್ತಿರುವುದು ಅಮೆರಿಕಾದಲ್ಲಿ, ಪೊಲೆಂಡ್‍ನ ಮಹಿಳೆ ಮನೆಗೆಲಸದಾಕಿ, ಮಕ್ಕಳು ಮಾತನಾಡುವುದು ಇಂಗ್ಲಿಷಿನಲ್ಲಿ ಮತ್ತು ಪೋಲಿಷ್‍ನಲ್ಲಿ: ಇದು ನಂಬಲಾಗದಷ್ಟು ಸೋಜಿಗದ ಸಂಗತಿ" ಎಂದರು.</p>
		<p>ಅವರ ಮತು ಮುಗಿಯುತ್ತಲೇ ನಾನು,</p>
		<p>"ಇನ್ನೂ ಕೇಳಿ, ನಮ್ಮ ಮನೆಯ ಒಂದು ಕಾರ್ ಜಪಾನಿನದು, ಇನ್ನೊಂದು ಜರ್ಮನಿಯದು. ನೋಡಿ, ಎಷ್ಟೊಂದು ರಾಷ್ಟ್ರಗಳು ಪ್ರತಿನಿಧಿಸಿವೆ, ನಮ್ಮ ಮನೆಯೊಂದರಲ್ಲೇ..." ಎಂದೆ.</p>
		<p>"ಹೌದು, ಎಂಥ ಆಶ್ಚರ್ಯ! ನಿಮ್ಮ ಸುತ್ತ ಒಂದು ಪುಟ್ಟ ಜಗತ್ತೇ ಇದೆ."- ಎಂದರು ಆಕೆ.</p>
		<p>ನಮ್ಮ ಮಕ್ಕಳಿಗೆ ನಾವು ಚಿಕ್ಕ ವಯಸ್ಸಿನಲ್ಲಿ ಯಾವ ಭಾಷೆಯನ್ನಾದರೂ ಕಲಿಸಬಹುದು. ಆದುದರಿಂದ ಭಾರತೀಯ ಭಾಷೆಯಲ್ಲಿ(ವಿಶೇಷವಾಗಿ, ಕನ್ನಡದಲ್ಲಿ) ಮನೆಯಲ್ಲಿ ಮಾತನಾಡಿದರೆ, ಅವರು ಆ ಭಾಷೆಯನ್ನೂ (ಕನ್ನಡವನ್ನು) ಕಲಿಯುತ್ತಾರೆ. ಮನೆಯಲ್ಲೂ, ಮನೆಯ ಹೊರಗೂ, ಶಾಲೆಯಲ್ಲೂ ಇಂಗ್ಲಿಷ್‍ನ್ನೇ ಎಲ್ಲರೂ ಮಾತನಾಡುವುದರಿಂದ ಆ ಭಾಷೆಯನ್ನು ಕಲಿಸುವ ಅಗತ್ಯವಿಲ್ಲದೇ, ಮಕ್ಕಳು ತಾವಾಗಿಯೇ ಅದನ್ನು ಕಲಿಯುತ್ತಾರೆ. ಇತರ ಭಾಷೆಗಳನ್ನು ನಾವೇ ಅವರಿಗೆ ಕಲಿಸಬೇಕು.</p>
		<p>ನೀವೂ ಪ್ರಯೋಗ ಮಾಡಿ ನೋಡಿ: ಕಲಿಸಿ, ಕನ್ನಡವನ್ನು; ತಿಳಿಸಿ, ಕನ್ನಡ ಕಲಿತಿದ್ದಾರೆ- ಎಂದು!</p>
		<p class="quote-author">
			-ಡಾ| ಕು ರಾ ಸರೊಜಾ<br />(ವಿಲ್ಲೋ ಬ್ರೂಕ್, ಇಲಿನಾಯ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಊರು ಬಿಟ್ಟೆವು, ನಾವು ಕಟ್ಟಿದೆವು, ಮೂಟೆಯನು!</h1>
		<p><strong>ದಿಲ್ಲಿಯಿಂದ ಹಳ್ಳಿಗೆ</strong></p>
		<p>ಒಂದೂವರೆ ವರ್ಷ ಹಿಂದಿನ ಮಾತು. ನನ್ನ ಯಜಮಾನರೂ ಅವರ ಇಬ್ಬರು ಬಾಲ್ಯ ಗೆಳೆಯರೂ ಓeತಿ ಔಡಿಟeಚಿಟಿsನಲ್ಲಿ ಕೂತು ಹರಟೆ ಹೊಡೆಯುತ್ತಾ ಇದ್ದಾರೆ. ಸುಮಾರು ವರ್ಷಗಳ ನಂತರ ಮೂವರೂ ಒಟ್ಟುಗೂಡಿದ್ದಾರೆ. ರಾತ್ರಿ ೨ ಗಂಟೆಯ ಸಮಯ. ಮಾತು ಎಲ್ಲಿಂದೆಲ್ಲಿಗೆ ಬಂತು- ಬಾಲ್ಯದ ಶಾಲೆಯ ದಿನಗಳು, ಸಂಸಾರ, ಮರಿಮಕ್ಕಳು; ಕೊನೆಯದಾಗಿ ತಮ್ಮ ಛಿಚಿಡಿeeಡಿ ಹಾಗೂ ರಿob ವಿಷಯ ಬಂತು. ಒಬ್ಬ ಹೇಳಿದ- ತಾನು ತನ್ನದೇ ಆದ ಅoಟಿsಣಡಿuಛಿಣioಟಿ ಅomಠಿಚಿಟಿಥಿ ಕಂಪನಿ ಶುರು ಮಾಡಬೇಕೆಂದಿದ್ದೇನೆ ಎಂದು. ಇನ್ನೊಬ್ಬ ಹೇಳಿದ, ಖಿeಚಿಛಿhiಟಿg ಮಾಡುವಾಗಲೂ ಖeಚಿಟಣoಡಿ ಆಗಿ ಕೆಲಸ ಶುರು ಮಾಡುವ ಅಂದಾಜು ಉಂಟು ಎಂದು. ನನ್ನ ಯಜಮಾನರ ಬಾರಿ ಬಂದಾಗ ಅವರೆಂದರು ಒಂದೆರಡು ವರ್ಷಕ್ಕೆ Sಚಿbbಚಿಣiಛಿಚಿಟ ಮಾಡುವ ಆಲೋಚನೆ ಉಂಟು ಪರದೇಶದಲ್ಲಿ ಎಂದು. ಉಳಿದಿಬ್ಬರೂ ದಿಗ್ಭ್ರಾಂತರಾದರು; ಆಶ್ಚರ್ಯಪಟ್ಟು ಹುಬ್ಬೇರಿಸಿದರು. ಇದೇನಿದು, ೭ ವರ್ಷದಿಂದ ಹಗಲೂ ರಾತ್ರಿ ಸತತವಾಗಿ ದುಡಿದು meಜiಛಿಚಿಟ ಠಿಡಿಚಿಛಿಣiceನ್ನು ಒಳ್ಳೆಯ ಸ್ಥಿತಿಗೆ ತಂದು ನಿಲ್ಲಿಸಿದ್ದಾರೆ; ತಾನಿದ್ದ ಊರಿನಲ್ಲಿ ಒಳ್ಳೆಯ ವೈದ್ಯ ಎಂದು ಹೆಸರು ಗಳಿಸಿದಾರೆ; ಹೊಸತಾಗಿ ಕಟ್ಟಿಸಿದ ಅಟiಟಿiಛಿ ಇದೆ, ಕೈಗೆ ಸಾಕಷ್ಟು ಸಂಪಾದನೆ ಇದೆ, ಇನ್ನೇನು ಬೇಕು ಮನುಷ್ಯನಿಗೆ ಎಂದವರು ಎಣಿಸಿರಬೇಕು. ಇದೇನು ಹುಚ್ಚು ಯೋಚನೆ ಎಂದು ಅವರು ತಮಾಷೆ ಮಾಡಿದರು</p>
		<p>ಇದಾಗಿ ಒಂದು ವರ್ಷ ಕಳೆಯಿತು. ನಮ್ಮ ಯಜಮಾರನ ತಲೆಯಲ್ಲಿ ಈ  Sಚಿbbಚಿಣiಛಿಚಿಟ ಎಂಬ ಹುಳ ಕೊರೆಯುತ್ತಲೇ ಇತ್ತು. ಸುಮಾರು ಕಡೆ ನನಗೆ ಹೇಳದೇ ಚಿಠಿಠಿಟಥಿ ಮಾಡಿದ್ದರೂ ಎಂದು ಕಾಣ್ಸತ್ತೆ. ಒಚಿಥಿ-ಎuಟಿe ೮೭ರಲ್ಲಿ ಸೌದಿ ಅರೇಬಿಯಾದಿಂದ ಸುಮಾರು ಕೆಲಸದ oಜಿಜಿeಡಿ ಕೂಡಾ ಬಂತು. ಆವಾಗಲೇ ನನಗೆ ಗೋಚರವಾಯಿತು, ಇದು ತಮಾಷೆಯಲ್ಲವೆಂದೂ ನಿಜವಾಗಿ ಇವರಿಗೆ ಪರದೇಶಕ್ಕೆ ಹೋಗುವ ಆಲೋಚನೆ ಉಂಟೆಂದೂ ನಿಶ್ಚಿತವಾಯಿತು.</p>
		<p>ಇದಕ್ಕೆ ಉತ್ತೇಜನ ಕೊಟ್ಟವಳು ನಾನೇ ಎನ್ನಿ. ೭ ವರ್ಷಗಳಿಂದ ಸತತವಾಗಿ ರೋಗಿಗಳ ಆರೈಕೆ; ದುಡಿದ, ತಿeeಞeಟಿಜನಲ್ಲಿಯೂ ಎಲ್ಲಿಯೂ ಹೋಗಲಿಕ್ಕಿಲ್ಲ. ಒಂದುವೇಳೆ ಒಂದೆರಡು ದಿನಕ್ಕೆ ಹೋಗಿ ಬಂದರೇ, ಬಂದಮೇಲೆ ಮೈ ಮುರಿಯುವಷ್ಟು ಕೆಲಸ, ಠಿಚಿಠಿeಡಿ ತಿoಡಿಞ, ಛಿಚಿಣಛಿhiಟಿg uಠಿ, ಛಿoಡಿಡಿesಠಿoಟಿಜeಟಿಛಿe' semiಟಿಚಿಡಿs, ಣeಚಿಛಿhiಟಿg- ಒಂದೇ ಎರಡೇ, ನೂರಾರು ಕೆಲಸಗಳು. soಟo ಠಿಡಿಚಿಛಿಣice ಆದ್ದರಿಂದ ರಜೆ ತೆಗೆದುಕೊಂಡು ಹೋಗುವ ಹಾಗಿಲ್ಲ. ಹೆಚ್ಚೆಂದರೆ ೨ ವಾರ. ಭಾರತಕ್ಕೆ ಹೋಗಿಬರಲು ೨ ವಾರ ಸಾಕೆ? ತಾಳಿ ಕಟ್ಟಿದ ಹೆಂಡತಿಗಿಂತ ಸೊಂಟಕ್ಕೆ ಕಟ್ಟಿಕೊಂಡ 'ಃeeಠಿeಡಿ'ರೇ ಜಾಸ್ತಿಯಾಯಿತಲ್ಲ ಇವರಿಗೆ! ಊಟ ತಿಂಡಿ ಆರಾಮವಾಗಿ ಕೂತುಕೊಂಡು ಮಾಡಿದ್ದಿಲ್ಲ ಈ ಏಳು ವರ್ಷದಲ್ಲಿ; ರಾತ್ರಿ ಸರಿಯಾಗಿ ೫-೬ ಗಂಟೆ ಒಂದೇ ಸಮನೆ ನಿದ್ರೆ ಮಾಡಿದ್ದಿಲ್ಲ; ಆರಾಮವಾಗಿ ಸಂಡಾಸಿಗೆ ನಿತ್ಯಕರ್ಮ, ಸ್ನಾನ ಮಾಡಲಿಕ್ಕೂ ಇಲ್ಲ; ಆಸ್ಪತ್ರೆಯಿಂದ ಮನೆಗೆ ಕಾಲಿಟ್ಟಾಗಲೇ ಶುರುವಾಗುವುದು ಃeeಠಿeಡಿನ ಸುಶ್ರಾವ್ಯ ಸಂಗೀತ!!</p>
		<p>ನನಗೇನೋ ಈ ಡಿouಣiಟಿe ಅಭ್ಯಾಸವಾಗಿದೆ. ಮದುವೆಯಾಗಿ ಅಮೇರಿಕಾಗೆ ಬಂದಾಗ ನಮ್ಮ ಯಜಮಾರರು ಡಿesiಜeಟಿಛಿಥಿ ಮಾಡುತ್ತಲಿದ್ದರು- ಪ್ರತೀ ಮೂರನೇ ದಿನ ಓighಣ ಅಚಿಟಟ. ಈ ೧೫-೧೬ ವರ್ಷದಲ್ಲಿ ಹೊಂದಿಕೊಂಡಿರುವೆನು. ಅಲ್ಲದೇ ನನ್ನ ಗೆಳೆಯರು ನನ್ನ ಮನೆ, ನನ್ನ ಮಕ್ಕಳ ಕೆಲಸ, ಥಿogಚಿ, ಬಂದು ಹೋಗುವ ಅತಿಥಿಗಳು, quiಟಣiಟಿg ಕಲಿಯುವುದು, ಭಾರತದಿಂದ, ಇತರ ದೇಶಗಳಿಂದ ಬಂದ ವಿದ್ಯಾರ್ಥಿಗಳಿಗೆ ನನ್ನ ಕೈಲಾದ ಸಹಾಯ ಮಾಡುವುದು, ಒಂದೇ ಎರಡೇ, ಮಾಡಲು ಹೋದರೆ ನನಗೆ ೨೪ ಗಂಟೆ ಸಾಲದು. ಮನೆ ಎಂದರೆ ಹಾಗೆ ಬರುವವರಿರಬೇಕು, ಹೋಗುವವರಿರಬೇಕು. ೫೦ ಜನರಿರುವ ರಿoiಟಿಣ ಜಿಚಿmiಟಥಿಯಲ್ಲಿ ಬೆಳೆದ ನನಗೆ ಮನೆ ಯಾವಾಗಲೂ ನಂದ ಗೋಕುಲದ ಹಾಗೆ ಝಣ ಝಣ ಎಂದಿರಬೇಕು. ನಾನು ಹೇಗೆಂದರೆ ಹಾಗೆ ಂಜರಿusಣ ಮಾಡುವೆನು. ನಾನು ಗೃಹಿಣಿಯಲ್ಲವೇ! ಗಂಡನ ಏಳಿಗೆಗಾಗಿ ತ್ಯಾಗ ಮಾಡಲು ಸಿದ್ಧ, ಆದರೆ ಮಕ್ಕಳು? ಅವರನ್ನು ಹೇಗೆ ಸಮಜಾಯಿಸಲಿ? "ಆಚಿಜಜಥಿ, ಇವತ್ತು ಭಾನುವಾರ, ಇವತ್ತೂ ಹೋಗಲೇಬೇಕೇ ಆಸ್ಪತ್ರೆಗೆ" ಎಂದು ಯಾವಾಗಲೂ ಪ್ರಶ್ನಿಸುತ್ತಾರೆ. ಮಕ್ಕಳು ದೊಡ್ಡವರಾಗುತ್ತಾ ಇದ್ದಾರೆ. ಮಗಳಿಗೆ ೧೨ ವರ್ಷ, ಮಗನಿಗೆ ೭ ವರ್ಷ. ತಂದೆ ಮಕ್ಕಳು ಒಂದೇ ಮನೆಯಲ್ಲಿ ವಾಸಿಸುತ್ತಾರೆ ವಿನಹ ತಂದೆಗೆ ಮಕ್ಕಳೊಟ್ಟಿಗೆ ಆಡಲೂ ಪುರುಸೊತ್ತಿಲ್ಲ. ಊಟ ತಿಂಡಿ ಮಾಡಲೂ ಪುರುಸೊತ್ತಿಲ್ಲ, ಅವರ ಶಾಲೆಗೆ ಹೋಗಿ ನಾಟಕ ಗೀಟಕ ನೋಡಲು ಸಮಯವಿಲ್ಲ. ಹೌದು, ಊರಿನಲ್ಲಿ ನನ್ನ ತಂದೆಯು ಹಗಲೂ ರಾತ್ರಿ ದುಡಿದಿದ್ದಾರೆ. ಆದರೆ ಅವರಿಗೆ ದೊಡ್ಡ ಜವಾಬ್ದಾರಿ ಇತ್ತು. ನಾವೆಲ್ಲ ತಂದೆಯೊಟ್ಟಿಗೆ ಎಷ್ಟು ಆಡಿದ್ದೇವೆ, ಅವರೇನು ನಮ್ಮ ಒಟ್ಟಿಗೆ ಸಮಯ ಕಳೆದಿದ್ದಾರೆ (ಖಿime sಠಿeಟಿಜ ಮಾಡಿದ್ದಾರೆ) ಎಂದು ನಾವು ನೀವು ಕೇಳಬಹುದು, ಆದರೆ ಊರಿನಲ್ಲಿ ತಂದೆ busಥಿ ಇದ್ದರೆ ಉಳಿದವರಿದ್ದಾರೆ- ದೊಡ್ಡಪ್ಪ, ಚಿಕ್ಕಪ್ಪ, ಅಜ್ಜ, ನೆರೆಹೊರೆಯ ಮಕ್ಕಳು, ಅವರೊಂದಿಗೆ ಲಗೋರಿ ಆಟ, ಛಿಡಿiಛಿಞeಣ, ಚೆನ್ನೆಮಣೆ, ಗಜ್ಜಿಗ ಎಂದೆಲ್ಲಾ ಗೆಳೆಯರೊಟ್ಟಿಗೆ ಆಡಿ ಊಟದ ಸಮಯಕ್ಕೆ ಮನೆ ಹೊಕ್ಕುವದಿತ್ತು ನಾವೆಲ್ಲ. ಈ ಅಮೇರಿಕಾದಲ್ಲಿ ಅದು ಸಾಧ್ಯವೇ? ಬಂದು-ಹೊಗುವವರು ತಿeeಞ-eಟಿಜನಲ್ಲಿ ಮಾತ್ರ. ತಂದೆಯನ್ನು ಬಿಟ್ಟರೆ ಬೇರೆ ಯಾವ ಗಂಡಸರಿದ್ದಾರೆ ಮನೆಯಲ್ಲಿ? ತಂದೆಯಿಂದ ಯಾವ iಟಿಜಿಟueಟಿಛಿe ಇಲ್ಲದೆ ಮಕ್ಕಳು ಬೆಳೆಯುತ್ತಿದ್ದಾರಲ್ಲ ಎಂದೆನಿಸಿತು. ಇನ್ನು ಕೆಲವೇ ವರ್ಷದಲ್ಲಿ ಮಗಳು ಕಾಲೇಜಿಗೆ ಹೊಗಿಬಿಟ್ಟರೆ ಮತ್ತೆ ಅವರೆಲ್ಲಿ ನಮ್ಮ ಬಳಿ ನಿಲ್ಲುವರು? ಅವರಿಗೆ ತಂದೆ ತಾಯಿಯ ಅಗತ್ಯ ಇರುವುದು ಈಗಲೇ ಅಲ್ಲವೇ? ಹೇಗಾದರೂ ಮಾಡಿ ಮಕ್ಕಳೊಟ್ಟಿಗೆ ಜಾಸ್ತಿ ಸಮಯ ಕಳೆಯುವ ಹಾಗೆ ಮಾಡಬೇಕು ಎಂದು ಎಣಿಕೆ ಹಾಕಿದೆ.</p>
		<p>ನಮ್ಮೂರಲ್ಲಿ ೨-೩ ಜನ ತರುಣ ವೈದ್ಯರಿಗೆ heಚಿಡಿಣ ಚಿಣಣಚಿಛಿಞ ಬಂದಾಗ ಈ sಚಿbbಚಿಣiಛಿಚಿಟ iಜeಚಿ ಇನ್ನೂ ಸೊಗಸಾಗಿ ಕಂಡಿತು. ಹೌದು, ನಿದ್ರೆ ಕೆಟ್ಟು, ಸರಿಯಾಗಿ ಸರಿಯಾದ ಸಮಯದಲ್ಲಿ ಊಟ ತಿಂಡಿ ಮಾಡದೇ ಹಗಲೂ ರಾತ್ರಿ ದುಡಿದರೆ ಮನುಷ್ಯನಿಗೆ ಏನಾದೀತು? ವೈದ್ಯರು ರೋಗಿಗಳಿಗೆ ಉಪದೇಶ ಕೊಡಲಿಕ್ಕೆ exಠಿeಡಿಣಗಳು. ಆದರೆ ತಮ್ಮ ಜೀವನದ ಜಾಗ್ರತೆ ಮೂಡುವವರಲ್ಲ! ನನ್ನ ತಿoಡಿಞಚಿhoಟiಛಿ ಗಂಡನ ಆರೊಗ್ಯ ಕೈ ಮೀರಿದರೆ ಎಂಬ ಭಯ ಕಾಡಿತು. ಹಣಕ್ಕಿಂತಲೂ ಮೇಲಾಗಿ ಇರುವ ಭಾಗ್ಯ ಒಂದಿದೆಯಲ್ಲ- "ಅದೇ ಆರೊಗ್ಯ ಭಾಗ್ಯ". ಇದನ್ನು ಕಾಪಾಡಲು ಸಿದ್ಧಳಾದೆ.</p>
		<p>ನಮಗಿಬ್ಬರಿಗೂ ತುಂಬಾ ಪ್ರಯಾಣದ ಹುಚ್ಚು- ಪರದೇಶವನ್ನು ನೋಡುವ ಉತ್ಕಟಾಕಾಂಕ್ಷೆ. ಮಲೇಶಿಯಾದಲ್ಲಿ ೨ ವರ್ಷ ಕಳೆದ ನಮಗೆ, ೪-೫ ವರ್ಷಕ್ಕೊಮ್ಮೆಯಾದರೂ ಪರದೇಶಕ್ಕೆ ಹೋಗುವ ಬಯಕೆ. ಬರೀ ಒಂದೆರಡು ವಾರ ನಿಂತ ಮಾತ್ರಕ್ಕೆ ಒಂದು ದೇಶದ ಆಚಾರ ವಿಚಾರ ನೀತಿ ನಿಯಮ ತಿಳಿಯಲು ಅಸಾಧ್ಯ. ೬ ತಿಂಗಳಿಂದ ಒಂದೆರಡು ವರ್ಷವಾದರೂ ನಿಲ್ಲಬೇಕು. ಜೀವನದಲ್ಲಿ  ಮನುಷ್ಯನಿಗೆ ಏನೂ ಅಸಾಧ್ಯವಲ್ಲ. ಜೀವನದಲ್ಲಿ ಏನಾದರೂ ಸಾಧಿಸುವ ಆಸೆ ಬಲವಾಗಿದ್ದರೆ ಅದನ್ನು ಸಾಧಿಸಿಯೇ ತೀರಬೇಕು. ಓoಣhiಟಿg is imಠಿossibಟe ಎಂದು ಹೇಳುತ್ತಿದ್ದ ನನ್ನ ತಂದೆಯ ಉವಾಚ ನೆನಪಾಯಿತು. ಸರಿ, ನಮ್ಮ ಠಿಟಚಿಟಿ ಮುಂದುವರಿಯಿತು. ನಾನೂ ಚಿಠಿಠಿಟiಛಿಚಿಣioಟಿ ಣಥಿಠಿe ಮಾಡಲು ಶುರು ಮಾಡಿದೆ. ಆದರೆ ಒಂದೆರಡು ತಿಂಗಳಲ್ಲೇ ನಾವು ಗಂಟು ಮೂಟೆ ಕಟ್ಟಿ ಪರದೇಶಕ್ಕೆ ಹೊರಡಲಿದ್ದೇವೆ ಎಂದು ಕನಸಿನಲ್ಲಿಯೂ ಎಣಿಸಿರಲಿಲ್ಲ. ಇನ್ನೂ ಒಂದು ವರ್ಷದಲ್ಲಿ ಆರಾಮವಾಗಿ ಹೊರಟರಾಯಿತು ಎಂದು ಎಣಿಸಿದ್ದೆ. ನನ್ನ ಯಜಮಾನರು ಸಾಯಂಕಾಲದ್ದು ಂಡಿಚಿbiಛಿ ಪಾಠ ಕಲಿಯಲು ಶುರುಮಾಡಿದರು. ಸುಮಾರು ಓದಲಿಕ್ಕೆ ಬರೆಯಲಿಕ್ಕೆ ಕಲಿತರು. ಇನ್ನೂ ಸಮಯವಿದೆಯಲ್ಲ ಯಾಕೆ ಇಷ್ಟು ಗಡಿಬಿಡಿ ಎಂದು ನಾನು ಹೇಳುತ್ತಲೇ ಇದ್ದೆ.</p>
		<p>ಇನ್ನೊಂದು ತಿಂಗಳೊಳಗೆ ೨-೩ Iಟಿಣeಡಿvieತಿ ಕೂಡಾ ಮುಗಿಯಿತು. ಔಜಿಜಿeಡಿ ಕೂಡಾ ಬಂದವು. ಒಂದು ಕಡೆ ಅಮೇರಿಕನ್ ಶಾಲೆ ಇಲ್ಲ ಎಂದೂ, ಇನ್ನೊಂದು ಕಡೆ ಅoಟಿಣಡಿಚಿಛಿಣ ಸರಿ ಇಲ್ಲವೆಂದೂ ನಾವು ಹೋಗಲಿಲ್ಲ. ಕೊನೆಯದಾಗಿ ಎuಟಥಿ ತಿಂಗಳಲ್ಲಿ ೪ ಗಂಟೆಗೆ ಬಿಳಿಗ್ಗೆ Phoಟಿe ಬಂತು. ಒಂದು ತಿಂಗಳೊಳಗೇ ಬಂದು ಕೆಲಸ ಶುರು ಮಾಡಬೇಕೆಂದೂ, ಗಿisಚಿ ಎಲ್ಲಾ ತಯಾರು ಮಾಡಿ ಕಳಿಸುತ್ತೇವೆಂದೂ ಮಕ್ಕಳಿಗೆ ಬೇಕಾದ ಶಾಲೆಗಳುಂಟೆಂದೂ ಹೇಳಿದರು. ಹೇಗಾದರೂ ಮಾಡಿ ೬ ವಾರ ಬೇಕು ಎಲ್ಲಾ ಠಿಚಿಛಿಞ ಮಾಡಲು ಎಂದು ಕೇಳಿ ಶುರುಮಾಡಿದೆವು ಗಂಟು ಮೂಟೆ ಕಟ್ಟಲು.</p>
		<p>ಈ ವಿಷಯ ೨-೩ ಜನರಿಗೆ ಮಾತ್ರ ತಿಳಿಸಿದ್ದೆವು. ಇಂತಹ ವಿಷಯದಲ್ಲಿ ಜನರು Suಠಿಠಿoಡಿಣ ಕೊಡುವುದಕ್ಕಿಂತ ಹೆದರಿಸುವುದೇ ಜಾಸ್ತಿ. ಮೊದಲೇ ನಮ್ಮ ಮನಸ್ಸಿನಲ್ಲಿ ಸಾವಿರಾರು ಯೋಚನೆಗಳು- ನಾವು ಮಾಡುವುದು ಸರಿಯೇ, ಇಷ್ಟು ಒಳ್ಳೆಯ ಊರು ಬಿಟ್ಟು ಹೋಗುತ್ತಿದ್ದೇವಲ್ಲ, Pಡಿಚಿಛಿಣice ಬಿಟ್ಟು ಹೋಗುತ್ತಿದ್ದೇವಲ್ಲ, ಮಕ್ಕಳು ಹೇಗೆ ಚಿಜರಿusಣ ಮಾಡಿಯಾರು, ಹೋಗುವ ಊರು ಹೇಗಿರಬಹುದು, ಸೆಕೆ ವಿಪರೀತ ಆದರೆ ಮಾಡುವುದೇನು, sಣoಡಿm ಜusಣ ಬಂದರೆ ಏನು ಅನಾಹುತವೋ- ಒಂದಲ್ಲ, ಎರಡಲ್ಲ ಹನುಮಂತನ ಬಾಲದ ಹಾಗೇ ಎಣಿಸಿದಷ್ಟು ಜಾಸ್ತಿಯಾಗುವುದು ಯೊಚನೆಗಳು ಸರಪಣಿ!</p>
		<p>ಸರಿ, ಒಂದು ಪುಸ್ತಕದಲ್ಲಿ ಏನೆಲ್ಲ ಮಾಡಬೇಕೆಂದು List ಮಾಡಿದೆವು. ಖeಚಿಟ ಇsಣಚಿಣe ಚಿgeಟಿಣ ಕರೆದು ಮನೆ, ಆಫೀಸು ಬಾಡಿಗೆಗೆ ಕೊಡುವುದೆಂದಾಯ್ತು. ಪತ್ರಿಕೆಯಲ್ಲಿ ಪರದೇಶಕ್ಕೆ ಹೋಗುವವರಿದ್ದೇವೆ Sಚಿbbಚಿಣiಛಿಚಿಟಗೆ, Pಚಿಣieಟಿಣ ಗಳೆಲ್ಲ ಬಂದು ತಮ್ಮ ತಮ್ಮ ಛಿhಚಿಡಿಣ ತೆಗೆದುಕೊಂಡು ಹೋಗಬೇಕೆಂತಲೂ ಬಿನ್ನವಿಸಿಯಾಯ್ತು. ನನ್ನ ಯಜಮಾನರಿಗೆ ಪರದೇಶಕ್ಕೆ ಹೊಗುವ ಹುಮ್ಮಸ್ಸಿನಿಂದಿದ್ದರೂ ೬-೭ ವರ್ಷದಿಂದ ಸತತ ಚಿಕಿತ್ಸೆಮಾಡಿ ಗುಣಪಡಿಸಿದ ರೊಗಿಗಳನ್ನು ಬಿಟ್ಟು ಹೋಗುವ ದುಃಖ. ಇನ್ನು ಯಾವ ವೈದ್ಯರ ಚಿಕಿತ್ಸೆಯೋ ಅವರಿಗೆ ಎಂಬ ಆತಂಕ. ಮಕ್ಕಳಿಗೆ ಹೇಳಿದೆವು- ನಮ್ಮ ಒಟ್ಟಿಗೆ ಬರುವಿರೋ ಇಲ್ಲಾ ಅಮೇರಿಕದಲ್ಲೇ ಶಾಲೆಗೆ ಹೋಗುವಿರೋ ಎಂದು. ನಮ್ಮನ್ನು ಬಿಟ್ಟು ಇರಲಾರರು ಎಂದು ಧೈರ್ಯದಿಂದಲೇ ಕೇಳಿದೆವು. ನಮ್ಮ ನಂಬಿಕೆಯೇ ನಿಜವಾಯ್ತು. ಪಾಪ, ನಮ್ಮನ್ನು ಹಿಂಬಾಲಿಸದೇ ಅವರಿಗೆ ಬೇರೆ ಉಪಾಯವಿದೆಯೇ? Iಣ ತಿiಟಟ be suಛಿh ಚಿ ಡಿeತಿಚಿಡಿಜiಟಿg experience ಜಿoಡಿ ಣhe ಛಿhiಟಜಡಿeಟಿ ಎಂದು ಅವರ ಗುರುಗಳು, ಗೆಳೆಯರೂ ಹೇಳಿದರು. ನಮ್ಮ ಶಾಲೆ, ನಮ್ಮ ಮನೆ, ನಮ್ಮ ಕೋಣೆ, ನಮ್ಮ ಗೆಳೆಯರು ಎಲ್ಲಾ ಬಿಟ್ಟು ಹೋಗಬೇಕೇ ಎಂದೇ ಕೇಳಿದರು ನಮ್ಮ ಮಕ್ಕಳು. ಇಷ್ಟು ಸಣ್ಣ ಪ್ರಾಯದಲ್ಲೇ ಎಷ್ಟು ಬಂಧನ, ಚಿಣಣಚಿಛಿhmeಟಿಣ ಈ ಮಕ್ಕಳಿಗೆ, ಮತ್ತೆ ನಮಗೆ ಬೆಳೆದವರಿಗೆ ಹೇಗಾಗಬೇಕು?</p>
		<p>ಮನೆ, ಮಠ, ಆಫೀಸು, ಠಿಚಿಣieಟಿಣs ಊರು ಎಂದು ಕೂತರೆ ಸಾಯುವ ತನಕ ಹೀಗೆಯೇ ಇಲ್ಲಿಯೇ ಕೂಡಬೇಕು. ಇದೆಲ್ಲವನ್ನೂ ತೊರೆಯಬೇಕು. ಈ ಮಾಯಾಪಾಶದಿಂದ, ಶೃಂಖಲೆಯಿಂದ ಮುಕ್ತರಾಗಬೇಕು ಎಂದು ವೇದಾಂತಿಯ ಹಾಗೆ ಗಟ್ಟಿ ಮನಸ್ಸು ಮಾಡಿದೆವು. ಬೆಳಿಗ್ಗೆಯಿಂದ ರಾತ್ರಿ ಮುಂಜಾನೆಯವರೆಗೆ ಪ್ರತೀ ದಿನ ಒಂದು ತಿಂಗಳು ನಡೆಯಿತು ನಮ್ಮ Pಚಿಛಿಞiಟಿg. ಮಾರಲು ಹಾಕಿದ ಕಾರು, ಗಿಚಿಟಿ ನೋಡಲು ಬರುವ ಜನ, ಬಾಡಿಗೆಗೆ ಮನೆ ನೋಡಲು ಬರುವ ಜನ, ಮನೆಯಲ್ಲಿ ಕೆಲಸ, ಆಫೀಸಿನಲ್ಲಿ ಕೆಲಸ- ಸಾಗಿತ್ತು ನಮ್ಮ ಕೆಲಸ ಹೇಗೋ ನಿರಾತಂಕವಾಗಿ..... ಕೇಳಿದ ನಮ್ಮ ಗೆಳೆಯರು, ಆಪ್ತರು, ಅಕ್ಕ-ಪಕ್ಕದ ಮನೆಯವರು ಎಲ್ಲರೂ ಚಕಿತರಾದರು. ಈ ಮನೆ ಬಿಟ್ಟು ಊರುಬಿಟ್ಟು ಹೋಗುವಿರಾ? ವಾಪಾಸ್ಸು ಬಂದಾಗ ಠಿಡಿಚಿಛಿಣice ಪುನಃ ಮೊಟ್ಟಮೊದಲಿನಿಂದ ಆರಂಭಿಸಬೇಕಲ್ಲ, ಮನೆಯ ಸ್ಥಿತಿ ಏನಾಗಬಹುದು ಎಂದೆಲ್ಲಾ ಹೇಳಿದರು ನಮ್ಮ ಬಳಿ. ಪಾಪ ನಮಗಿಂತ ಅವರಿಗೆ ಜಾಸ್ತಿ ಯೋಚನೆ, ಮನುಷ್ಯನೇ ಸ್ಥಿರವಲ್ಲ, ಮತ್ತೆ ಯಾಕೆ ಮನೆ ಮಠದ ಯೋಚನೆ? "ಬಂದದ್ದೆಲ್ಲ ಬರಲಿ ಗೋವಿಂದನ ದಯೆ ಇರಲಿ" ಎಂದು ಎಣಿಸಿ ನಮ್ಮ ಕೆಲಸ ಹಿಂಜರಿಯದೇ ಮುನ್ನಡೆಯಿತು. ಅದೂ ನಾವು ಹೋಗುದುದು ಸೌದಿ ಅರೇಬಿಯಾಗೆ ಎಂದು ಹೇಳಿದಮೇಲೆ ಜನರಿಗೆ ಸಿಡಿಲು ಬಡಿದಂತಾಯ್ತು. ಅರೇ ಎಲ್ಲಾ ಬಿಟ್ಟು ಆ ಮರುಭೂಮಿಗೆ ಯಾಕೆ ಇವರು ಹೋಗುತ್ತಾರೆ, ಜಗತ್ತಿನಲ್ಲಿ ಇವರಿಗೆ ಬೇರೆ ಜಾಗ ಸಿಕ್ಕಲಿಲ್ಲವೇ, ಇವರಿಗೆ ತಲೆಗಿಲೆ ಕೆಟ್ಟಿದೆಯೇನೋ ಎಂದು ಅನುಕಂಪ ಬೀರಿದರು.</p>
		<p>"ಮನಸ್ಸಿದ್ದಲ್ಲಿ ಮಾರ್ಗವಿದೆ" ಏನೋ ನಿಜ. ಆದರೆ ನಮ್ಮ ಹಾಗೇ ದೇಶದಿಂದ, <em>ದೇಶಕ್ಕೆ ಸುತ್ತುವವರ ಜಾತಿಯೇ ಬೇರೆ.</em> ಇಂತಹ ಚಿಜveಟಿಣuಡಿe ಯಾರು ಶುರುಮಾಡುವ ಮೊದಲು ಹಲವಾರು ಜನರ ಬೆಂಬಲ ಇರಬೇಕು. ಬೇಕೆಂದಾಗ, ಅಗತ್ಯಬಿದ್ದಾಗ ನಿಲ್ಲಲು ನಮ್ಮ ಅಣ್ಣ ಅತ್ತಿಗೆಯಂದಿರ ಸದಾ ತೆರೆದಿದ್ದ ಮನೆ, ಹಣದ ಬೆಂಬಲ, ಸರಿಹೋಗದಿದ್ದರೆ ಕೂಡಲೇ ವಪಾಸ್ಸು ಬನ್ನಿ, ಯಾವ ನಮೂನೆಯ ಸಹಾಯ ಬೇಕಾದರೂ ಮಾಡುವೆವು ಎಂದು ಹೇಳಿದ ಅಕ್ಕ ಭಾವಂದಿರ, ತಂಗಿ ಭಾವಂದಿರ ಅಭಯ ಹಸ್ತ; ಹಗಲೂ ರಾತ್ರಿ ನಿದ್ದೆಗೆಟ್ಟು ನಮಗೆ Pಚಿಛಿಞiಟಿg ಮಾಡಿ ಸಹಕರಿಸಿದ ನಮ್ಮ ಗೆಳೆಯರ ಕೂಟ; ಮುಂದುವರೆಸಿ, ದೇವರಿದ್ದಾನೆ- ಎಂದು ಹೇಳಿ Phoಟಿe ನಲ್ಲೇ eಟಿಛಿouಡಿಚಿge ಮಾಡಿದ ತಂದೆ ತಾಯಿ ಇವರೆಲ್ಲರ ಸಹಕಾರವಿಲ್ಲದೇ ಮುಂದುವರಿಸಲು ಸಾಧ್ಯವೇ? ಇವರೆಲ್ಲರಿಗೂ ನಾವು ಚಿರಋಣಿಗಳು.</p>
		<p>ಒಂದು ತಿಂಗಳು ಹೇಗೆ ಕಳೆಯಿತೋ ದೇವರಿಗೆ ಗೊತ್ತು. ನಮ್ಮ Uಟಿiveಡಿsiಣಥಿ ಯಿಂದ Sಚಿuಜi Sಣuಜeಟಿಣs ಗಳಿಗೆ ಕರೆದು ಬೇಕಾದ್ದೆಲ್ಲ ಕೇಳಿ ವಿಚಾರ ಗೋಷ್ಠಿ ನಡೆಸಿದೆವು. ಸುಮಾರು ಅಂದಾಜು ಸಿಕ್ಕಿತು. ನಮ್ಮ ಕಾರು ಮಾರಿ ಹೋಗಲಿಲ್ಲವೆಂದು ಪಕ್ಕದ ಮನೆಯ ತಮಿಳುಕಾರ ಗೆಳೆಯರಲ್ಲಿ ಬಿಟ್ಟೆವು. ಅಣ್ಣನ ಮನೆಗೆ ಹೊಗಿ ವಿದಾಯ ಹೇಳಿಬಂದೆವು. ಊರಿಂದ ಬಂದ ದೊಡ್ಡಮ್ಮನ ಆಶೀರ್ವಾದವೂ ಸಿಕ್ಕಿತು. ಮೈದುನ ಹೆಂಡತಿ ಬಂದು ಕೊನೆಯ ೨ ದಿನ ಊಟದ ಸರಬರಾಜು ಮಾಡಿ ಹೋದರು. ಊರು ಬಿಡಲು ೨-೩ ದಿನ ಬಾಕಿ. ನಮ್ಮ ಗೆಳೆಯಂದಿರು ಮಿಸ್ಸೋರಿ ಚಿಕಾಗೋ ಮತ್ತಿತರ ಊರಿನಿಂದ ಬಂದು ತಮ್ಮ ಕೈಲಾದಷ್ಟು Pಚಿಛಿಞiಟಿgಗೆ ಸಹಾಯ ಹಸ್ತ ಚಾಚಿದರು. ೭-೮ ವರ್ಷಗಳಿಂದ ತವರಾದ ಈ ಊರನ್ನು ಬಿಡುವ ದಿನವೂ ಬಂತು. ಭಾರದಿಂದ ಜಗ್ಗಿದ ೮ suiಣಛಿಚಿseಗಳನ್ನು ನಮ್ಮ ಅಮೇರಿಕನ್ ಗೆಳೆಯ ಗಿಚಿಟಿ ಮೇಲೆ ಹಾಕಿ ನಮ್ಮ ಸವಾರಿ ವಿಮಾನ ನಿಲ್ದಾಣದ ಕಡೆಗೆ ಹೊರಟಿತು.</p>
		<p>ನಿಮಿಷ ನಿಮಿಷಕ್ಕೂ ಮನತುಂಬಾ ಹರಡಿದ ಆತಂಕದ ಎಳೆಯನ್ನು ಬದಿಗೆ ಸರಿಸಲು ಸತತ ಪ್ರಯತ್ನ ನಡೆಸುತ್ತಿತ್ತು ಮನಸ್ಸು. ಬಂಗಾರ ಎಲ್ಲಾ ಟoಛಿಞeಡಿನಲ್ಲಿ ಭದ್ರವಾಗಿ ಇಟ್ಟಿದ್ದೇನೋ ಸೀರೆಗಳನ್ನೆಲ್ಲಾ ಗೆಳತಿ ಮನೆಯಲ್ಲಿ ಇಟ್ಟಿದ್ದೇನೋ ಬೀಗದ ಕೈ ಚಿgeಟಿಣಗೆ ಕೊಟ್ಟಿದ್ದೇನೋ ಇಲ್ಲವೋ, ಇನ್ನು ಏನೇನೋ ಆತಂಕ. ನ್ಯೂಯಾರ್ಕಿನಲ್ಲಿ ಸೌದಿಯಾ ವಿಮಾನ ಏರುವ ಮುಂಚೆ ಗೆಳೆಯನಿಗೆ ಕೊನೆಯ ಬಾರಿ Phoಟಿe ಮಾಡಿ ಕೊನೆಯ iಟಿsಣಡಿuಛಿಣioಟಿ ಗಳನ್ನು ಕೊಟ್ಟೆ.</p>
		<p>ವಿಮಾನದಲ್ಲಿ ಕೂತಾಗಲೇ ಮನದಟ್ಟಾಯಿತು ನಾವು ದಿಲ್ಲಿಯಿಂದ ಹಳ್ಳಿಗೆ ಹೊರಟಿರುವೆವಲ್ಲಾ ಎಂದು! ಆದರೇನಾಯಿತು? ಹೊಸಜಾಗ, ಹೊಸ ಜನರು, ಹೊಸ ವಾಸನೆ, ಹೊಸ ರೀತಿ, ನೀತಿ, ನಿಯಮಗಳು ಮನಸ್ಸು ಉಲ್ಲಾಸದಿಂದ ಗರಿಗೆದರಿ ಹಾರಾಡಿತು. ಆದರೂ ಏನೋ ಮನಸ್ಸಿನಲ್ಲಿ ಕಳವಳ.</p>
		<p>ದಣಿದ ಜೀವಕ್ಕೆ ನಿದ್ರೆ ಬಂತು. ಒಂದೂವರೆ ವರ್ಷದಿಂದ ಹಿಂದಿನ ನನ್ನ ಯಜಮಾನರ ಆಕಾಂಕ್ಷೆ ನನಸಾಗುವ ಸಮಯ ಬಂದಿತ್ತು. ನನ್ನ ಯಜಮಾನರು ಮೃದುವಾಗಿ ಕೈ ತಟ್ಟಿ ಎಬ್ಬಿಸಿದರು ನನ್ನ. ಮಕ್ಕಳು ವಿಮಾನದಿಂದ ಕಿಟಕಿಯ ಪಕ್ಕ ಕೂತು ಇಣುಕಿ ನೋಡುತ್ತಾ ಇದ್ದಾರೆ, ಕಣ್ಣು ಬಿಟ್ಟು ಸರಿಯಾಗಿ ಎಚ್ಚರವಾದಾಗ ಚಿiಡಿ hosಣess ಸೌದಿ ಅರೇಬಿಯಾಗೆ ನಮ್ಮನ್ನು ಸ್ವಾಗತಿಸುತ್ತಾ ಇದ್ದಾಳೆ. ಇದಾದ ಕೂಡಲೇ ಗಟ್ಟಿಯಾಗಿ ಅರೇಬಿಕ್‍ನಲ್ಲಿ ಹಾಡು ಬಂತು... "ಅಲ್ಲಾನ ಕೃಪೆಯಿಂದ ನೀವೆಲ್ಲ ಸೌಖ್ಯವಾಗಿ ತಲುಪಿದ್ದೀರಿ, ಅಲ್ಲಾ ನಿಮಗೆ ಕಾಪಾಡಲಿ" ಇನ್ನು ಏನೇನೋ....</p>
		<p>ಹೌದು, ರಾಮಕೃಷ್ಣರ ಊರಿನಿಂದ ಕ್ರೈಸ್ತರ ದೇಶಕ್ಕೆ ಬಂದು, ಈಗ ಅಲ್ಲಿಂದ ಅಲ್ಲಾರ ಜಾಗಕ್ಕೆ ತಲುಪಿದ್ದೇವೆ. ಅಲ್ಲಾ, ಕೃಷ್ಣ, ರಾಮ, ಕ್ರೈಸ್ತ ಎಲ್ಲರೂ ನಮ್ಮನ್ನು ಕಾಪಾಡಲಿ ಎಂದು ಹಾರೈಸಿದೆ. ಸೊಗಸಾದ uಟಣಡಿಚಿ moಜeಡಿಟಿ ಖಿeಟಿಣ ಆಕಾರದ ಜೆಡ್ಡಾ ವಿಮಾನ ನಿಲ್ದಾಣವನ್ನು ತಲುಪಿದ್ದೆವು.........</p>
		<p class="quote-author">
			-ರೂಪಶ್ರೀ<br />(ಸೌದಿ ಅರೇಬಿಯಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಉಡುಗೊರೆ</h1>
		<p><em>ಬೀಗರಿಗೆ ಸರಿಯಾದ ಉಡುಗೊರೆಯೇ ಸಿಕ್ಕಿತು!</em></p>
		<p>ವನಜ ಒಬ್ಬಳೇ ಮಗಳು. ಅವಳ ತಂದೆ ರಾಮರಾಯರಿಗೂ ತಾಯಿ ಸಾವಿತ್ರಮ್ಮನವರಿಗೂ ಮಗಳ ಮದುವೆ ನಿಶ್ಚಯವಾಗಿದ್ದುದು ಒಂದು ರಾಜ್ಯವನ್ನು ಗೆದ್ದುದಕ್ಕಿಂತ ಹೆಚ್ಚಿಗೆ ಸಂತೋಷವಾಗಿತ್ತು. ಭಾವೀ ಅಳಿಯ ಶ್ರೀಧರ್, ಅಮೇರಿಕದ ಹಾರ್ವರ್ಡ್ ವಿಶ್ವವಿದ್ಯಾನಿಲಯದಲ್ಲಿ ಎಕನಾಮಿಕ್ಸ್‍ನಲ್ಲಿ ಡಾಕ್ಟರೇಟ್ ಪಡಕೊಂಡು ಆಗತಾನೇ ವಾಪಸ್ಸು ಭಾರತಕ್ಕೆ ಬಂದಿದ್ದ. ಅವನು ಕೇಶವಯ್ಯ ಮತ್ತು ಅಮ್ಮಯ್ಯನವರ ಏಕಮಾತ್ರ ಪುತ್ರ. ಮಿಕ್ಕ ಎಂಟೂ ಹೆಣ್ಣುಮಕ್ಕಳು. ಶ್ರೀಧರನೇ ಹಿರಿಯವನು. ಆಗಲೇ ಕೇಶವಯ್ಯನವರು ತಮ್ಮ ನಾಲ್ಕು ಹೆಣ್ಣುಮಕ್ಕಳನ್ನು ತಮ್ಮ ಸೋದರಳಿಯಂದರಿಗೆ ಕೊಟ್ಟು ಮದುವೆ ಮಾಡಿದ್ದರು.</p>
		<p>ವನಜಳ ಮದುವೆಯನ್ನು ಅದ್ದೂರಿಯಿಂದ ಮಾಡಬೇಕೆಂದು ಬೆಂಗಳೂರಿನ ದ್ವಾರಕಾನಾಥ ವಿವಾಹ ಮಂದಿರವನ್ನು ಗೊತ್ತು ಮಾಡಿದ್ದರು. ಸೀರೆ, ಬಟ್ಟೆ, ಒಡವೆ, ವಸ್ತು ಮತ್ತು ಬಿಗರ ಉಡುಗೊರೆ ಎಲ್ಲಾ ಸಿದ್ಧವಾಗಿತ್ತು. ಧಾರಾಳವಾಗಿ ಹಣವನ್ನು ಖರ್ಚು ಮಾಡಿದ್ದರು.</p>
		<p>ದಿನಗಳು ಬೇಗ ಉರುಳಿ ಮದುವೆಯ ದಿನ ಹತ್ತಿರವಾಯಿತು. ಬೀಗರು ವರಪೂಜೆಯ ದಿನ ಸಾಯಂಕಾಲ ವಿವಾಹ ಮಂದಿರದಲ್ಲಿ ಬಂದಿಳಿದರು. <em>ವರಪೂಜೆಯೂ ಆಯಿತು. </em>ಮಾರನೆಯ ದಿನ ಸಾಂಗೋಪಾಂಗವಾಗಿ ಮದುವೆಯೂ ಆಯಿತು. ರಾಮರಾಯರೂ ಸಾವಿತ್ರಮ್ಮನವರೂ ಎಲ್ಲಾ ಚೆನ್ನಾಗಿ ನಡೆದಿದೆ, ತಮ್ಮ ಜವಾಬ್ದಾರಿ ಮುಗಿಯಿತು ಅಂದುಕೊಂಡರು.</p>
		<p>ಇನ್ನೇನು ಬೀಗರು ಹೊರಡುವುದರಲ್ಲಿದ್ದಾರೆ, ಅವರಿಗೆ ಉಡುಗೊರೆ ಕೊಟ್ಟುಬಿಡೋಣವೆಂದು ಅವರಿದ್ದಲ್ಲಿಗೆ ಹೋಗಿ, ಸಾವಿತ್ರಮ್ಮನವರು ಹೆಂಗಸರಿಗೂ, ರಾಮರಾಯರು ಗಂಡಸರಿಗೂ, ಉಡುಗೊರೆಗಳನ್ನು ಕೊಟ್ಟು ತಾವಿದ್ದ ಮಂದಿರದ ಭಾಗಕ್ಕೆ ಬಂದು ಇನ್ನೂ ಐದು ನಿಮಿಷವೂ ಆಗಿರಲಿಲ್ಲ, ಆಗಲೇ ಕೇಶವಯ್ಯ ಮತ್ತು ಅಮ್ಮಯ್ಯಮ್ಮ ಇವರಿದ್ದಲ್ಲಿಗೆ ಬಂದು "ಇದೇನು, ನಮ್ಮಲ್ಲಿನ ಅರ್ಧ ಜನಕ್ಕೆ ನೀವು ಉಡುಗೊರೆಯನ್ನೇ ಕೊಟ್ಟಿಲ್ಲ! ನಮಗೆ ಒಬ್ಬನೇ ಮಗ, ನಮ್ಮ ಕಡೆಯವರನ್ನು ಬರೀ ಕೈಯಲ್ಲಿ ಕಳುಹಿಸುವುದೆಂದರೇನು? ನೀವು ಉಡುಗೊರೆ ಕೊಡದಿದ್ದರೆ ನಿಮ್ಮ ಮಗಳನ್ನು ನೀವೇ ಇಟ್ಟುಕೊಳ್ಳಿ" ಎಂದೂ ಮತ್ತು ಇನ್ನೇನೇನೋ ಹೇಳಿದರು. ಸಾವಿತ್ರಮ್ಮನಿಗೆ ಅಳುವೂ ಕೋಪವೂ ಒಂದೇ ಸಲ ಬಂತು. ರಾಮರಾಯರಿಗೆ ಏನು ಮಾತಾಡಲೂ ತೋಚಲಿಲ್ಲ. ಅಷ್ಟರಲ್ಲಿ ಸಾವಿತ್ರಮ್ಮ "ಆಗಲಿ, ಯಾರಾರಿಗೆ ಉಡುಗೊರೆ ಕೊಡಬೇಕಾಗಿದೆಯೋ ಅವರನ್ನೆಲ್ಲಾ ಇನ್ನು ಅರ್ಧ ಘಂಟೆಯಲ್ಲಿ ಕಳುಹಿಸಿ. ಅವರಿಗೆ ಸರಿಯಾಗಿ ಸನ್ಮಾನ ಮಾಡಿ ಕಳಿಸುತ್ತೇವೆ" ಎಂದು ಹೇಳಿ ಬೀಗರನ್ನು ಸಮಾಧಾನ ಮಾಡಿ ಕಳುಹಿಸಿದರು.</p>
		<p>ಸಾವಿತ್ರಮ್ಮ ಬೇಕಾದ ಸಾಮಾನನ್ನೆಲ್ಲಾ ಸಿದ್ಧಪಡಿಸಿ ಬೀಗರಕಡೆಯವರನ್ನು ಎದುರು ನೋಡಿದರು. ಅವರ ಸೋದರಳಿಯಂದಿರು ಸೋಮಶೇಖರ, ರಾಜರನ್ನೂ, ತಂಗಿ ಶಾಂತಿಯನ್ನೂ "ನಾನು ಹೇಳಿದ ಹಾಗೆ ಮಾಡಿ" ಎಂದು ಹೇಳಿ ಹತ್ತಿರ ನಿಲ್ಲಿಸಿಕೊಂಡರು. ಬೀಗರ ಕಡೆಯವರು ಒಬ್ಬೊಬ್ಬರಾಗಿ ಬರಲಿ ಎಂದು ಹೇಳಿದರು.</p>
		<p>ಒಳಗೆ ಬಂದವರೆಲ್ಲಾ ಒಂದು ದೊಡ್ಡ ಪೊಟ್ಟಣವನ್ನು ಹಿಡಿದುಕೊಂಡು ತಲೆಬಗ್ಗಿಸಿ ಹೊರಗೆ ಬರುತ್ತಿದ್ದರು. ಅವರುಗಳು ದಂಗು ಬಡಿದ ಹಾಗೆ ಮೂಕರಾಗಿದ್ದರು. ಹತ್ತು ಜನ ಬಂದು ಉಡುಗೊರೆ ತೆಗೆದುಕೊಂಡು ಹೋದಮೇಲೆ ಒಳಗಡೆ ಏನಾಗುತ್ತಿದೆ ಎಂಬುದರ ರಹಸ್ಯ ಗೊತ್ತಾಯಿತು. ಒಳಗೆ ಬಂದವರಿಗೆಲ್ಲಾ ಎರಡು ಬಿಳಿಯ ಮತ್ತು ಒಂದು ಕೆಂಪು ನಾಮ ಹಾಕಿ, ದೊಡ್ಡದಾದ ಖಾಲಿ ಪೊಟ್ಟಣವನ್ನು ಕೊಟ್ಟು ಕಳುಹಿಸಿದ್ದರು. ಹೆಂಗಸರಿಗೆ ಸಾವಿತ್ರಮ್ಮ ಮತ್ತು ಶಾಂತಿಯೂ, ಗಂಡಸರಿಗೆ ಸೋಮು ಮತ್ತು ರಾಜರೂ ಒಳಗೆ ಬಂದೊಡನೆ ಹಿಡಿದು ನಾಮ ಹಾಕುತ್ತಿದ್ದರು.</p>
		<p>ಕೇಶವಯ್ಯ ರುದ್ರಾವತಾರವನ್ನು ತಾಳಿ, ಭರ್ರನೆ ದೊಪ ದೊಪ ಕಾಲು ಹಾಕುತ್ತ ಹೆಣ್ಣಿನವರ ಕಡೆಯ ಮಂದಿರದ ಭಾಗಕ್ಕೆ ಬಂದು, 'ನೀವು ನಮಗೆ ಎಂತಹ ಅವಮಾನ ಮಾಡುತ್ತಿದ್ದೀರಿ. ನಮಗೂ ನಿಮಗೂ ಈ ಕ್ಷಣವೇ ಸಂಬಂಧ ಕಡಿದುಹೋಯಿತು. ನಮ್ಮ ಹುಡುಗನಿಗೆ ಬೇರೆ ಸಂಬಂಧ ಮಾಡುತ್ತೇವೆ. ಹುಡುಗಿಯನ್ನು ನೀವೇ ಇಟ್ಟುಕೊಳ್ಳಿ' ಎಂದು ಬಿರುಗಾಳಿಯಂತೆ ಹೊರಗೆ ನಡೆದರು. ಅಷ್ಟು ಹೊತ್ತಿಗೆ ಮದುವಣಿಗರು ಆಗಲಿರುವ ಗಲಾಟೆಯನ್ನು ಮುಂದಾಲೋಚನೆ ಮಾಡಿ ಪರಾರಿಯಾಗಿದ್ದರು. ಅಲ್ಲೇ ಎಲ್ಲಾ ನೋಡುತ್ತಿದ್ದ ವೃದ್ಧರೊಬ್ಬರು "ಹಾಲು ಸಕ್ಕರೆ ಒಂದಾಗುತ್ತದೆ, ಬಟ್ಟಲು ಬೇರೆಯಾಗಿಯೇ ಉಳಿಯುತ್ತದೆ" ಎಂದು ಹೇಳಿ ನಕ್ಕರು.</p>
		<p class="quote-author">
			-ಮಿನಿಲೇಖಾ<br />(ಮಿನಿಯಾ ಪೊಲಿಸ್, ಮಿನೆಸೋಟ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಕಾರ್ ಮ್ಯೆಕಾನಿಕ್</h1>
		<p><em>"ನೀವೇ ಮಾಡಬಹುದು; ನೀವೇ ಮಾಡಬಾರದೇಕೆ; ನೀವೇ ಮಾಡಿ"-ತುಂಬಾ ಪ್ರಚಾರವಾಗುತ್ತಿದೆ. ಅಡ್ಡಕಸುಬಿ ಮಾಡಹೋಗಿ ಕೆಡಸಿದರೆ, ದೊಡ್ಡಲಾಭ ತಮಗೇ ತಾನೇ - ಎಂಬುದು ಪ್ರೊಫೆಷನಲ್‍ಗಳ ಗುಟ್ಟಿರಬಹುದೇ?</em></p>
		<p>ರೀ ಅಲ್ರೀ......</p>
		<p>ನಿಮಗೇನೇ ಹೇಳುತ್ತಿರುವುದು. ಕಿವಿ ಕೇಳಿಸುವುದಿಲ್ಲವೇನೋ! ಹಾಳಾದ್ದು ಆ ಕಾರ್ ಕೆಳಗೆ, ಕಾರ್ ಕೆಲಸಕ್ಕೆ ಕೈ ಹಾಕಿದರೆ ಊಟ ಬೇಡ, ಉಪಚಾರ ಬೇಡ. ತಲೆಮೇಲೆ ಆಕಾಶ ಬಿದ್ದರೂನೂ ತಿಳಿಯೋದಿಲ್ವೇನೊ.</p>
		<p>ಹಾ ............... ಕರೆದೆಯೋ, ಯಾತಕ್ಕೆ ಸುಮ್ನೆ ರೇಗಾಡ್ತೀದ್ದೀಯಾ? ಇಂಪಾರ್ಟೆಂಟ್ ಕೆಲಸ ಮಾಡುತ್ತಿರುವ ಸಂದರ್ಭದಲ್ಲಿ ಯಾವುದಾದರೊಂದು ಅಡಚಣೆ. ಅಲ್ಲ..... ನಿನಗೆ ಗೊತ್ತಿರುವ ಹಾಗೆ ಆ ಹಾಳಾದ್ದು ಟೈರ್ ಎರಡು ಮೂರು ಕಡೆ ಬಾಯಿ ಬಿಟ್ಟುಕೊಂಡು, ಅಲ್ಲಲ್ಲೇ ಒಳಗಿನಿಂದ ಟ್ಯೂಬ್ ಇಣಕಿ ನೋಡ್ತಿದೆ. ಆದ್ದರಿಂದ ಅದಕ್ಕೆಲ್ಲ ಒಂದಷ್ಟು ಪೈಂಟ್ ಮಾಡಿದ್ರೆ ಒಳಿತು, ಚೆನ್ನಾಗೂ ಕಾಣುತ್ತೆ ಎಂದು ಕೆಲಸ ಮಾಡ್ತಿದ್ದೇನೆ. ಇನ್ನೇನು ಬಂದ್ಬಿಟ್ಟೆ! ಏನು, ಒಳ್ಳೆ ಪೋಲೀಸ್ ಉಸ್ತುವಾರಿ! ಯಾವ ಸಣ್ಣ ವಿಷಯಕ್ಕೂ ಡಿಸ್ಕೌಂಟ್ ಇಲ್ಲ, ಈ ಮನೆಯಲ್ಲಿ.</p>
		<p>ಪೋಲೀಸ್ ಅಂದರೆ ಜ್ಞಾಪಕ ಬಂತು. ಈ ಓಹೈಯೋ ಸಂಸ್ಥಾನದವರು ಬಹಳ ಕಟ್ಟುನಿಷ್ಠರು., ಅವರದೇ ರಾಜ್ಯ, ಅವರು ಹೇಳಿದಂತೆಯೇ ನಡೆಯಬೇಕು.</p>
		<p>ಈಗ ಸುಮಾರು ೨೫ ವರ್ಷಗಳ ಹಿಂದಿನ ಮಾತು, ಆಗ ತಾನೆ ಡ್ರೈವಿಂಗ್ ಕಲಿತಿದ್ದು, ಬಹಳ ಜಾಗ್ರತೆಯಿಂದ ಎಲ್ಲವನ್ನೂ ಕಲಿತು ಅರಿತು, ನುರಿತು ಮಾಡುವ ಇಚ್ಛೆ. ಹಾಗೆಯೇ ಒಂದು ದಿವಸ ಟ್ರಾಫಿಕ್ ಲೈಟಿನ ಹತ್ತಿರ ರಸ್ತೆಯ ಅಂಚಿನಲ್ಲಿ, ಕಾರಿನಲ್ಲಿ ಕುಳಿತುಕೊಂಡು ವಿಶ್ರಮಿಸುತ್ತಿದ್ದೆ. ಹಸುರು ಬಣ್ಣದ ಲೈಟಿದ್ದಾಗ ಎರಡು <em>ದಿಕ್ಕಿನಲ್ಲೂ ಅನೇಕ ಕಾರುಗಳು</em> ಹಾದು ಹೋದವು. ಆಗಲೇ ನನಗೆ ಹೊಳೆದದ್ದು, ಎಂಥ ಅನುಕೂಲ! ನಾನು ನೋಡಿದ್ದ ಪ್ರತಿ ಚಾಲಕನೂ ಬಿಳಿಯವನಾಗಿದ್ದ. ಬಿಳಿಯವರಿಗೆಲ್ಲ ಮುಂದೆ ಹೋಗಲು ಒಂದು ಸೂಚನೆ, ಬಿಳಿ ಅಲ್ಲದವರಿಗೆ ಬೇರೆ ಬಣ್ಣದ ಸೂಚನೆ ಎಂದುಕೊಂಡೆ. ಇದನ್ನು ಮನದಟ್ಟು ಮಾಡಿಕೊಂಡು ಲೈಟು ಕೆಂಪು ಬಣ್ಣಕ್ಕೆ ತಿರುಗಿದ ನಂತರವೇ ನಾನು ನನ್ನ ಕಾರನ್ನು ಚಲಿಸಿ ಕೆಂಪು ಬಣ್ಣ ದಾಟಲು ಹವಣಿಸಿದೆ. ಎಲ್ಲವೂ ನಾನು ತಿಳಿದಂತೆಯೇ ಕಾಣಿಸಿತು. ಎದುರಾಗಿ ಬಂದ ಬಿಳಿ ವರ್ಣದವರೆಲ್ಲ ಕೆಂಪು ಲೈಟು ನೋಡಿ ಅಲ್ಲಿಯೇ ನಿಷ್ಠರಾದರು. ನಾನು ರಾಜಾಯಮಾನವಾಗಿ ಮುಂದೆ ಹೊರಟು ರಸ್ತೆಯಲ್ಲಿ ಕೆಂಪು ಲೈಟು ದಾಟಿದೆ. ಇನ್ನೇನು, ೫೦ ಗಜ ಹೋಗಿರಲಿಲ್ಲ, ನನ್ನ ಹಿಂದಿನಲ್ಲಿ ಪೊಲಿಸ್ ಕಾರಿನಲ್ಲಿ ಬಂದು ನನ್ನನ್ನು ನಿಲ್ಲಿಸಿಬಿಡುವುದೇ! ಇದೆಲ್ಲಿಯ ರಾಮಾಯಣಪ್ಪ ಎಂದು ಕಾರನ್ನು ನಿಲ್ಲಿಸಿ ಆಕ್ಷೇಪಣೆ ಏನೆಂದು ವಿಚಾರಿಸಿದಾಗಲೇ ತಿಳಿದಿದ್ದು ನನ್ನ ಎಣಿಕೆ ತಪ್ಪೆಂದು. ಆದರೂ ಪೋಲೀಸ್ ಎಂಥ ಕೆಟ್ಟವರಪ್ಪ! ನನಗೆ ಜುಲ್ಮಾನೆ ಬಿತ್ತು.</p>
		<p>....... ಹಾಳಾದ್ದು, ಈ ಮನೆಯಲ್ಲಿ ಯಾವ ಕೆಲಸವೂ ನೇರವಾಗಿ ಜರುಗುವುದಿಲ್ಲ. ಕಾರ್ ರಿಪೇರಿ ಮಾಡುತ್ತಿರುವಾಗ ಮೂರು, ನಾಲ್ಕು ಬಾರಿ ಲೈಟ್ ಆರಿಹೋಯಿತು. ಏನು ಮಾಡುವುದೆಂದು ತೋಚಲಿಲ್ಲ. ಕಾರ್ ಅಡಿಯಿಂದ ಹೆಂಡತಿಗೆ ಬುಲಾವ್ ಹಾಕಿದೆ, ಒಳ್ಳೆ ಲಘು ಮಾತಿನಲ್ಲೇ....... ಬರ್ತೀಯಾ, ಇಲ್ಲಿ, ಒಂದು ನಿಮಿಷ ಸಾಕು. ಹೊಂ ಬಂದೆಯಾ? ನೋಡು, ಅಲ್ಲಿರುವ ವೈರ್‍ನ್ನು ಹಿಡಿದು ಆ ಮೂಲೆಯಲ್ಲಿರುವ ಸಾಕೆಟ್‍ಗೆ ಹಾಕಿ ಶಾಕ್ ಹೊಡೆದರೆ ಹೇಳು. ಆಗ ಸರಿಯಾಗಿ ಗೊತ್ತಾಗುತ್ತೆ, ನನಗೆ... ಎಲ್ಲಿಂದ ಪವರ್ ತೆಗೆದುಕೊಳ್ಳಬಹುದೆಂದು.... ಸಮಯದಲ್ಲಿ ಹೊಳೆಯಬೇಡವೇ. ಆವಳಿಂದ ಉತ್ತರ ಬರದಿರುವುದಕ್ಕೆ ಕಾರಣ. ಅವಳು ನೋಟದಲ್ಲೇ ಪದಗಳನ್ನು ಉಚ್ಚರಿಸಿದ್ದಳು. ಕಾವು ಮಾತ್ರ ತಗಲಿತು. ಸಹಧರ್ಮಿಣಿಯನ್ನು ಸಮಾಧಾನ ಮಾಡುವುದಿದೇ ಸಮಯ ಎಂದು ಸೂಚನೆ ಸ್ಪಷ್ಟವಾಯಿತು.</p>
		<p>ಅಲ್ವೇ, ಏನದು? ಗಲಾಟೆ? ಯಾರು? ಪೋಲೀಸ್‍ನವರೇ? ಈ ಸರ್ತಿ ಏನು ಸಮಾಚಾರ? ನನಗೋಸ್ಕರ ಬಂದಿದ್ದಾರೆಯೇ? ನಾನೇನೂ ತಪ್ಪು ಮಾಡಿಲ್ವಲ್ಲಮ್ಮ? ಏನು? ನನ್ಕರ್ಕೊಂಡ್ ಹೋಗಬೇಕೆ? ನನ್ಮೇಲೆ ಆರೋಪಣೆಯೇ? ಅಲ್ಲ ಆ..... ಆ..... ಆ. ಕಾವೇರಿ ಸಂಘದ ಅಧ್ಯಕ್ಷ ಸತ್ಯನ ಕಾರಿನ ಎಂಜಿನ್ನನ್ನು ಕಿತ್ತೆಸೆದೆನೆಂಬ ಅಪವಾದವೇ? ಸರಿಹೋಯ್ತು! ಆ ಸತ್ಯನಿಗೆ ತಲೆ ಇಲ್ಲ ಎನ್ನುವುದಕ್ಕೆ ಇದೇ ದೃಷ್ಟಾಂತ ನೋಡು. ಅವನಿಗೆ ಹೇಳ್ತಾನೇ ಇದ್ದೆ, ಬಹಳ ದಿವಸ. ಎಷ್ಟು ಹೇಳಿದರೂ ಕೇಳದೆ, ಗಮನಿಸದೆ ತಮ್ಮ ತರಹ ಕಾರನ್ನೇ ಕೊಂಡು, ಅದೇ ಬಣ್ಣದ ಕಾರನ್ನು ಮೊಂಡು ಹಿಡಿದು ವಿಕ್ರಯಿಸಿದ್ದಾನೆ, ಆತ, ಈಗ ಅರ್ಥ ಆಯಿತು. ಆ ಸತ್ಯನಿಗೆ ಈ ಪ್ರಪಂಚದಲ್ಲಿ ಬೇರೆ ಎಲ್ಲು ಪಾರ್ಕಿಂಗ್ ಸಿಗಲಿಲ್ಲ ಎಂಬುದು ಖಚಿತವಾಯಿತು. ಹಾಳಾದ್ದು, ನಮ್ಮ ಮನೆಯ ಮುಂದೇನೇ ಪಾರ್ಕ್ ಮಾಡಬೇಕೇನೋ! ನಮ್ಮ ಎಂಜಿನ್ ರಿಪೇರಿಗೆ ಕೊಡಬೇಕಾಗಿತ್ತು. ನಿನ್ನೆ ರಾತ್ರಿ ೩-೪ ಘಂಟೆ ಕೆಲಸ ಮಾಡಿ, ಗ್ಯಾರೇಜಿಗೆ ತಲುಪಿಸಿದೆ ಆ ಎಂಜಿನ್ನನ್ನು ಈಗ ಎಲ್ಲಾ ಅರ್ಥವಾಯಿತು, ಸತ್ಯನ್ನ ತಗಾದೆಗೆ ತೆಗೆದುಕೊಳ್ಳಬೇಕು, ಸಧ್ಯಕ್ಕೆ ನಡಿ. ಆ ಓಹೈಯೋ ಪೋಲೀಸ್‍ನವರನ್ನು ಸಮಾಧಾನ ಮಾಡಿ ಬರೋಣ.</p>
		<p>ಹೌದು ನಿನ್ನನ್ನು ಸರಿಯಾಗಿ ನೋಡಿಕೊಳ್ಳುವುದಿಲ್ಲ ಎಂದು ಯಾವಾಗಲೂ ಕಂಪ್ಲೇಂಟ್ ಮಾಡ್ತಾನೆ ಇರ್ತೀಯ, ಖಾಯಿಲೆ ಬಿದ್ದು ಪ್ಯಾರ್ ಮೆಡಿಕ್ ಬಂದೆಳೆದುಕೊಂಡು ಹೋಗ್ತಾ ಇದ್ದರೂನೂ ನಿಮಗೆ ಯಾವಾಗಲೂ ಕಾರಿನ ವಿಷಯದಲ್ಲಿನ ಗಮನ ಎಂದೆಲ್ಲ ಹಾರಾಡ್ತೀಯ. ಬಾಗಿಲಲ್ಲಿ ಡಾರ್ನೆಡೋ, ಹರಿಕೇನ್, ಸೈಕ್ಲೋನ್ ಏನು ಬಡಿಯುತ್ತಿದ್ದರೂನೂ ಕಾರಿಗೆ ಅಂಟಿಕೊಂಡಿದ್ರೆ ನಿಮ್ಮ ಜೀವನ ಸಾರ್ಥಕವಾಯಿತೆಂದು ದೂರುತ್ತೀಯ.... ಹೇಳ್ತೀನಿ ಕೇಳು ಸಮಾಧಾನವಾಗಿರು. ಎಗರಾಡಬೇಡ, ನಿನ್ನ ಹೆಸರಿನಲ್ಲಿ ಜಾಯಿಂಟ್ ಅಲ್ಲ, ಪೂರ್ತಿ, ನಿನ್ನ ಪಕ್ಷವಾಗಿ, ನಿನಗೇನೇ ನಿನ್ನ ಹೆಸರಿನಲ್ಲಿಯೇ /- ಇನ್‍ಷೂರೆನ್ಸ್ ಮಾಡಿಬಿಟ್ಟು ಬಂದೆ, ಈಗ ತಾನೆ ಯೋಚಿಸಬೇಡ.</p>
		<p>ಆ.... ಆ ಆ.... ಏನು. ಓಹೋ ಕಾರಿಗಾ..... ಬರೀ ಬರೀ ,೦೦ಂ/- ಮಾತ್ರ ಮಾಡಿರೋದು....</p>
		<p class="quote-author">
			-ಆರ್. ರಂಗನಾಥ್<br />(ಸಿನ್ ಸಿನ್ನಾಟಿ, ಓಹೈಯೋ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ನನ್ನ ಗಂಡ- ಎರಡನೇ ಮದುವೆ ಮಾಡಿಕೊಂಡರೆ?</h1>
		<p><em>ಏನೇನೋ ಕತೆಗಳನ್ನು ಕೇಳಿ, ಓದಿ ಹೆದರಿದ್ದೆ; ನನ್ನ ಜೀವನದಲ್ಲೂ ಹೀಗೇನಾದರೂ ಆದಿತೆಂದು ಭಾವಿಸಿರಲಿಲ್ಲ, ಆದರೆ....</em></p>
		<p>ನಾನು ಆಗತಾನೆ ಮದುವೆ ಆಗಿ ಟೊರಾಂಟೋಗೆ ಬಂದಿದ್ದೆ. ನನ್ನ ಯಜಮಾನರಿಗೆ ಆಚಿಥಿಣoಟಿ, ಔಊIಔ ನಲ್ಲಿ ಕೆಲಸ ಸಿಕ್ಕಿತ್ತಾದ್ದರಿಂದ ಅವರು ಅಲ್ಲಿಗೆ ಹೋಗಿದ್ದರು. U. S. immigಡಿಚಿಟಿಣ ಗಿisಚಿ? ಕಾಯುತ್ತಾ ಟೊರಾಂಟೋನಲ್ಲಿ ಅಕ್ಕನ ಮನೆಯಲ್ಲಿದ್ದೆ. ಕನ್ನಡ ಸಂಘದ ನಾಡಹಬ್ಬದ ಆಹ್ವಾನ ಬಂತು. ಬೇಜಾರನ್ನು ಸ್ವಲ್ಪವಾದರೂ ಮರೆಯಬಹುದೆಂದು ಮತ್ತು ಕನ್ನಡಿಗರನ್ನು ಭೇಟಿ ಆಗಬಹುದೆಂದು ಉತ್ಸುಕಳಾಗಿ ನನ್ನ ಅಕ್ಕ, ಭಾವನ ಜೊತೆ, ನಾಡಹಬ್ಬಕ್ಕೆ ಹೋದೆ. ನನ್ನ ಅಕ್ಕ  ನನ್ನನ್ನು ಪರಿಚಯ ಮಾಡಿಕೊಡುತ್ತಿದ್ದರು. ಕುಶಲ ಪ್ರಶ್ನೆಗಳು ನಡೆಯುತ್ತಿದ್ದಂತೆ ನನ್ನ ಪಕ್ಕದಲ್ಲಿದ್ದ ಅವರ ಸ್ನೇಹಿತರೊಂದಿಗೆ ಹೇಳುತ್ತಿದ್ದದ್ದು ಕೇಳಿ ನನ್ನ ಕಿವಿ ಚುರುಕಾಯಿತು- "ಕೇಳಿದರೇನ್ರೀ, ಶಂಕರ ಶಾಸ್ತ್ರಿಗಳು ಇಂಡಿಯಾಗೆ ಹೋಗಿ ಮದುವೆ ಮಾಡಿಕೊಂಡು ಬಂದ್ರಂತೆ." ಈ ಮಾತನ್ನ ಕೇಳಿ ನನಗೆ ಗಾಬರಿ, ಮನಸ್ಸಿಗೆ ಕಸಿವಿಸಿಯುಂಟಾಯಿತು. ಯಾಕಪ್ಪ ಹೀಗೆ ಹೇಳ್ತಿದ್ದಾರೆ ಅಂತಾನೂ ಗೊತ್ತಾಗಲಿಲ್ಲ. ಮನಸ್ಸಿನಲ್ಲಿ ಏನೇನೋ ಯೋಚ್ನೆಗಳು ಬರಲು ಶುರುವಾಯಿತು. ಇಲ್ಲೆಲ್ಲಾ ಮದುವೆಮಾಡಿಕೊಂಡು ಮತ್ತೆ ಇಂಡಿಯಾಕ್ಕೆ ಬಂದು ತಂದೆ ತಾಯಿಗಳ ಒತ್ತಾಯಕ್ಕೋಸ್ಕರ ಬಲವಂತವಾಗಿ ಮತ್ತೊಂದು ಮದುವೆ ಮಾಡಿಕೊಂಡು ಫಜೀತಿಪಡುತ್ತಿರುವವರ ವಿಷಯಗಳೆಲ್ಲಾ ಕೇಳಿದ್ದೆ, ಇವರೇನಾದರೂ ಹೀಗೆ ಮಾಡಿರಬಹುದೆ ಎಂಬ ಅನುಮಾನ ತೀವ್ರವಾಯಿತು. ಛೆ, ಛೆ, ಇವರು ಅಂತಹವರಲ್ಲ ಎಂದು ಎಷ್ಟು ಸಮಾಧಾನ ಮಾಡಿಕೊಂಡರೂ ಮನಸ್ಸಿನಲ್ಲಾಗುತ್ತಿದ್ದ ಗೊಂದಲ ವ್ಯಕ್ತಪಡಿಸದೆ ಇರಲಾಗಲಿಲ್ಲ. ನನ್ನ ಅಕ್ಕ ಬಂದು "ಏನೇ ತಕ್ಷಣ ಇಷ್ಟು ಸೀರಿಯಸ್ ಆಗ್ಬಿಟ್ಟೆ. ಯಜಮಾನರ ಕಡೆ ಗಮನಾನೋ" ಎಂದು ಗೇಲಿ ಮಾಡಿದಾಗಲೂ ಬಲವಂತದ ನಗು ತರಿಸಿಕೊಂಡು ನನ್ನ ಮನಸ್ಸಿನಲ್ಲಾಗುತ್ತಿದ್ದ ಅನುಮಾನಗಳಿಗೆಲ್ಲಾ ತಡೆ ಹಾಕಲು ಪ್ರಯತ್ನಪಡುತ್ತಿದ್ದೆ.</p>
		<p>ಹಾಗೂ-ಹೀಗೂ ಊಟ ಮುಗಿಸಿದೆ. ಸೊಗಸಾದ ಕಾರ್ಯಕ್ರಮ ಏರ್ಪಡಿಸಿದ್ದರು. ಆದರೂ ಅದನ್ನ eಟಿರಿoಥಿ ಮಾಡಲಾಗಲಿಲ್ಲ. ನನ್ನ ಮನಸ್ಸಿನಲ್ಲಾಗುತ್ತಿದ್ದ ಅನುಮಾನಗಳನ್ನು ತಡೆದುಕೊಳ್ಳಲು ಆಗಲಿಲ್ಲ. ಸತ್ಯಾಂಶವನ್ನು ತಿಳಿದುಕೊಳ್ಳಲೇಬೇಕೆಂದು, ಆ ಮಾತನ್ನ ಹೇಳಿದ ಮಹಿಳೆಯ ಹತ್ತಿರ ಹೋಗಿ "ನಿಮ್ಮನ್ನ ಒಂದು ಮಾತು ಕೇಳಬೇಕೂಂತಿದ್ದೀನಿ. ಅಲ್ಲ ನನ್ನೆಜಮಾನರು ಇಲ್ಲೇನಾದರೂ ಇನ್ನೊಂದು ಮದುವೆ ಮಾಡಿಕೊಂಡಿದ್ದಾರಾ?" ಅಂತ ಕೇಳಿದೆ. ಅವರಿಗೂ ಸಿಡಿಲು ಬಡಿದಂತೆ ಗಾಬರಿ ಆಯಿತು, ನಾನು ಯಾಕೆ ಹೀಗೆ ಕೇಳ್ತಿದೀನಿ ಅಂತ ಅವರಿಗೂ ಗೊತ್ತಾಗಲಿಲ್ಲ. ಅವರು ಬೇರೆಯವರಿಗೆ ಹೇಳಿದ ಮಾತು ಜ್ಞಾಪಿಸಿದೆ. ಅವರು ಜೋರಾಗಿ ನಗುತ್ತಾ- "ಅಯ್ಯೋ ಅದಕೇನೇನ್ರಿ ನೀವು ಇಷ್ಟು ಬೇಜಾರು ಮಾಡಿಕೊಂಡಿರೋದು, ನಾನು ಯಾಕೆ ಹಾಗೆ ಹೇಳಿದೆ ಅಂದ್ರೆ- ನಮಗೆಲ್ಲಾ ಗೊತ್ತಿರುವ ಶಂಕರ ಶಾಸ್ತ್ರಿಗಳು ಇಲ್ಲಿ ವೇದಾಂತ ಸೊಸೈಟಿ ಮೀಟಿಂಗ್‍ಗಳಲ್ಲಿ, ಸತ್ಸಂಗ ಭಜನೆಗಳಲ್ಲಿ, ಪೂಜೆಗಳಲ್ಲಿ ಬಹಳ ಉತ್ಸುಕರಾಗಿ ಭಾಗವಹಿಸಿದ್ದರು (ಅಂತೂ ಹಾಗೆ ತೋರಿಸಿಕೊಳ್ತಿದ್ದರು) ಡೇಟಿಂಗ್‍ಗೆ. ಯಾರಾದರೂ ಕರೆದರೂ iಟಿಣeಡಿesಣ ತೋರಿಸ್ದೆ, Igಟಿoಡಿe ಮಾಡಿಕೊಂಡಿರ್ತಿದ್ದರು. ಆದ್ದರಿಂದ, ಅವರು ಇಂಡಿಯಾಗೆ ಹೋಗಿ ಸನ್ಯಾಸ ಸ್ವೀಕರಿಸಿ ಬರ್ತಾರೋ ಏನೋ ಅಂತ ನಾವೆಲ್ಲ ಮಾತನಾಡಿಕೊಳ್ತಿದ್ದೆವು. ಅವರ ಮದುವೆ ವಿಷಯ ಕೇಳಿ ಬಹಳ ಸಂತೊಷವಾಯಿತು. ಐooಞs ಚಿಡಿe ಜeಛಿeಠಿಣive ಅಂತ ನನ್ನ ಸ್ನೇಹಿತರಿಗೆ ಹಾಗೆ ಹೇಳಿದೆ ಅಷ್ಟೆ"- ಅಂದಾಗ ನನಗೂ ನಗು ತಡೆಯಲಾಗಲಿಲ್ಲ. ಆಗ ಸನ್ಯಾಸ ಸ್ವೀಕರಿಸಲು ರೆಡಿಯಾಗಿದ್ದವರು ಈಗ ಮೂರು ಮಕ್ಕಳ ತಂದೆ!</p>
		<p class="quote-author">
			-ಜಯಲಕ್ಷ್ಮಿ ಶಾಸ್ತ್ರಿ<br />(ಚೆಸ್ಟರ್‍ಫೀಲ್ಡ್, ಮಿಸ್ಸೌರಿ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">Modern ಮುತ್ತೈದೆ</h1>
		<p><em>ಹಣೆಯ ಮೇಲಿನ ಕುಂಕುಮದ ಬೊಟ್ಟಿನ ವೈಶಿಷ್ಟ್ಯವೇನು ಏಂದು ಇಲ್ಲಿಯವರು ಕೇಳಿದಾಗ ನಿಮ್ಮ ಉತ್ತರವೇನು?</em></p>
		<p>ನಾವು ಮತ್ತು ಎದುರು ಮನೆಯ ಅಮೆರಿಕನ್ ಕುಟುಂಬ ಬಹಳ ಅನ್ಯೋನ್ಯ. ೩೨ ವಯಸ್ಸಿನ ಖಿeಡಿಡಿi ಮತ್ತು ೩ ವರ್ಷ ವಯಸ್ಸಿನ ಮಗಳು ಪುಟಾಣಿ ಎಲಿಜಬೆತ್ ಬೆಳಗಾಯಿತೆಂದರೆ ನಮ್ಮ ಮನೆಯಲ್ಲಿ ಹಾಜರ್! ಅವರಿಗೆ ಭಾರತ ದೇಶದವರ ಪರಿಚಯ ಆದದ್ದು ನಮ್ಮಿಂದಲೇ ಮೊದಲು. ನಮ್ಮ ಸ್ನೇಹದ ಹೊಸದರಲ್ಲಿ ನಮ್ಮ ಆಚಾರ ವ್ಯವಹಾರ, ನಡವಳಿಕೆ ತಿಳಿದುಕೊಳ್ಳುವುದರಲ್ಲಿ ಮಹಾ ಆಸಕ್ತಿ.</p>
		<p>ಒಂದು ದಿನ ಬೆಳಿಗ್ಗೆ ಸ್ನಾನ ಮಾಡಿದ ನಂತರ ಪ್ರದಕ್ಷಿಣೆ ಮಾಡಿ ದೇವರಿಗೆ ಸಾಷ್ಟಾಂಗ ನಮಸ್ಕಾರ ಹಾಕಿ, ಹಣೆಗೆ ಕುಂಕುಮ ಹಚ್ಚಿಕೊಳ್ಳುತ್ತಿರುವುದನ್ನು ಎದುರು ಮನೆಯ ತಾಯಿ, ಮಗಳು ಕಣ್ಣು ಮಿಟಿಗಿಸದೆ ಕೌತುಕದಿಂದ ನೋಡಿದರು.</p>
		<p>"Whಚಿಣ ಚಿಡಿe ಥಿou ಜoiಟಿg?" ಎಂದು ಏಕಕಂಠದಿಂದ ಕೇಳಿದರು.</p>
		<p>"I ಚಿm sಚಿಥಿiಟಿg mಥಿ moಡಿಟಿiಟಿg ಠಿಡಿಚಿಥಿeಡಿs See, ಥಿou go ಣo ಛಿhuಡಿಛಿh oಟಿ Suಟಿಜಚಿಥಿ. ಖಿhough ಊiಟಿಜus go ಣo ಣemಠಿಟe ಣo ತಿoಡಿshiಠಿ, mosಣ oಜಿ ಣhe ಣime ತಿe ತಿoಡಿshiಠಿ iಟಿ ouಡಿ oತಿಟಿ homes ಚಿಟಿಥಿಣime ತಿe ಜಿeeಟ ಟiಞe iಣ" ಎಂದೆ.</p>
		<p>"Whಚಿಣ is ಣhಚಿಣ ಡಿeಜ ಜoಣ oಟಿ ಥಿouಡಿ ಜಿoಡಿeheಚಿಜ? Whಚಿಣ is iಣs sigಟಿiಜಿiಛಿಚಿಟಿಛಿe?" ಇದು ಇಲ್ಲಿಯ ಜನ ಕೇಳುವ ಬಹು ಸಾಮಾನ್ಯ ಪ್ರಶ್ನೆ. ಅದಕ್ಕೆ ಸರಿಯುತ್ತರ ..... ಯಾರಿಗೆ ಗೊತ್ತು? "ಂಟಟ ಊiಟಿಜu mಚಿಡಿಡಿieಜ ತಿomeಟಿ ಚಿಡಿe exಠಿeಛಿಣeಜ ಣo ತಿeಚಿಡಿ iಣ iಟಿ ಣhe ಟಿಚಿme oಜಿ sಚಿಟಿಛಿಣiಣಥಿ oಜಿ beiಟಿg ಚಿ mಚಿಡಿಡಿieಜ ತಿomಚಿಟಿ (ಮುತ್ತೈದೆ). Wiಜoತಿs ಟose ಣhis ಠಿಡಿiviಟege". ಎಂದು ತೊದಲಿ ಬಾಯಿ ಮುಚ್ಚಿಸಿದೆ.</p>
		<p>ಒಂದು ದಿನ ಬೆಳಿಗ್ಗೆದ್ದು ಕಾಫಿ ಮಾಡುತ್ತಿದ್ದೆ. ಸ್ನಾನಮಾಡಿ ಇನ್ನೂ ಕೂದಲು ಒಣಗಿರಲಿಲ್ಲ. ಅವಸರದಿಂದ ಬಂದು ಬಾಗಿಲು ತಟ್ಟಿದಳು ಎಲಿಜಬೆತ್. ಬಾಗಿಲು ತೆರೆದೊಡನೆ ಸರಸರನೇ ನೇರವಾಗಿ 'ದೇವರ ಮನೆಗೆ' ಪ್ರವೇಶ. ಮಗಳ ಹಿಂದೆ  ತಾಯಿಯೂ ಬಂದಳು. ಏನು ಮಾಡುವಳೋ ಎಂದು ನಾನು ಮತ್ತು ಟೆರ್ರಿ ಸಪ್ಪಳ ಮಾಡದೇ ಅವಳನ್ನು ಹಿಂಬಾಲಿಸಿದೆವು. ದೇವರ ವಿಗ್ರಹ-ಪಟಗಳ ಎದುರು ಸುತ್ತ ಗುಂಡಗೆ ತಿರುಗಿ ಮಲಗಿ ಸಾಷ್ಟಾಂಗ ನಮಸ್ಕಾರ ಮಾಡಿ, ಚಿಟಿಕೆ ಕುಂಕುಮವನ್ನು ತೆಗೆದುಕೊಂಡು ಹಣೆಗೆ ಹಚ್ಚಿಕೊಳ್ಳಬೇಕೆ! ಅದನ್ನು ನೋಡಿ ನಮ್ಮಿಬ್ಬರಿಗೂ ತಡೆಯಲಾರದ ಆಶ್ಚರ್ಯ. ಮನಸ್ಸಿನಲ್ಲೇ ನಗು.</p>
		<p>"ಇಟizಚಿbeಣh! Whಚಿಣ ಚಿ-ಡಿ-e ಥಿou ಜoiಟಿg?" ಎಂದಳು ತಾಯಿ ಸ್ವಲ್ಪವೂ ತಡಮಾಡದೆ. "I ಚಿm sಚಿಥಿiಟಿg mಥಿ moಡಿಟಿiಟಿg ಠಿಡಿಚಿಥಿeಡಿs, ಒommಥಿ". ಎಂದು ಎಲಿಜಬೆತ್‍ಳ ಉತ್ತರ. "I see ಣhಚಿಣ, buಣ ತಿhಚಿಣ is ಣhಚಿಣ oಟಿ ಥಿouಡಿ ಜಿoಡಿeheಚಿಜ?" ಏನು ಹೇಳಬೇಕೆಂದು ಯೋಚಿಸುತ್ತಾ, "ಔh, ಣhಚಿಣ ತಿeಟಟ, I...... I ಚಿm mಚಿಡಿಡಿieಜ, ಜoಟಿ'ಣ ಥಿou ಞಟಿoತಿ ಚಿಟಿಥಿಣhiಟಿg?" ಎನ್ನಬೇಕೆ?</p>
		<p class="quote-author">
			-ಡಾ. ಅಶ್ವತ್ಥ್<br />(ಸೆಂಟ್ ಲೂಯಿಸ್, ಮಿಸ್ಸೌರಿ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ನಮ್ಮೂರು ಚೆಂದವೋ ನಿಮ್ಮೂರು ಚೆಂದವೋ</h1>
		<p>ನಾನು ಹುಟ್ಟಿ ಬೆಳೆದದ್ದು ಬೆಳಗಾವಿ ಜಿಲ್ಲೆ. ಒ.ಃ.ಃ.S ಓದಿದ್ದು ಹುಬ್ಬಳ್ಳಿ, ಮದುವೆಯಾದ ಮೇಲೆ ಬೆಂಗಳೂರಿನ ನೆಂಟಸ್ತನ, ಸದ್ಯ ಕೇಳಬೇಡಿ ನಮ್ಮ ಮನೆ ಛಿuಟಣuಡಿe ಛಿಟಚಿsh ವಿಷ್ಯ.</p>
		<p>ಕಳೆದ ಬೇಸಿಗೆಯಲ್ಲಿ ನಮ್ಮ ತಂದೆ-ತಾಯಿ ಹಾಗೂ ನಮ್ಮ ನಾದಿನಿ ಎಲ್ಲ ನಮ್ಮ ಜೊತೆಯಲ್ಲಿ ಕೆಲವು ದಿನ ಕಳೆಯಲು ಬಂದಿದ್ದರು. ಆಚಾರ ವಿಚಾರದಲ್ಲಿ ಅಲ್ಲದೇನೇ ದುಡ್ಡಿನ ವಿಷ್ಯದಲ್ಲೂ ಎರಡೂ ಮನೆತನಗಳಲ್ಲಿ ವ್ಯತ್ಯಾಸ ಇದೆ. ನಮ್ಮ ಮನೆಯಲ್ಲಿ ಎಲ್ಲರೂ ತುಂಬ ನಾಜೂಕಾಗಿ ಜೀವನ ಮಾಡಿದವರು, ಕಷ್ಟದಲ್ಲಿ ಎಲ್ಲ ವಿದ್ಯಾಭ್ಯಾಸ ನಡೆಸಿ ಮುಂದೆ ಬಂದವರು.</p>
		<p>ವಿಮಲಕ್ಕ ಬೆಳಿಗ್ಗೆ ಎದ್ದವರೇ ನಮ್ಮ ತಾಯಿಗೆ ತಿಂಡಿ ಏನು ಮಾಡೋದು ರಾತ್ರಿ ಅನ್ನ ಇದೆ. ಹಬೆ ಕಡಬು, ಕಾಯಿಚಟ್ನಿನೇ ಅಥವಾ ಮೆಂತ್ಯ ಸೊಪ್ಪಿನ ಬದಲು ಸಬನೆಗೆ ಸೊಪ್ಪು ಹಾಕಿ ಸೊಪ್ಪಿನ ಕಡಬು ಮಾಡೋಣವೋ ಅಂತ ಕೇಳಿದಾಗ ಅವರಿಗೆ ಪೆಚ್ಚು, ಮಾಡ್ ಬಿಸಿ ರೊಟ್ಟಿ, ಸೆಂಗಾ ಚಟ್ನಿ, ಮಸರ ಇದೆ ಸಾಕಲ್ಲರಿ, ಅಂತ ಮೆಲ್ಲಗೆ ನುಡಿದರು. ನಾನು ಮಧ್ಯ ಹೋಗಿ ಏನೂ ಮಾಡಬೇಡಿ, ನಾವುಗಳು ಃಡಿeಚಿಞfast ಮಾಡೋ ಅಭ್ಯಾಸ ಇಟ್ಟುಕೊಂಡಿಲ್ಲ. ಬೇಕಿದ್ದರೆ ಟೋಸ್ಟ್‍ನೋ, ಸಿರಿಯಲ್‍ನೋ ತಿಂದುಕೊಳ್ತಾರೆ- ಅಂತ ಸಮಜಾಯಿಸಿದೆ.</p>
		<p>ಒಂದು ಸಾಯಂಕಾಲ ನನಗೆ ಗೊತ್ತಿದ್ದ ಕೆಲವು ಕನ್ನಡಿಗರನ್ನು ಊಟಕ್ಕೆ ಕರೆದಿದ್ದೆ. ಮೆನು ಕೇಳಿದ್ದೇ ತಪ್ಪಾಯಿತು. ವಿಮಲಕ್ಕ ಒಂದು ಟisಣ ಹಾಕಿದರು. ಬಿಸಿಬೇಳೆಬಾತ್, ಹಾಲೊಬ್ಬಟ್ಟು, ಪೂರಿಸಾಗು, ಬದನೆಕಾಯಿ ಚಟ್ನಿ- ಅಂತ. ನಮ್ಮ ತಾಯಿಗೆ ಮಾಡೋ ವಿಧಾನ ಕೇಳೀನೇ ಸುಸ್ತು! ಇನ್ನು ಮಾಡೋದು ಬಿಡಿ, 'ಏನಲೂ ಇವರು ಮಾತೆತ್ತಿದರೆ ಪತ್ರೆ, ಲವಂಗ, ದಾಲಚಿನ್ನಿ ಅಂತಾರ. ಹುರಿದ ತುಟ್ಟಿ ಹುರಗಾಳು ಪುಡಿ ಅಂತಾರ. ಹಸೀದು ತಿರುವಿ ರುಬ್ಬಿದ ಕಾರ ಅಂತಾರ. ರುಚಿ ಎಲ್ಲ ಒಂದು ಅಲ್ಲೇನ? ಕೆಲಸ ಇಲ್ಲದ ಬಡಗ್ಯಾನ ಕೆಲಸವಾ ಇವರದು. ಏನಂದರೂ ನಮ್ಮಂಗ ಅಲ್ಲ ಬಿಡು. ಕೆಂಡದ ರೊಟ್ಟಿ ಮ್ಯಾಲ ಒಂದು ಸುಟ್ಟ ಬದನಿಕಾಯಿ ಇಟ್ಟುಕೊಂಡ ಒಂಚೂರು ಕಾರ ಉಪ್ಪು, ಎಣ್ಣೆ ಹಾಕ್ಕೊಂಡ್ ತಿಂದರೆ ಅಡಿಗಿ ಮನಿಗೆ ಇನ್ನೊಮ್ಮೆ ಕಾಲ ಹಾಕಾನಿಲ್ಲ.'</p>
		<p>ಹಬ್ಬ ಹುಣ್ಣಿಮೆಗಳ ವಿಷ್ಯದಲ್ಲೂ ತುಂಬ ಬೇರೆ ತರ, ನಮ್ಮಲ್ಲಿ ಪಂಚಮಿ, ಗಣೇಶ, ದೀಪಾವಳಿ ಜೋರಾದರೆ ಅಲ್ಲಿ ಗೇರಿ, ವರಮಹಾಲಕ್ಷಿ, ಸಂಕ್ರಾಂತಿ ಜೋರು. ನನಗೆ ಮುಂಚಿನಿಂದಲೂ ದೇವರ ಪೂಜೆ ಅಷ್ಟು ಹಚ್ಚಿಕೊಂಡಿಲ್ಲ. ಮಾಡುವವರಿಗೆ ಬೇಡ ಅನ್ನಲ್ಲ. ಮದುವೆಯಾದ ಹೊಸದರಲ್ಲಿ ಕೇಳಬೇಡಿ ನನ್ನ ಅವಸ್ಥೆ. ಬೆಂಗಳೂರಿನ ಆರತಿ, ಅರ್ಚನೆ, ದಕ್ಷಿಣೆ ಎಲ್ಲ ಹೊಸತು ನನಗೆ. ಒಂದು ಸಾರಿ ಪೂಜಾರಿ 'ಗೋತ್ರ'? ಎಂದು ನನ್ನನ್ನು ಪ್ರಶ್ನಿಸಿದಾಗ, ನಮ್ಮತ್ತೆ ಕಡೆ ನೋಡಿ, 'ಗೋತ್ರ ಬೇಕಂತೆ' ಎಂದಿದ್ದೆ- ಏನೋ ಸಾಮಾನು ಕೇಳ್ತಿದಾನೆ ಅಂತ ಭಾವಿಸಿ! ಆರತಿ ವೇಳೇಲಿ ಇವರು ನನ್ನ ಕೈಯಲ್ಲಿ ಎರಡು ರೂಪಾಯಿ ಕೊಟ್ರೆ, ಭದ್ರವಾಗಿ ಪರ್ಸಲ್ಲಿ ಇಟ್ಟುಕೊಂಡಿದ್ದೆ- ಏನೋ ಇಟ್ಟುಕೊಳ್ಳೂಕೆ ಕೊಡ್ತಿದಾರೇಂತ! ಇವರ ಮನೆಯವರೆಲ್ಲ ನಕ್ಕಿದ್ದರು. ನಮ್ಮ ಮನೆ ಪೂಜೆ ನೆನೆಸ್ಕೊಂಡ್ರೆ ಈಗಲೂ ನಗು ಬರುತ್ತೆ. ನಮ್ಮ ಅಜ್ಜಿ ವಿಭೂತಿ ಧರಿಸಿ, ಅಂಗಪೂಜೆ ಮಾಡ್ತಿದ್ದರೆ, ಧ್ಯಾನವೆಲ್ಲ ಹೊರಗಡೆನೇ- 'ಒಲೆ ಮ್ಯಾಲಿನ ಹಾಲು ಉಕ್ಕೀತೂ ನೋಡಿಕೊಳ್ರೇ, ದನದ ಹುಡುಗ ಬಂದಂಗ ಕಾಣತೈತಿ- ಆಕಳ ಬಿಡ್ರಿ'. ಮಧ್ಯ ಶಿವನ ಸಹಸ್ರನಾಮಾವಳಿ ಅವರಿಗೆ ತಿಳಿದಂತೆ ಉಚ್ಛರಿಸುತ್ತಿದ್ದರು. ಅದನ್ನ ಕೇಳಿ ಅಜ್ಜ ನಗಾಡೊದು "ಯಾಕ ಆ ಸುಮ್ಮನೆ ಕುಂತ ಶಿವನ್ನ ಬಾಯಿಗೆ ಬಂದಂಗೆ ಬೈತಾ ಇದಿ ಮುಗಿಸಬಾರದ ಪೂಜಿನ".</p>
		<p>ನಾನು ಮಾತ್ರ ಎರಡೂ ಮನೆಗಳ ಮಧ್ಯ ಸಲೀಸಾಗಿ ಬೆರೆತುಕೊಂಡು ತಮಾಷೆಯಾಗಿರ್ತೇನೆ. ಬೆಂಗಳೂರಿಗೆ ಹೋದರೆ ಅವರುಗಳಿಗೆಲ್ಲ ಜೋಳದ ರೊಟ್ಟಿ, ಎಣ್ಣೆಗಾಯಿ ಬದನೆಕಾಯಿ ಮಾಡಿದರೆ ಪ್ರಾಣ. ಹುಬ್ಬಳ್ಳಿ ಸೀರೆ ಪಾಟ್ಲಿ, ಚಿಲ್ಪಕ್, ತೊಡೆ ಹಾಕಿಕೊಂಡರೆ ನೋಡಲು ಅಪರೂಪ. ನಮ್ಮೂರಿಗೆ ಬಂದಾಗ ಹುಳಿಯನ್ನ, ಹಾಲೊಬ್ಬಟ್ಟು ಮಾಡಿದ್ರೆ ಹಬ್ಬ. ಮೈಸೂರು ಸಿಲ್ಕ್, ಕಲ್ಲಿನ ಬಳೆ, ಕಾಸಿನ ಸರ ಕಂಡ್ರೆ ಆಸೆ. ಇನ್ನು ಅಮೆರಿಕೆಯಿಂದ ಹೋದ ನಮಗೆಲ್ಲ ಎಲ್ಲವೂ ಅಪರೂಪ.<em> ಬೆಂಗಳೂರಿನ ನಂದಿ ಹಿಲ್,</em> ಹೆಸರುಘಟ್ಟ, Piಛಿಟಿiಛಿs, ಒ.ಉ. ಖoಚಿಜ, ಅommeಡಿಛಿiಚಿಟ Sಣಡಿeeಣ Shoಠಿಠಿiಟಿgs ನಲ್ಲಿ ಒಂದು ಥರ ಸಂತಸ ತಂದರೆ, ನಮ್ಮೂರಿನ ಬೆಳಸಿ, ಎತ್ತಿನಗಾಡಿ ಪ್ರಯಾಣ, ಕಬ್ಬಿನ ಗಾಣ, ತೋಟದೂಟ ಇನ್ನೊಂದು ಥರ ಸಂಭ್ರಮ. ಒಂದು ಮಾತು ಮಾತ್ರ ನಿಜ- ಅಮೇರಿಕೆಯಲ್ಲಿ ಇರೋದ್ರಿಂದ ನನಗೆ ಎರಡು ಊರುಗಳು ಚೆಂದವಾಗಿ ಕಾಣ್ತಿವೆ.</p>
		<p>-q<strong><em>Á| ಶ್ರೀದೇವಿ ಅರುಣ್</em></strong>(ಬೇಕರ್ಸ್‍ಫೀಲ್ಡ್, ಕ್ಯಾಲಿಫೋರ್‍ನಿಯ)</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಅಮೆರಿಕದಲ್ಲೂ ಅಭಾವ</h1>
		<p>ನಂಬಿದರೆ ನಂಬಿ, ಬಿಟ್ಟರೆ ಬಿಡಿ; ಅಮೆರಿಕದಲ್ಲೂ ಅಭಾವ ಇಲ್ಲದೇ ಇಲ್ಲ! ತೊಗೊಳ್ಳಿ, ಒಂದು ಉದ್ದಾ ಪಟ್ಟೀನೇ ಕೊಡ್ತೀನಿ ...... ನನ್ನ ಸ್ನೇಹಿತರು ಹೇಳುತ್ತಿದ್ದರು: "ನೋಡಿ, ಭಾರತದಲ್ಲಿ ಎಲ್ಲಿ ನೋಡಿದರೂ ಅಭಾವ ತಾಂಡವಾಡುತ್ತಿದೆ."</p>
		<p>ನಾನು ಹೇಳಿದೆ: "ಹಾಗೆಂದರೇನು ಸ್ವಾಮಿ? ನಮ್ಮದು 'ಗರೀಬಿ ಹಟಾವ್' ರಾಜ್ಯ. ಜನಸಂಖ್ಯೆ, ಆಹಾರ ಮೊದಲುಗೊಂಡು ಸಕಲ ಐಶ್ವರ್ಯಗಳೂ ಸಮೃದ್ಧಿಯಾಗಿವೆ. ಯಾವುದಕ್ಕೆ ಕಡಿಮೆ ನಮ್ಮ ದೇಶದಲ್ಲಿ?"</p>
		<p>ಅವರು ಅಂದರು: "ಅಯ್ಯೋ, ರಾಮರಾಜ್ಯ ಒಂದಾನೊಂದು ಕಾಲದಲ್ಲಿತ್ತು. ಈಗ ಆಹಾರ ಐಶ್ವರ್ಯಗಳಿದ್ದರೂ ಅವು ಸಾಮಾನ್ಯನಿಗೆ ಇಲ್ಲವಾಗಿವೆ, ಹಣ ದೇಶದಲ್ಲಿ ಬೇಕಾದ ಹಾಗಿದೆ (ಕಪ್ಪು ಹಣ, ಖೋಟಾ ನೋಟುಗಳು!). ಶ್ರೀಸಾಮಾನ್ಯನಿಗೆ ಜೀವನ ಸಾಗಿಸುವುದೇ ಮುಜಗರವಾಗಿದೆ. ಸಂಪಾದನೆ ಕಡಿಮೆ. ಅದಕ್ಕೇ ಮೇಲು ಸಂಪಾದನೆಗೆ (ನ್ಯಾಯ ವಿರುದ್ಧ ಲಂಚ ಅನ್ನಿ) ಕೈ ಒಡ್ಡಿಯೇ ಇರುತ್ತಾನೆ. ಅದು ಸಾಂಕ್ರಾಮಿಕ ಜಾಡ್ಯ ಇದ್ದಂತೆ. ಇದ್ದವರೂ, ಇಲ್ಲದವರೂ ಇದಕ್ಕೆ ಪೈಪೋಟಿ ಮಾಡುತ್ತಾರೆ. ಕಛೇರಿಯ ಜವಾನನಿಂದ ಹಿಡಿದು ಹಿರಿಯ ಅಧಿಕಾರಿಗಳೂ, ರಾಜಕಾರಣಿಗಳೂ, ವರ್ತಕರೂ 'ಬೇಯುವ ಮನೆಯಲ್ಲಿ ಹಿರಿದಷ್ಟೇ ಲಾಭ' ಎಂದು ಬಡಬಗ್ಗರಿಂದ ಹಿಡಿದು ಎಲ್ಲರಿಂದಲೂ ಸುಲಿಯುತ್ತಾರೆ."</p>
		<p>ನನ್ನ ಸ್ನೇಹಿತರಿಗೆ ಕೇಳಿದೆ: "ಅಭಾವ ಎಲ್ಲಿಲ್ಲ ಸ್ವಾಮಿ? ಹೇಳಿ, ಭಾರತದಲ್ಲಿ ಏನೇನು ಅಭಾವಗಳಿವೆ?"</p>
		<p>"ನೋಡಿ, ಅಂಗಡಿಗಳಲ್ಲಿ [ಸಾಮಾನ್ಯನಿಗೆ ಇರುವ ರೇಷನ್- (ಅ)ನ್ಯಾಯ ಬೆಲೆ ಅಂಗಡಿಗಳಲ್ಲಿ] ನುಚ್ಚು, ಕಲ್ಲು, ಮಣ್ಣುಹೆಂಟೆ ಬೆರೆಯದಿರುವ, ಅಥವಾ ಬೆರೆಸದಿರುವ ಅಕ್ಕಿ, ಗೋಧಿ ಧಾನ್ಯಗಳು ಅಭಾವವಾಗಿವೆ. ಹುಳ ಇಲ್ಲದಿರುವ ಮೈದಾ, ಗೋಧಿಹಿಟ್ಟುಗಳು ಅಪರೂಪ; (ಆರೋಗ್ಯ ಕಾರಣಕ್ಕಾಗಿ ಇರಬಹುದು) ಹಾಲಿನ ಅಭಾವ. ಶುದ್ಧವಾದ ಅಡಿಗೆ ಎಣ್ಣೆಯ ಅಭಾವ; ಸಕ್ಕರೆ ಅಭಾವ (ಅನೇಕ ವೇಳೆ ಇದು ಕೃತಕ). ಅಂಗಡಿಗಳಲ್ಲಿ ನಿತ್ಯೋಪಯೋಗಿ ಸಾಮಾನುಗಳು ಬಹು ಜಾಗ್ರತೆಯಾಗಿ ಮಾಯವಾಗಿ ಅಭಾವ ತಲೆ ಎತ್ತುತ್ತದೆ. ಕಾಲ ವಿಳಂಬ ಮಾಡಿದರೆ, 'ಕ್ಯೂ' (ಸಾಮಾನು ಕೊಳ್ಳಲು ಅಂಗಡಿ ಮುಂದೆ ಪರಿಷೆ)ನಲ್ಲಿ ಕೊನೆಯಲ್ಲಿದ್ದ ನಮಗೆ ಪದಾರ್ಥ ಪ್ರಾಪ್ತಿ ಇಲ್ಲದಿರಬಹುದು. ಯಾರೂ ಇಲ್ಲದಿದ್ದಾಗ ವಿನಯದಿಂದ ಅಂಗಡಿ ಯಜಮಾನರಿಗೆ 'ಸ್ವಾಮಿ, ಬಹಳ ಅರ್ಜೆಂಟು, ಮನೆಗೆ ನೆಂಟರು ಬಂದಿದ್ದಾರೆ, ನನ್ನ ಮಾನ ಹೋಗುತ್ತಿದೆ. ಐದು ಕೆ.ಜಿ. ಅಕ್ಕಿ ದಯಪಾಲಿಸಿ' ಎಂದು ಬೇಡಿದರೆ ಅವರು ನಮ್ಮ ಮೇಲೆ ಕನಿಕರಿಸಿ ಒಂದಕ್ಕೆ ಒಂದೂವರೆಯಷ್ಟಾದರೂ ಬೆಲೆ ಪಡೆದು, 'ಯಾರಿಗೂ ಹೇಳಬೇಡಿ, ನಿಮಗಾಗಿ ಕೊಟ್ಟಿದ್ದೇನೆ' ಎನ್ನುತ್ತಾರೆ. ಈ ಗುಟ್ಟಿನಲ್ಲಿ ಅನೇಕರು ಪದಾರ್ಥಗಳನ್ನು ಪಡೆಯುತ್ತಾರೆ. ಒಂದೇ, ಎರಡೇ ಸ್ವಾಮಿ, ಅಭಾವ? ಸೀಮೆ ಎಣ್ಣೆಗೆ ಅಭಾವ; ಸೋಪಿಗೆ ಅಭಾವ; ತರಕಾರಿಗೆ ಅಭಾವ; ಆಸ್ಪತ್ರೆಗಳಲ್ಲಿ ಔಷಧಿ, ಡಾಕ್ಟರುಗಳ ಅಭಾವ; ನಲ್ಲಿಯಲ್ಲಿ ನೀರಿನ ಅಭಾವ ಸರ್ವತ್ರ. ಸ್ನಾನ ಮಾಡುವ ವೇಳೆಯಲ್ಲೇ ನೀರು ನಿಲ್ಲುತ್ತದೆ. ವಿದ್ಯುತ್ತಿನ ಅಭಾವವಂತೂ ಕೊಡುವ ಕಿರುಕುಳ ಹೇಳತೀರದ್ದು. ಇದಲ್ಲದೆ, 'ಲೇ ಆಫ್' ಬೇರೆ! ರಾತ್ರಿ ಊಟ ಮಾಡುತ್ತಿದ್ದಾಗಲೇ ವಿದ್ಯುತ್ತಿನ ದೀಪಗಳು ಆರುತ್ತವೆ ಅಥವಾ ಆರಿಸುತ್ತಾರೆ. ಮದುವೆ ಮುಂತಾದ ಸಂದರ್ಭಗಳಲ್ಲಿ ಚೋರರಿಗೆ ಇದು ಸುಸಮಯ. ಕಛೇರಿಗಳಲ್ಲಿ ಅಧಿಕಾರಿಗಳಲ್ಲಿ ಸೌಜನ್ಯದ ಅಭಾವ. ಹಿರಿಯ ಅಧಿಕಾರಿಗಳೇ ಆಗಲಿ, ಕಿರಿಯ ಗುಮಾಸ್ತರೇ ಆಗಲಿ ಜನರನ್ನು ದನಗಳಂತೆ ನಡೆಸುತ್ತಾರೆ. ನೀವೆಲ್ಲಾದರೂ ನಮ್ಮ ಚಿಲ್ಲರೆ ಅಭಾವ ಅನುಭವಿಸಿದ್ದೀರಾ? ಹೋಟೆಲಿನವರು ಶೇಕಡಾ ೧೦ರಿಂದ ೧೫ ಹಣ 'ಕಮಿಷನ್' ಮತ್ತು ಅಂಗಡಿಯವರು ಜಮಾಯಿಸಿದ ಚಿಲ್ಲರೆ 'ಕೊಳ್ಳು'ತ್ತಾರೆ. ಅಂಗಡಿಯವರ ಮೊದಲ ಪ್ರಶ್ನೆ: 'ಚಿಲ್ಲರೆ ಇದೆಯಾ?' ಎರಡನೆಯ ಪ್ರಶ್ನೆ ಪದಾರ್ಥ ಹಾಕಿಕೊಳ್ಳಲು ಕಾಗದ ಅಥವಾ ಬಟ್ಟೆ ಚೀಲ ತಂದಿದ್ದೀರಾ? ಇಲ್ಲವಾದರೆ ಹತ್ತು ಪೈಸೆ ಕೊಟ್ಟು ನಮ್ಮ ಚೀಲ ಪಡೆಯಿರಿ. ಇದರ ಪರಿಣಾಮ ಶ್ರೀಸಾಮಾನ್ಯನ ತಲೆಯ ಮೇಲೆ. ಹೇಳುತ್ತಾ ಹೋದರೆ ತುಂಬಾ ಇದೆ. ದೇಶದಲ್ಲಿ ಬರೆಯುವ ಕಾಗದದ ಅಭಾವ; ಕಛೇರಿಗಳಲ್ಲಿ ಲಕೋಟೆ (eಟಿveಟoಠಿe)ಗಳ ಅಭಾವ; ಅದರಿಂದಲೇ ಒಂದು ಕಡೆ ಬರೆದಿರುವ ಕಾಗದದ ಪುನರುಪಯೋಗ ಮಾಡಿ ಲಕೋಟೆ ಮಾಡುತ್ತಾರೆ. ಹೊದೆಯಲು, ಉಡಲು, ಸುತ್ತಲು ಬೇಕಾಗುವ ಬಟ್ಟೆ ಅಭಾವ. ಆಫೀಸುಗಳಲ್ಲಿ ಅಧಿಕಾರಿಗಳ ಗೈರು ಹಾಜರಿ. ಕಿರಿಯ ಗುಮಾಸ್ತರುಗಳಂತೂ ಕೆಲಸದ ವೇಳೆಯಲ್ಲಿ ಕಾಫಿ, ತಿಂಡಿಗೆ ಹೊರಗಡೆ ಹೋಗುವುದು ಸರ್ವೇ ಸಾಮಾನ್ಯ. ನಮ್ಮಲ್ಲಿ ದಕ್ಷತೆಯ ಅಭಾವಕ್ಕೆ ಕಾರಣ ರಾಜಕಾರಣಿಗಳ ಪ್ರಭಾವ. ಎಂಜಿನೀಯರುಗಳು ಕಟ್ಟಿಸುವ  ಕಟ್ಟಡ, ಸೇತುವೆ ಮುಂತಾದವು ಸ್ಥಿರವಾಗಿ ನಿಲ್ಲುವುದೇ ಅಪರೂಪ. ಹೇಳುತ್ತಾ ಹೋದರೆ ಮುಗಿಯುವುದಿಲ್ಲ".</p>
		<p>ನಾನು ಅವರಿಗೆ ಸಮಾಧಾನ ಹೇಳಿದೆ: "ಸ್ವಾಮಿ, ಅಭಾವಗಳು ಭಾರತಕ್ಕೆ ಮಾತ್ರ ಮೀಸಲಾಗಿಲ್ಲ. ಅಮೆರಿಕದಲ್ಲೂ ಬೇಕಾದಷ್ಟು ಅಭಾವಗಳಿವೆ. ನಿಮಗೆ ಗೊತ್ತಿಲ್ಲವೇ?"</p>
		<p>ಅವರಿಗೆ ಆಶ್ಚರ್ಯವಾಯಿತು. "ಹಾಗೆಂದರೇನು? ಸ್ವಲ್ಪ ವಿವರಿಸುತ್ತೀರಾ? ಮುಂದುವರಿದ ದೇಶಗಳಲ್ಲಿ ಎಂಥಾ ಅಭಾವ?"</p>
		<p>ನಾನು ಹೇಳಿದೆ: "ಇಲ್ಲಿಯೂ ಶ್ರೀಸಾಮಾನ್ಯನಿಗೆ ಕಛೇರಿಗಳಲ್ಲಿ, ಮಾರುಕಟ್ಟೆಗಳಲ್ಲಿ, ಸಾರ್ವಜನಿಕ ಸ್ಥಳಗಳಲ್ಲಿ ಕಿರುಕುಳಗಳ ಅಭಾವ ಇದೆ. ಅಧಿಕಾರಿಗಳಲ್ಲಿ ದರ್ಪ, ದುರಹಂಕಾರಗಳ ಅಭಾವವಿದೆ. ರಸ್ತೆಗಳಲ್ಲಿ ಕಸ, ಕಡ್ಡಿಗಳ ಅಭಾವ (ಡೌನ್‍ಟೌನ್ ಪ್ರದೇಶ ಬಿಟ್ಟು), ಬೀದಿಗಳಲ್ಲಿ, ಸಾರ್ವಜನಿಕ ಸ್ಥಳಗಳಲ್ಲಿ ಸಿಗರೇಟು ಸೇದುವ, ಉಗಿಯುವ, ಹೇಸಿಗೆ ಮಾಡುವ, ಜಲಬಾಧೆ ಮಾಡುವವರ (ಮಾಡಿದರೆ ಸೂಕ್ತ ಮರ್ಯಾದೆಯಾಗುತ್ತದೆ) ಅಭಾವ. ಸಿನಿಮಾ ಮಂದಿರ, ರೈಲು, ಬಸ್, ವಿಮಾನ ನಿಲ್ದಾಣಗಳಲ್ಲಿ ನೂಕುನುಗ್ಗಲಿನ ಅಭಾವ; ಮಾರುಕಟ್ಟೆಗಳಲ್ಲಿ ಕಲಬೆರಕೆ ವಸ್ತುಗಳ (ಅಂತಹ ಪದಾರ್ಥ ಮಾರುವುದು ಶಿಕ್ಷಾರ್ಹ) ಅಭಾವ. ತಿಂಗಳ ತಾರೀಖುಗಳನ್ನು ಎಣಿಸುವ ಸೋಮಾರಿ ಕೆಲಸಗಾರರ ಅಭಾವ. ಅದಕ್ಷ ಅಧಿಕಾರಿಗಳ (ಅದಕ್ಷ ಜನರು ಸಾಮಾನ್ಯ ಅಧಿಕಾರಿಗಳಾಗಲಿ, ಹಿರಿಯ ಅಧಿಕಾರಿಗಳಾಗಲಿ, ಅಧಿಕಾರಚ್ಯುತರಾಗಿ, ಶಿಕ್ಷಾರ್ಹರಾಗುತ್ತಾರೆ.) ಅಭಾವ. ಕಿತ್ತು ತಿನ್ನುವ, ಭಿಕ್ಷೆ ಬೇಡುವ ಭಂಡ ಜನಗಳ ಅಭಾವ. ಸಾಮಾನ್ಯ ಮಟ್ಟದಲ್ಲಿ (ಉನ್ನತ ಮಟ್ಟದಲ್ಲಿ ಅಗಾಧ ಪ್ರಮಾಣದಲ್ಲಿ ಇರಬಹುದು) ಲಂಚದ ಅಭಾವ. ರಸ್ತೆಗಳಲ್ಲಿ ಬೇವಾರಸು ನಾಯಿ, ದನ ಮುಂತಾದ ಪ್ರಾಣಿಗಳ ಅಭಾವ. ರಸ್ತೆಗಳಲ್ಲಿ ನಡೆಯುವ ಜನರ (ಸಾಮಾನ್ಯವಾಗಿ ಎಲ್ಲರಿಗೂ ಮೋಟಾರು ವಾಹನ ಅಥವಾ ಬಸ್ಸಿನ ಸೌಕರ್ಯ ಇರುತ್ತವೆ.) ಅಭಾವ. ರಸ್ತೆಗಳಲ್ಲಿ ಹಳ್ಳ, ದಿಣ್ಣೆ, ಧೂಳುಗಳ ಅಭಾವ. ಹೀಗೆ ಹೇಳುತ್ತಾ ಹೋದರೆ ಹನುಮಂತನ ಬಾಲ ಬೆಳೆದಂತೆ ಆಗುತ್ತೆ. ಒಟ್ಟಿನಲ್ಲಿ ಈ ದೇಶದಲ್ಲಿ ಅಭಾವಗಳಿಗೇ ಅಭಾವ!"</p>
		<p>ಸ್ನೇಹಿತರು, "ಹೌದು ಸ್ವಾಮಿ. ಅಮೆರಿದದಲ್ಲೂ ಬೇಕಾದಷ್ಟು ಅಭಾವಗಳಿವೆ. ಆದರೆ ಈ 'ಅಭಾವ'ಗಳ ಜಾತಿ ಸ್ವಲ್ಪ ಬೇರೆ" ಎಂದು ಅರ್ಥಪೂರಿತವಾಗಿ ನಕ್ಕರು.</p>
		<p class="quote-author">
			ಸಿ. ಕೆ. ಆನಂದರಾವ್<br />(ಷಿಕಾಗೋ, ಇಲಿನಾಯ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಮದುವೆ ಮಾಡಿ ನೋಡಿ</h1>
		<p><em>ವೇದ ಸುಳ್ಳಾದರೂ, ಗಾದೆ ಸುಳ್ಳಾದೀತೆ?</em></p>
		<p>"೨೪ ವರ್ಷದ ಸುಂದರ ಯುವತಿಗೆ ವರ ಬೇಕಾಗಿದೆ. ವರನಿಗೆ ಅಮೆರಿಕದಲ್ಲಿ ನೆಲಸಲು ಸಹಾಯ ಮಾಡಲಾಗುತ್ತದೆ."</p>
		<p>"ಗುಜರಾತಿ ಬ್ರಾಹ್ಮಣ ಯುವಕನಿಗೆ ವಧು ಬೇಕಾಕಿದೆ, ವಧು ವಿದ್ಯಾವತಿಯಾಗಿರಬೇಕು."</p>
		<p>ಈ ಜಾಹೀರಾತುಗಳಲ್ಲಿ ಏನು ವಿಶೇಷವಿದೆ, ದಿನ ಬೆಳಿಗ್ಗೆ ವೃತ್ತಪತ್ರಿಕೆಗಳಲ್ಲಿ ಬರುತ್ತಲೇ ಇರುತ್ತವೆ ಎಂದು ಮೂಗು ಎಳೆಯಬೇಡಿ. ಇವು ಅಮೆರಿಕದಲ್ಲಿ ಭಾರತೀಯರು ನಡೆಸುತ್ತಿರುವ ಪತ್ರಿಕೆಗಳಲ್ಲಿ ಬರುವ ಜಾಹೀರಾತುಗಳ ವೈಖರಿ.</p>
		<p>ಭಾರತದಲ್ಲಿ ಮದುವೆಗೆ ಬಂದ ಮಗಳಿದ್ದರೆ ಅವಳ ತಂದೆ-ತಾಯಿಗಳಿಗೆ ಹೆಗಲಮೇಲೆ ಒಂದು ಹೊರೆ ಕುಳಿತಂತೆ ಇರುತ್ತದೆ. ಅವಳಿಗೆ ತಕ್ಕ ವರ ಯಾವಾಗ ಸಿಗುತ್ತಾನೆ, ಮದುವೆಯ ಖರ್ಚಿಗೆ ಹಣ ಎಲ್ಲಿಂದ ಬರುತ್ತದೆ.. ಎಂದು ಚಿಂತಿಸಿ ಅವಳ ತಂದೆ ಮುದಿಯಾಗುತ್ತಾನೆ. ನೆರೆಮನೆಯಾಕೆ, "ನಿಮ್ಮ ಮಗಳ ಮದುವೆ ಇನ್ನೂ ಗೊತ್ತಾಗಲಿಲ್ಲವೇ?" ಎಂದು ಕೇಳಿದಾಗ ಅದರಲ್ಲಿ ವ್ಯಂಗ್ಯದ ನೆರಳಿದೆಯೇ ಎಂದು ತಾಯಿ ಹುಡುಕುತ್ತಾಳೆ.</p>
		<p>"ಅವರ ಮನೆಯಲ್ಲಿ ಒಳ್ಳೆಯ ವರನಿದ್ದಾನೆ. ಬೇಕಾದರೆ ವಿಚಾರಿಸಿ" ಎಂದು ಯಾರೋ ಹುಡುಗಿಯ ತಂದೆಗೆ ಹೇಳುತ್ತಾರೆ. ಆತ ದೈನ್ಯದಿಂದ, "ನಮ್ಮ ಹೆಣ್ಣನ್ನು ಮಾಡಿಕೊಳ್ಳಿ" ಎಂದು ಕೇಳಿಕೊಳ್ಳಲು ಗಂಡಿನ ಮನೆಗೆ ಹೊಗುತ್ತಾನೆ.</p>
		<p>ವರನ ಮನೆಯವರು, "ನಮ್ಮ ಮಗನಿಗೇನು ಕಮ್ಮಿಯಾಗಿದೆ? ಹೆಣ್ಣಿನ ಮನೆಯವರು ಸಾಲುಗಟ್ಟಿ ಬರುತ್ತಾರೆ" ಎಂದು ಹೆಮ್ಮೆಯಿಂದ ಬೀಗುತ್ತಾರೆ.</p>
		<p>ಅಮೆರಿಕ ಕೆನಡಾಗಳ ಭಾರತೀಯ ಸಮಾಜದಲ್ಲಿ ಹೀಗಿಲ್ಲ. ಇಲ್ಲಿಯೂ ಹೆಣ್ಣಿನ ತಾಯಿ-ತಂದೆಗಳು ತಮ್ಮ ಮಗಳಿಗೆ ತಕ್ಕ ವರ ಎಲ್ಲಿದ್ದಾನೋ ಎಂದು ಯೋಚಿಸುತ್ತಾರೆ. ಆದರೆ ಇಲ್ಲಿ ಗಂಡಿನ ಮನೆಯವರಿಗೂ ಮಗನ ಮದುವೆಯ ಚಿಂತೆ ತಪ್ಪಿದ್ದಲ್ಲ.</p>
		<p>ಏಕೆ?</p>
		<p>ಇಲ್ಲಿರುವ ಅನೇಕ ಭಾರತೀಯರು ಇಲ್ಲಿಗೆ ಬಂದು ಇಪ್ಪತ್ತು ವರ್ಷಗಳ ಮೇಲಾಯಿತು. ಅವರಲ್ಲಿ ಅನೇಕರು ಇಲ್ಲಿ ಬಂದಾಗ ಎಳೆಯ ಮಕ್ಕಳನ್ನು ಕರೆತಂದರು. ಇಂದು ಆ ಮಕ್ಕಳು ವಿವಾಹಯೋಗ್ಯರಾಗಿ ಬೆಳೆದು ನಿಂತಿದ್ದಾರೆ. ಈಗ ಅವರ ವಿವಾಹ ಸಮಸ್ಯೆ ಹಿರಿಯರಿಗೆ ನುಂಗಲಾರದ ತುತ್ತಾಗಿದೆ.</p>
		<p>ಇವರಿಗೆ ತಕ್ಕ ಜತೆಗಾರರನ್ನು ಎಲ್ಲಿ ಹುಡುಕಲು ಸಾಧ್ಯ?</p>
		<p>ಭಾರತದಲ್ಲಿರುವ ನಮ್ಮ ಬಂಧುಗಳ ಸಹಾಯದಿಂದ ಅಲ್ಲಿ ಅಳಿಯನನ್ನೋ ಸೊಸೆಯನ್ನೋ ಆರಿಸಬಹುದು. ಆದರೆ ನಮ್ಮ ಸಮಸ್ಯೆಗೆ ಇದೇ ಸರಿಯಾದ ಉತ್ತರವೇ?</p>
		<p>ಇಲ್ಲಿ ನೆಲಸಿರುವ ಭಾತತೀಯರ ಮಗನಿಗೆ ಭಾರತದಿಂದ ಹೆಣ್ಣು ತಂದು ಮದುವೆ ಮಾಡಿದರೆ ಹೇಗೆ ಎಂದು ಮೊದಲು ಯೋಚಿಸೋಣ. ಅವನ ಹೆಂಡತಿ ಇಲ್ಲಿಗೆ ಬಂದು ನೆಲಸಬೇಕಾಗುತ್ತದೆ. ಹಬ್ಬ ಹರಿದಿನ ಎಂದು ಆರು ತಿಂಗಳಿಗೊಮ್ಮೆ ತವರಿಗೆ ಹೋಗುವ ಅವಕಾಶ ಅವಳಿಗೆ ಇರುವುದಿಲ್ಲ. ಇಲ್ಲಿನ ಹೊಸ ಪರಿಯ ಜೀವನಕ್ಕೆ ಹೊಂದಿಕೊಂಡು, ಹೊಸ ಸಂಸ್ಕೃತಿಯನ್ನು ಅವಳು ಮೈಗೂಡಿಸಿಕೊಳ್ಳಬೇಕು.</p>
		<p>ಭಾರತದಲ್ಲಿ ಇರುವ ಅನೇಕರಿಗೆ ಅಮೆರಿಕ ಸಂಪದ್ಭರಿತವಾದ ನಾಡು ಎನ್ನುವ ಅಭಿಪ್ರಾಯವಿದೆ. ಇಲ್ಲಿ ಇರುವವರಿಗೆಲ್ಲ ದೊಡ್ಡ ಮನೆಯುಂಟು, ಮನೆಯಲ್ಲಿ ಎರಡು ಕಾರುಗಳುಂಟು ಎಂದು ಅವರು ಭಾವಿಸಿದ್ದಾರೆ. ಆದರೆ ನಿಜಸ್ಥಿತಿ ಏನು?</p>
		<p>ಇಲ್ಲಿರುವ ಅನೇಕ ಭಾರತೀಯರಿಗೆ ಒಳ್ಳೆಯ ಮನೆ ಇದೆ. ಮನೆಯಲ್ಲಿ ಕಾರುಗಳೂ ಇವೆ. ಆದರೆ ಈ ಒಳ್ಳೆಯ ಸ್ಥಿತಿ ಒಂದು ದಿನದಲ್ಲಿ ಬರುವುದಿಲ್ಲ. ಇದಕ್ಕಾಗಿ ಹತ್ತಾರು ವರ್ಷ ಕಾಲ ಮೈಮುರಿದು ಕೆಲಸ ಮಾಡಿರುತ್ತಾರೆ. ಎಷ್ಟೋ ಕಷ್ಟಪಟ್ಟಿರುತ್ತಾರೆ.</p>
		<p>ಇವರ ಮಗ ಈಗತಾನೆ ಓದು ಮುಗಿಸಿ ತನ್ನ ಕಾಲಿನ ಮೇಲೆ ತಾನು ನಿಲ್ಲಲು ಪ್ರಯತ್ನ ಮಾಡುತ್ತಿರುತ್ತಾನೆ. ಎರಡು ಕೋಣೆಗಳ ಮನೆಯನ್ನು ಬಾಡಿಗೆಗೆ ತೆಗೆದುಕೊಳ್ಳುವುದಕ್ಕೂ ಅವನು ಹತ್ತಾರು ಸಲ ಯೋಚಿಸಬೇಕಾಗುತ್ತದೆ. ಎರಡು ಹೊತ್ತಿನ ಊಟಕ್ಕೆ ಮೋಸವಿಲ್ಲದಿದ್ದರೂ ಶ್ರೀಮಂತ ಜೀವನ ಅವನ ಕೈಗೆ ಎಟಕುವುದಿಲ್ಲ.</p>
		<p>ಅವನ ಕೈ ಹಿಡಿದುಬರುವ ಹೆಣ್ಣು, ತಾನು ಅಮೆರಿಕದಲ್ಲಿ ಇರುವವನನ್ನು ಮದುವೆ ಆಗಿ ಉಪ್ಪರಿಗೆ ಮನೆಯಲ್ಲಿ ರಾಣಿಯಂತೆ ಇರುತ್ತೇನೆ ಎಂದು ಕನಸು ಕಾಣುತ್ತ ಇಲ್ಲಿಗೆ ಬಂದಾಗ ಅವನ ಜೀವನ ಮಟ್ಟವನ್ನು ನೋಡಿ ನಿರಾಸೆಯ ಕೂಪಕ್ಕೆ ಇಳಿದಾಳು.</p>
		<p>ಇಲ್ಲಿ ನೆಲಸಿರುವ ಭಾರತೀಯ ಸಂಸಾರದ ಅಳಿಯ ಭಾರತದಿಂದ ಬಂದರೆ ಬೇರೆಯೇ ಸಮಸ್ಯೆ ಎದುರಾಗುತ್ತದೆ.</p>
		<p>ಇಲ್ಲಿನ ಬಿಳಿಯ ಸಮಾಜದಲ್ಲಿ ಮಕ್ಕಳಿಗೆ ಬಹಳ ಸ್ವಾತಂತ್ರ್ಯವುಂಟು. ಹದಿನಾರು ವರ್ಷದ ಹುಡುಗಿ ಅದೇ ವಯಸ್ಸಿನ ಹುಡುಗನ ಜತೆ ಹೊರಹೋಗಿ ರಾತ್ರಿ ಹತ್ತು ಗಂಟೆಗೆ ಮನೆಗೆ ಹಿಂತಿರುಗಿದರೂ ಹಿರಿಯರು ಏನೂ ಹೇಳುವುದಿಲ್ಲ. ದಕ್ಷಿಣ ಭಾರತದ ಸಾಂಪ್ರದಾಯಿಕ ಕುಟುಂಬಗಳಲ್ಲಿ ಬೆಳೆದ ನಮ್ಮಂತಹವರಿಗೆ ಇಂತಹ ಪರಿಸ್ಥಿತಿ ಒಗ್ಗುವುದಿಲ್ಲ. ಇದರಿಂದಾಗಿ ಇಲ್ಲಿ ನಮ್ಮ ಮಕ್ಕಳನ್ನು ಬಹಳ ಶಿಸ್ತಿನಿಂದ ಬೆಳೆಸುತ್ತೇವೆ. ಬೆಂಗಳೂರಿನಲ್ಲಿ ಬೆಳೆಯುತ್ತಿರುವ ನಮ್ಮ ಬಂಧುಗಳ ಮಕ್ಕಳಿಗಿರುವಷ್ಟು ಸ್ವಾತಂತ್ರ್ಯವೂ ಇಲ್ಲಿನ ನಮ್ಮ ಮಕ್ಕಳಿಗಿಲ್ಲ.</p>
		<p>ನಮ್ಮ ಗಂಡುಮಕ್ಕಳು ಮನೆ ಬಿಟ್ಟು ಹೊರಗೆ ಹೋದಾಗ ನಾವು ಎಲ್ಲಿಗೆ ಹೋಗುತ್ತಿದ್ದೇವೆ ಎಂದು ಹೇಳಿ ಹೋಗುತ್ತಾರೆ. ಅವರು ರಾತ್ರಿ ಹತ್ತು ಗಂಟೆಯ ಒಳಗೆ ಮನೆಗೆ ಬರಬೇಕೆಂದು ನಾವು ಬಾಯಿಬಿಟ್ಟು ಹೇಳುವುದಿಲ್ಲ. ನಿಜ. ಆದರೆ ಅವರಿಗೇ ಅದು ತಿಳಿದಿದೆ. ಎಲ್ಲಿ ಹೋದರೂ ರಾತ್ರಿ ಹತ್ತು ಗಂಟೆಯ ವೇಳೆಗೆ ಮನೆಯಲ್ಲಿರುತ್ತಾರೆ.</p>
		<p>ಹೆಣ್ಣುಮಕ್ಕಳು ಕತ್ತಲಾದ ಮೇಲೆ ಸಾಧಾರಣವಾಗಿ ಎಲ್ಲಿಗೂ ಹೋಗುವುದಿಲ್ಲ. ಎಲ್ಲಾದರೂ ಹೋಗಲೇ ಬೇಕಾದಾಗ ನಾವು ಅವರನ್ನು ಕಾರಿನಲ್ಲಿ ಕರೆದುಕೊಂಡು ಹೋಗುತ್ತೇವೆ.</p>
		<p>ಆದರೆ ಇಲ್ಲಿನ ಸಮಾಜದ ವ್ಯವಸ್ಥೆ ಬೇರೆ ಎಂದು ಮರೆಯಬಾರದು. ಶಿಶುವಿಹಾರದಿಂದ ವಿಶ್ವವಿದ್ಯಾಲಯದ ವರೆಗೂ ಇಲ್ಲಿ ಸಹ ಶಿಕ್ಷಣ ಉಂಟು. ಗಂಡು-ಹೆಣ್ಣಿನ ಮಧ್ಯೆ ಸಮಾಜ ನಿರ್ಮಿತವಾದ ಬೇಲಿ ಇಲ್ಲಿಲ್ಲ. ಬೆಂಗಳೂರಿನಲ್ಲಿ ಇರುವಂತೆ ಶಾಲೆಯ ಬಾಗಿಲ ಬಳಿ ಸಾಲು ನಿಂತು ಹೆಣ್ಣುಮಕ್ಕಳನ್ನು ಕಾಡಿಸುವ ಕಾಮಣ್ಣರು ಇಲ್ಲಿ ಕಾಣುವುದಿಲ್ಲ. ಗಂಡು-ಹೆಣ್ಣು ರಸ್ತೆಯಲ್ಲಿ ಜತೆಯಾಗಿ ನಡೆದರೆ ಸಾವಿರ ಕಣ್ಣುಗಳು ಅವರ ಬೆನ್ನನ್ನು ತಿವಿಯುವುದಿಲ್ಲ. ಇದರಿಂದಾಗಿ ಇಲ್ಲಿನ ಹೆಣ್ಣುಮಕ್ಕಳಿಗೆ ತರುಣರನ್ನು ಕಂಡರೆ ಸಂಕೋಚ ಭಾವನೆ ಏನಿಲ್ಲ. ಸ್ನೇಹಿತರಂತೆ ಸಹಜವಾಗಿ ಸರಳವಾಗಿ ಮಾತನಾಡುತ್ತಾರೆ.</p>
		<p>ಇನ್ನೂ ಒಂದು ವಿಷಯ ಮರೆಯಬಾರದು. ಇಲ್ಲಿ ಇರುವುದೇ ಹದಿನೈದು ಕನ್ನಡ ಸಂಸಾರಗಳು. ಹಬ್ಬದ ದಿನ ಎಲ್ಲರೂ ಸೇರಿ ಒಂದೇ ಕುಟುಂಬದವರಂತೆ ಔತಣದ ಅಡಿಗೆ ಮಾಡಿ ಜತೆಯಗಿ ಊಟ ಮಾಡುತೇವೆ. ಸುಖವೇ ಇರಲಿ, ಕಷ್ಟವೇ ಬರಲಿ, ಒಬ್ಬರಿಗೊಬ್ಬರು ಆಸರೆಯಾಗುತ್ತೇವೆ. ಹೀಗಾಗಿ ನಮ್ಮ ಮಕ್ಕಳಲ್ಲೂ ಸಲಿಗೆ ಬೆಳೆಯುತ್ತದೆ.</p>
		<p>ಬೆಂಗಳೂರು-ಮೈಸೂರುಗಳಲ್ಲಿ ಗಂಡು-ಹೆಣ್ಣಿನ ಮಧ್ಯೆ ಈ ರೀತಿಯ ಸಹಜವಾದ ಸ್ನೇಹ ಅಪರೂಪ. ಅದರಿಂದ ಅಲ್ಲಿನ ತರುಣ ಇಲ್ಲಿನ ಯುವತಿಯನ್ನು ಮದುವೆಯಾಗಿ ಇಲ್ಲಿಗೆ ಬಂದಾಗ, ಅವನಿಗೆ ತನ್ನ ಕೈಹಿಡಿದವಳು ಚೆಲ್ಲೆನಿಸಬಹುದು. ಮಡದಿಯ ನಡತೆಯನ್ನೇ ಶಂಕಿಸಿ ವಿವಾಹ ಬಂಧನವನ್ನು ಮುರಿದ ಘಟನೆಗಳೂ ಇಲ್ಲದಿಲ್ಲ.</p>
		<p><em>ಭಾರತದಿಂದ ಅಳಿಯನನ್ನು ಕರೆತಂದರೆ ಇನ್ನೂ ಒಂದು ಸಮಸ್ಯೆ ಬರಬಹುದು. ಆ ಅಳಿಯ ಇದ್ದಕ್ಕಿದ್ದಂತೆ, "ನನಗೆ ಇಲ್ಲಿ ಸರಿ ಹೋಗಲಿಲ್ಲ. ನಾನು ಭಾರತಕ್ಕೇ ಹಿಂತಿರುಗಿ ಹೋಗುತ್ತೇನೆ" ಎಂದು ಹೊರಟುಬಿಟ್ಟರೆ, ಆಗ ಅವನ ಕೈ ಹಿಡಿದವಳೇನು ಮಾಡಬೇಕು? ಬಾಲ್ಯದಿಂದ ಈ ದೇಶದಲ್ಲಿ ಬೆಳೆದು ಪ್ರಾಯ ಬಂದಮೇಲೆ ಭಾರತದ ವಿಭಿನ್ನ ಪರಿಸರಕ್ಕೆ ಹೊಂದಿಕೊಳ್ಳಲು ಅವಳಿಗೆ ಸಾಧ್ಯ ಇದೆಯೇ?</em></p>
		<p>ಭಾರತದಲ್ಲೇ ಇರುವವರಿಗೆ ಸುತ್ತಲ ವಾತಾವರಣದಲ್ಲೇ ಮತ-ಧರ್ಮಳ ಪರಿಚಯ ಆಗುತ್ತದೆ. ಹಿಂದೂ ಸಂಸಾರದಲ್ಲಿ ಬೆಳೆದ ತರುಣಿಗೆ ಪೂಜೆ ಪುನಸ್ಕಾರಗಳು ಹೊಸದಾಗಿ ಕಾಣುವುದಿಲ್ಲ. ಮದುವೆ ಆದಮೇಲೆ ತಾನು ಆಚರಿಸಬೇಕಾದ ನಿಯಮಗಳೇನು ಎಂದು ಅವಳಿಗೆ ತಿಳಿದಿರುತ್ತದೆ.</p>
		<p>ಇಲ್ಲಿ ನಮ್ಮ ಜೀವನ ಕ್ರಮವೇ ಬೇರೆ. ನಿಧನವಾಗಿ ಕುಳಿತು ಒಂದು ಗಂಟೆ ದೇವರ ಪೂಜೆ ಮಾಡುವಷ್ಟು ಸಹನೆಯೂ ಇಲ್ಲ, ಸಮಯ ಮೊದಲೇ ಇಲ್ಲ. ಸಂಜೆ ಮನೆಗೆ ಬಂದಮೇಲೆ ದೇವರಿಗೆ ದೀಪಹಚ್ಚಿ ಒಂದು ನಮಸ್ಕಾರ ಹಾಕಿದರೆ ನಮ್ಮ ದೇವರ ಸೇವೆಯಾಯಿತು. ಮಡಿ-ಮೈಲಿಗೆಗಳಂತೂ ಇಲ್ಲವೇ ಇಲ್ಲ.</p>
		<p>ನಾವು ಬೆಳೆಸಿದ ನಮ್ಮ ಮಕ್ಕಳಿಗೆ ತಾವು ಹಿಂದೂಗಳು ಎಂದು ತಿಳಿದಿರುತ್ತದೆ. ಅವರಿಗೆ ಒಳಪಂಗಡಗಳ ಪರಿಚಯವೇ ಇಲ್ಲ. ಜಾತಿಮತಗಳ ಅಂಧಾನುಕರಣೆಗೆ ಇವರ ಮನಸ್ಸಿನಲ್ಲಿ ಜಾಗವಿಲ್ಲ. ಇಂತಹ ಪರಿಸರದಲ್ಲಿ ಬೆಳೆದು ದೊಡ್ಡವರಾದ ನಮ್ಮ ಹೆಣ್ಣುಮಕ್ಕಳು ಭಾರತಕ್ಕೆ ಹೋಗಿ ಅಲ್ಲಿನ ಆಚಾರ ವ್ಯವಹಾರಗಳಿಗೆ ಹೊಂದಿಕೊಳ್ಳುತ್ತಾರೆಯೇ?</p>
		<p>ಈ ಸಮಸ್ಯೆಯನ್ನು ಪರಿಹರಿಸಲು ಒಂದು ಮಾರ್ಗವುಂಟು- ಇಲ್ಲಿರುವವರು ಇಲ್ಲಿಯೇ ತಮ್ಮ ಬಾಳಿನ ಜತೆಗಾರರನ್ನು ಆರಿಸಿದರೆ ಆಗ ಇಂತಹ ಪ್ರಶ್ನೆಗಳೇ ಬರುವುದಿಲ್ಲ.</p>
		<p>ಇಲ್ಲಿ ಬೆಳೆದ ಹುಡುಗಿಗೆ ಇಲ್ಲಿನ ವರನೇ ದೊರಕಿದರೆ, ಅವಳಿಗೆ ತವರಿನ ಬೆಂಬಲ ತಪ್ಪುವುದಿಲ್ಲ. ಕಷ್ಟಸುಖಕ್ಕೆ ಆಗುವ ಆತ್ಮೀಯರಿರುತ್ತಾರೆ. ಅವನಿಗೂ ತನ್ನನ್ನು ಅರ್ಥಮಾಡಿಕೊಳ್ಳುವ ಹೆಂಡತಿಯೇ ಸಿಕ್ಕಿ ಬಾಳು ಸ್ವರ್ಗವಾದೀತು.</p>
		<p>ಆದರೆ ಎಲ್ಲರೂ ರಾಜಮಾರ್ಗದಲ್ಲೇ ನಡೆಯುವುದಿಲ್ಲ. ಹಲವು ಹೆಜ್ಜೆಗಳು ಮುಳ್ಳು ಹಾಸಿರುವ ಹಾದಿಗೆ ತಿರುಗುತ್ತವೆ.</p>
		<p>ಇಲ್ಲಿನ ಸಮಾಜದಲ್ಲಿ ಗಂಡು ಹೆಣ್ಣು ಒಟ್ಟಿಗೆ ಬೆಳೆಯುತ್ತಾರೆ. ಪ್ರಾಯ ಬಂದಾಗ ಜತೆಗೂಡಿದರೆ ಆಶ್ಚರ್ಯವೇನಿಲ್ಲ. ಹಾಗೆ ಒಲಿದ ಜತೆಗಾರ ಅಥವಾ ಜತೆಗಾತಿ ಬಿಳಿಯವರಾದರೆ, ಆಗ ನಮ್ಮ ಮಕ್ಕಳು ಭಾರತೀಯ ಸಮಾಜದಿಂದ ದೂರ ಸರಿಯುವ ಸಾಧ್ಯತೆಯೇ ಜಾಸ್ತಿ.</p>
		<p>ಇಲ್ಲಿ ನಮ್ಮ ಭಾರತೀಯ ಸಂಸ್ಕೃತಿ ಎಷ್ಟರಮಟ್ಟಿಗೆ ಉಳಿಯುತ್ತದೆ? ನಾವು ಇಲ್ಲಿ ಬಂದು ಇಷ್ಟು ವರ್ಷಗಳಾದರೂ ನಮ್ಮ ಭಾರತೀಯತೆಯನ್ನು ಉಳಿಸಿಕೊಂಡಿದ್ದೇವೆ. ನಾನು ಇಂದಿಗೂ ಹಣೆಗೆ ಕುಂಕುಮವಿಟ್ಟು ಸೀರೆ ಉಡುವುದನ್ನು ಬಿಟ್ಟಿಲ್ಲ. ಆದರೆ ನನ್ನ ತಂಗಿಯ ಮಗಳು ಸೀರೆಯುಟ್ಟರೆ ಕಾಲಿಗೆ ತೊಡರಾಗುತ್ತದೆ ಎಂದು ಗೊಣಗುತ್ತಾಳೆ.</p>
		<p>ನಮ್ಮ ಮಕ್ಕಳಿಗೆ ಚಿಕ್ಕಂದಿನಲ್ಲೇ ರಾಮಾಯಣ ಮಹಾಭಾರತಗಳ ಕಥೆಗಳನ್ನು ಅರೆದು ಹುಯ್ದಿದ್ದೇವೆ. ಆದರೆ ಮಾನಸಿಕವಾಗಿ ಅವರು ಕೆನಡಾ ದೇಶದವರೇ ಆಗಿದ್ದಾರೆ.</p>
		<p>ನಾವು ಈಗಲೂ ಕನ್ನಡ ಭಾಷೆಯನ್ನು ಉಳಿಸಿಕೊಂಡಿದ್ದೇವೆ. ಕನ್ನಡದಲ್ಲಿ ಮಾತನಾಡುತ್ತೇವೆ. ಕನ್ನಡವನ್ನು ಓದಿ ಬರೆಯುತ್ತೇವೆ. ನನ್ನ ಮಕ್ಕಳಿಗೂ ಕನ್ನಡ ಅರ್ಥವಾಗುತ್ತದೆ. ಅಕ್ಷರಗಳನ್ನು ಜೋಡಿಸಿಕೊಂಡು ತಡವರಿಸುತ್ತಾ ಓದುತ್ತಾರೆ. ಆದರೆ ಮಾತಾಡುವಾಗ ಅವರ ಬಾಯಿ ತೊದಲುತ್ತದೆ.</p>
		<p>ಆದರೆ ನನ್ನ ಮಕ್ಕಳಿಗೆ ಕನ್ನಡ ಕಲಿಯುವ ಅವಕಾಶ ಎಲ್ಲೆದೆ? ಈ ದೇಶದಲ್ಲಿ ಸುತ್ತಲೂ ಇಂಗ್ಲಿಷು ತುಂಬಿದೆ. ಮಕ್ಕಳ ಶಾಲೆ ಬೆಳಿಗ್ಗೆ ಎಂಟು ಗಂಟೆಗೆ ಆರಂಭವಾಗುತ್ತದೆ. ಶಾಲೆ ಮುಗಿಸಿಕೊಂಡು ಅವರು ಮನೆಗೆ ಬರುವ ವೇಳೆಗೆ ಸಂಜೆ ಆರು ಗಂಟೆ ಆಗುತ್ತದೆ. ಆಮೇಲೆ ಅವರು ಶಾಲೆಯ ಪಾಠಗಳನ್ನು ಓದಿಕೊಳ್ಳಬೇಕು. ಟೆಲಿವಿಜನ್ ನೋಡಬೇಕು. ನಮ್ಮೊಡನೆ ನಿಧಾನವಾಗಿ ಕುಳಿತು ಕನ್ನಡದಲ್ಲಿ ಮಾತನಾಡಲು ಅವರಿಗೆ ಪುರಸತ್ತೆಲ್ಲಿದೆ?</p>
		<p>ಇಲ್ಲಿ ನಮಗೂ ಸಹ ದಿನಬೆಳಗಾದರೆ ಇಂಗ್ಲಿಷಿನಲ್ಲಿ ವ್ಯವಹರಿಸಿ ಇಂಗ್ಲಿಷೇ ಬಾಯಿಗೆ ಬರುತ್ತದೆ. ಕನ್ನಡ ನಾಡಿನಲ್ಲಿ ಹುಟ್ಟಿಬೆಳೆದ ನಮಗೇ ಒಮ್ಮೊಮ್ಮೆ ಬೇಕಾದ ಕನ್ನಡ ಪದ ನೆನಪಿಗೆ ಬರುವುದಿಲ್ಲ. ಅಂತಹುದರಲ್ಲಿ ಹೊರನಾಡಿನಲ್ಲಿ ಹುಟ್ಟಿ ಬೆಳೆಯುತ್ತಿರುವ ಈ ಮಕ್ಕಳಿಗೆ ಕನ್ನಡ ಬರಲಿ ಎಂದು ಆಸೆಪಟ್ಟರೆ ಅದು ದುರಾಸೆ ಅಲ್ಲವೇ?</p>
		<p>ಇಲ್ಲಿರುವ ಕನ್ನಡಿಗರು ದೂರದೂರ ವಾಸವಾಗಿದ್ದೇವೆ. ಎಂದೋ ತಿಂಗಳಿಗೆ ಒಮ್ಮೆ ಭೆಟ್ಟಿಯಾದಾಗ ಮಾತ್ರ ಕನ್ನಡದ ಮಾತು ಕಿವಿಯ ಮೇಲೆ ಬೀಳುತ್ತದೆ. ಆಗಲೂ ಮಕ್ಕಳು ಹಿರಿಯರ ಜತೆ ಇರುವುದಿಲ್ಲ. ತಮ್ಮದೇ ಆದ ಮಾತುಕತೆ, ಆಟಪಾಠಗಳ ಪ್ರಪಂಚದಲ್ಲಿ ಅವರು ಮುಳುಗಿರುತ್ತಾರೆ.</p>
		<p>ನಮ್ಮ ಜತೆ ಬೆಳೆಯುತ್ತಿರುವ ನಮ್ಮ ಮಕ್ಕಳಿಗೆ ತಾವು ಭಾರತೀಯ ಸಂಜಾತರೆನ್ನುವ ಹೆಮ್ಮೆ ಇದೆ. ಆದರೆ ಕೆನಡಾ ದೇಶದವರು ಎನ್ನುವ ಅಭಿಮಾನವೂ ಅವರಿಗುಂಟು. ಅವರಿಗೆ ಕನ್ನಡ ಅರ್ಥವಾಗುತ್ತದೆ. ಆದರೆ ಅವರ ತಾಯ್ನುಡಿ <em>ಇಂಗ್ಲಿಷೇ ಆಗಿದೆ.</em> ಹೀಗಿರುವಾಗ ಅವರ ಮಕ್ಕಳಿಗೆ ಕನ್ನಡ ಕಲಿಸುವವರು ಯಾರು?</p>
		<p>ಅಂತೂ ಇಲ್ಲಿ ಎರಡು ತಲೆಮಾರು ಕಲಿಯುವಷ್ಟರಲ್ಲಿ ಕನ್ನಡ ಪೂರ್ತಿ ಮರೆಯಾಗಿ ಇಂಗ್ಲಿಷು ನಿಜವಾಗಿಯೂ ಮಾತೃ ಭಾಷೆಯಾಗುತ್ತದೆ. ಈ ದೇಶಕ್ಕೆ ಬಂದು ನೆಲಸಿದ್ದಕ್ಕೆ ನಾವು ಕೊಡಬೇಕಾದ ಬೆಲೆ ಇದು!</p>
		<p class="quote-author">
			-ಡಾ| ನಳಿನಿ ಮೂರ್ತಿ<br />(ಎಡ್ಮಂಟನ್, ಆಲ್ಬರ್ಟಾ, ಕೆನಡಾ)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಸಾಂಸ್ಕೃತಿಕ ಆಘಾತ</h1>
		<p><em>ದೈಹಿಕ ಆಘಾತಕ್ಕಿಂತ ಮಾನಸಿಕ ಆಘಾತ ಹೆಚ್ಚು ಪರಿಣಾಮಕಾರಿ; ಬುಡಮೇಲಾಗಿಸುವ ಪ್ರವೃತ್ತಿಯದು, ಅದು.</em></p>
		<p><em>ಕನ್ನಡಿಯಲ್ಲಿ ಆಗಾಗ ನಮ್ಮ ಮುಖ ನೋಡಿಕೊಳ್ಳುವುದು ಆರೋಗ್ಯಕರ.</em></p>
		<p>ಸಾಂಸ್ಕೃತಿಕ ಆಘಾತ ಎಂದರೇನು?</p>
		<p>ನಿಮ್ಮದೇ ಆದ ದೇಶದಲ್ಲಿ ನಿಮಗೇ ಬಾಷೆ, ಕೆಲಸಗಳನ್ನು ಮಾಡುವ ವಿಧಾನಗಳು, ಜನರ ಆಚಾರ-ವಿಚಾರ, ರೀತಿ-ನೀತಿ, ನಡವಳಿಕೆ, ಮತ್ತು ಸಾಮಾಜಿಕ ಹಾಗೂ ಮೌಲ್ಯಗಳ ಬಗ್ಗೆ ತಿಳಿದಿರುತ್ತದೆ. ಅನೇಕ ದೈನಂದಿನ ಕೆಲಸಗಳನ್ನು ನೀವು ಸಹಜವಾಗಿ ಮತ್ತು ಸರಾಗವಾಗಿ ಮಾಡುತ್ತೀರಿ. ಉದಾಹರಣೆಗೆ- ದೂರವಾಣಿ ನಿನಾದಿಸಿದಾಗ, ಆ ಕಡೆಯ ವ್ಯಕ್ತಿಯನ್ನು ಅರ್ಥಮಾಡಿಕೊಳ್ಳುವ ಗೋಜಿಗೆ ಹೋಗದೆ ನೀವು ಸಹಜವಾಗಿಯೇ ಸಂಭಾಷಣೆಯನ್ನು ಆರಂಭಿಸುತ್ತೀರಿ. ನಿಮ್ಮನ್ನು ಯಾರಾದರೂ ಸಂತೊಷಕೂಟಕ್ಕೆ ಆಹ್ವಾನಿಸಿದರೆ, ಯಾವರೀತಿಯ ಉಡುಗೆಯನ್ನು ಧರಿಸಿಕೊಂಡು, ಏನನ್ನು ತೆಗೆದುಕೊಂಡು, ಯಾವ ವೇಳೆಗೆ ಅಲ್ಲಿ ಹಾಜರಿರಬೇಕೆಂದು ನಿಮಗೆ ತಿಳಿದಿರುತ್ತದೆ. ಈ ರೀತಿಯ ಅಮೇರಿಕದ ಅಲಿಖಿತ ನಿಯಮಗಳು ನಿಮಗೆ ಇಲ್ಲಿ ಬಂದ ಹೊಸದರಲ್ಲಿ ತಿಳಿದಿರುವುದಿಲ್ಲ. ಈ ಹೊಸ ಸಾಮಾಜಿಕ ನಡವಳಿಕೆಗಳನ್ನು ಅರ್ಥಮಾಡಿಕೊಳ್ಳುವುದು ಪ್ರಾರಂಭದಲ್ಲಿ ನಿಜವಾಗಿಯೂ ಕಷ್ಟವೆನಿಸುತ್ತದೆ.</p>
		<p>ಅಪರಿಚಿತವಾದ ನಾಡಿನಲ್ಲಿ ನಿಮ್ಮನ್ನು ಬಿಟ್ಟಾಗ ನಿಮಗೆ ಆಗುವ ಸಂಸ್ಕೃತಿಯ ಹಳಿತಪ್ಪಿದಂತಹ ಅನುಭವಗಳಿಗೆ ನಿಮ್ಮ ದೇಹ ಮತ್ತು ಮನಸ್ಸು ಸ್ಪಂದಿಸುವ ವಿಧಾನವನ್ನು ನಾವು 'ಸಾಂಸ್ಕೃತಿಕ ಆಘಾತ'ವೆಂದು ಕರೆಯುತ್ತೇವೆ. ಇದು ದೈಹಿಕ ಹಾಗೂ ಮಾನಸಿಕ ಮುಜುಗರಕ್ಕೂ ಕಾರಣವಾಗಬಹುದು. ಇದು ಯಾವುದೇ ಒಂದು ಘಟನೆಯಿಂದ ಮೂಡುವಂತಹುದಲ್ಲ. ಬದಲಾಗಿ ಅನೇಕ ಸಣ್ಣ ಪುಟ್ಟ ಘಟನೆಗಳಿಂದ ಅವಿರ್ಭಾವವಾಗುತ್ತದೆ. ಸಾಂಸ್ಕೃತಿಕ ಆಘಾತದ ಮುಖ್ಯ ಸಮಸ್ಯೆಯೇನೆಂದರೆ, 'ನೀವೇಕೆ ಅಸಂತೋಷಿಗಳಾಗಿದ್ದೀರಿ? ಸದಾಕಾಲವೂ ಆಂಗ್ಲ ಭಾಷೆಯಲ್ಲಿ ವ್ಯವಹರಿಸುವುದಕ್ಕೆ ದ್ವೇಷಿಸುತ್ತೀರಿ? ಅಥವಾ ಅಮೇರಿಕಾದಲ್ಲಿ ವಾಸಿಸಲು ಬೇಸರವೇಕೆ ಬರುತ್ತಿದೆ?' ಎನ್ನುವುದಕ್ಕೆ ನಿಮಗೆ ಕಾರಣಗಳು ತಿಳಿದಿರುವುದಿಲ್ಲ.</p>
		<p><strong>ಸಾಂಸ್ಕೃತಿಕ ಆಘಾತದ ಕೆಲವು ಸೂಚನೆಗಳು:</strong></p>
		<p>ಸಾಂಸ್ಕೃತಿಕ ಆಘಾತವು ಈ ಕೆಲವಾರು ದೈಹಿಕ ಮತ್ತು ಮಾನಸಿಕ ಚಿಹ್ನೆಗಳ ಮೂಲಕ ತನ್ನ ಅಸ್ಥಿತ್ವವನ್ನು ಪ್ರದರ್ಶಿಸುತ್ತದೆ.</p>
		<p><strong>ದೈಹಿಕ ಚಿಹ್ನೆಗಳು:</strong></p>
		<p><strong>ಮಾನಸಿಕ ಚಿಹ್ನೆಗಳು:</strong></p>
		<p>ಸಾಮಾನ್ಯವಾಗಿ ಸಾಂಸ್ಕೃತಿಕ ಆಘಾತದಿಂದ ನರಳುತ್ತಿರುವವರು ನಮ್ಮ ಅತಿಥಿದೇಶ(ಅಮೇರಿಕ)ದ ಬಗ್ಗೆ ತೀರಾ ಋಣಾತ್ಮಕ ದೃಷ್ಟಿಕೋನವನ್ನು ಹೊಂದಿರುತ್ತಾರೆ. ಆ ದೇಶದ ಉತ್ತಮ ವಸ್ತುಗಳು ಮತ್ತು ಕಲ್ಪನೆಗಳನ್ನು ಮರೆತು, ತಮಗೆ ಸರಿಬಾರದ ವಸ್ತುಗಳ ಬಗ್ಗೆಯೇ ಸಂಪೂರ್ಣ ಗಮನವನ್ನು ಹರಿಸುತ್ತಾರೆ. ಅದೇ ಕಾಲದಲ್ಲಿ ತಮ್ಮ ಮಾತೃದೇಶವನ್ನು ಅತಿಯಗಿ ಆದರ್ಶಿಸುತ್ತಾರೆ. ಧುತ್ತೆಂದು ತಮ್ಮ ದೇಶವು ಕಲ್ಪನೆಯ ಅರಮನೆಯಾಗುತ್ತದೆ; ಪ್ರಪಂಚದಲ್ಲಿ ಸುಂದರವಾದ ಹಾಗೂ ಪರಿಪೂರ್ಣವಾದ ವಸ್ತುಗಳೆಲ್ಲ ಅಲ್ಲಿ ದೊರೆಯುತ್ತವೆ. ಸಾಂಸ್ಕೃತಿಕ  ಆಘಾತದಿಂದ ತೊಳಲಾಡುತ್ತಿರುವವರು ಸಾಮಾನ್ಯವಾಗಿ ಒಂಟಿಯಾಗಿರಲು ಆರಂಭಿಸುತ್ತಾರೆ. ತಾವಿರುವ ದೇಶದ ಬಗ್ಗೆ ಖಿನ್ನತೆ ಅವರನ್ನು ಆವರಿಸುತ್ತದೆ. ಅಕಾಸ್ಮಾತ್ ಅವರು ಜನರ ಜೊತೆ ಮಿಳಿತವಾದರೆ ಅವರೂ ಸಹ ಇವರಂತೆಯೇ ತಮ್ಮ ಅತಿಥಿದೇಶದ ಬಗ್ಗೆ ಅಸಂತೃಪ್ತರಾಗಿರುವವರೇ! ಸಂಭಾಷಣೆಯು ಸಾಮಾನ್ಯವಾಗಿ ಅವರ ಅಸಂತೃಪ್ತತೆಯ ಬಗ್ಗೆ ಸುತ್ತುತ್ತಿರುತ್ತದೆ. "ಈ ದೇಶದ ಜನಗಳು ತಿನ್ನುವ ರೀತಿ ನಿಜಕ್ಕೂ ಅಸಹ್ಯಕರ", "ಇಲ್ಲಿ ಯಾವ ಕೆಲಸವೂ ಸರಿಯಾಗಿ ಆಗುವುದಿಲ್ಲ. ಆದರೆ ನಮ್ಮ ದೇಶದಲ್ಲಿ.....", "ಇಲ್ಲಿಯ ಮಾನವೀಯ ಸಂಬಂಧಗಳೂ ತೀರಾ ಕೃತಕ".</p>
		<p><strong>ಸಾಂಸ್ಕೃತಿಕ ಆಘಾತವನ್ನು ಎದುರಿಸುವ ಐದು ಮಾರ್ಗಗಳು:</strong></p>
		<p>೧ ತಮ್ಮ ದೇಶದಿಂದ ಬೇರೊಂದು ದೇಶಕ್ಕೆ ಹೋಗಿ, ಅಲ್ಲಿನ ಹೊಸ ಪರಿಸ್ಥಿತಿಗೆ ಹೊಂದಿಕೊಳ್ಳುವಲ್ಲಿ, ಸಾಂಸ್ಕೃತಿಕ ಆಘಾತವು ಒಂದು ಸಹಜ ಹಂತ ಎಂದು ನೆನಪಿಡಿ. ಕೆಲವೊಂದು ಘಟನೆಗಳಿಗೆ ನೀವು ತೋರುವ ಪ್ರತಿಕ್ರಿಯೆಗಳು ಭಾವುಕವಾಗಿರುತ್ತವೆಯೇ ವಿನಹ ವೈಚಾರಿಕ ನೆಲೆಗಟ್ಟಿನಲ್ಲಿರುವುದಿಲ್ಲ.</p>
		<p>೨ ನಿಮ್ಮ ದೇಶ ಹಾಗೂ ಅಮೆರಿಕಾದ ಮಧ್ಯೆ ಇರುವ ವ್ಯತ್ಯಾಸಗಳನ್ನು ವಿಶ್ಲೇಷಣಾತ್ಮಕವಾಗಿ ಗುರುತಿಸಿ. ನೀವು ಅಮೇರಿಕದಲ್ಲಿ ಇಷ್ಟಪಡದ ವಸ್ತುಗಳಾವುವು ಹಾಗೂ ಅವುಗಳ ಹಿಂದಿರುವ ಕಾರಣಗಳನ್ನು ಪರಿಶೀಲಿಸಿ. ಹೀಗೆ ಮಾಡುವಾಗ ವಸ್ತುವಿನೆಡೆಗೆ ಅಮೆರಿಕನ್ನರ ದೃಷ್ಟಿಕೋನದಿಂದ ನೋಡಿ.</p>
		<p>೩ ನಿಮ್ಮ ಜೀವನದ ಮೇಲೆ ನಿಯಂತ್ರಣವನ್ನು ಸಾಧಿಸಲು, ಕೆಲವೊಂದು ಧ್ಯೇಯಗಳನ್ನು ಇಟ್ಟುಕೊಳ್ಳಿ. ಇವುಗಳಲ್ಲಿ ಕೆಲವು ಸಣ್ಣ ವಿಷಯಗಳಾಗಿರಬಹುದು; ಆದರೆ ಅನುಗಾಲವೂ ನಿಮ್ಮವರ ಬಗ್ಗೆ ಚಿಂತನೆಯನ್ನು ಮಾಡಲು ನಿಲ್ಲಿಸಿ. ಅಮೆರಿಕದೊಡನೆ ನೈಜ ಸಂಪರ್ಕ ಹೊಂದಲು ಇವು ಸಹಾಯಕಾರಿ. ಉದಾಹರಣೆಗೆ ಹೊರಗೆ ತಿರುಗಾಡಿಕೊಂಡು ಬರಲು ಹೊರಡುವುದು, ಆಪ್ತರನ್ನು ಭೇಟಿಯಾಗುವುದು, ವ್ಯಾಯಾಮದಲ್ಲಿ ತೊಡಗುವುದು, ಇತ್ಯಾದಿ. ಆಂಗ್ಲಬಾಷೆ ನಿಮ್ಮ ತೊಡಕಿನ ಸಮಸ್ಯೆಗಳಲ್ಲಿ ಒಂದಾಗಿದ್ದರೆ, ಪ್ರತಿನಿತ್ಯವೂ ಅದರ ಅಭ್ಯಾಸಕ್ಕಾಗಿ ಕೊಂಚ ಸಮಯವನ್ನು ಮೀಸಲಾಗಿಡಿ.</p>
		<p>೪ ನಿಮ್ಮ ಸಮಸ್ಯೆಯನ್ನು ಸಹಾನುಭೂತಿಯಿಂದ ಕೇಳುವ ಸನ್ಮಿತ್ರರನ್ನು ಪತ್ತೆಹಚ್ಚಿ. ಕೆಲವು ಅಮೇರಿಕನ್ನರು ಇಲ್ಲಿಂದ ಬೇರೆ ದೇಶಕ್ಕೆ ಹೋಗಿ ಅಲ್ಲಿ ವಾಸಿಸುವಾಗ, ಅವರೂ ಸಹ ನಿಮ್ಮಂತೆಯೇ ಸಾಂಸ್ಕೃತಿಕ ಆಘಾತಕ್ಕೆ ಒಳಗಾಗಿರುತ್ತಾರೆ. ಅವರು ನಿಮ್ಮನ್ನು ಅರ್ಥಮಾಡಿಕೊಂಡು, ನಿಮ್ಮ ಸಹಾಯಕ್ಕೆ ಬಂದಾರು!</p>
		<p>೫ ಉತ್ತಮ ಮಾನಸಿಕ ನಿಲುವು ಈ ಸಮಸ್ಯೆಗೆ ತಕ್ಕ ಪರಿಹಾರ. ಬದಲಾವಣೆ, ವ್ಯತ್ಯಾಸ ಮತ್ತು ಗೋಜಲಮಯ ಪರಿಸ್ಥಿತಿಯ ಮಧ್ಯದಲ್ಲೂ ಸಹ ಬದುಕಲು ಕಲಿತು, ಸುಖ ಸಂತೋಷದಿಂದ ಬಾಳುವ ಮನೋಧರ್ಮವನ್ನು ಬೆಳಸಿಕೊಳ್ಳಿ. ಅಮೆರಿಕದಲ್ಲಿನ ಅನುಭವಗಳು ನಿಮ್ಮ ಜೀವನದ ಮೇಲೆ ಸೃಜನಶೀಲ ಪ್ರಭಾವವನ್ನು ಬೀರುತ್ತವೆ. ನಿಮ್ಮ ಗಮನವೆಲ್ಲ ಈ ಧನಾತ್ಮಕ ಪರಿಣಾಮದ ಮೇಲಿರಲಿ.</p>
		<p><strong>ಸಾಂಸ್ಕೃತಿಕ ಆಘಾತದಿಂದ ಆಗುವ ಪ್ರಯೋಜನಗಳು:</strong></p>
		<p>ಅಪರಿಚಿತ ನಾಡಿನಲ್ಲಿ ಯಶಸ್ವಿಯಾಗಿ ಜೀವಿಸಿಕೊಂಡು ಹೋಗುವಾಗ ಸಿಗುವಂತಹ ಆತ್ಮತೃಪ್ತಿ ಹಾಗೂ ಆತ್ಮವಿಶ್ವಾಸಗಳಂತಹ ಅನುಭವಗಳು ನಮ್ಮ ಜೀವನದಲ್ಲಿ ದೊರಕುವುದು ಬಹಳ ವಿರಳ. ಅಮೇರಿಕಾದಲ್ಲಿ ಹೊಂದಿಕೊಳ್ಳುವಾಗ ಉದ್ಭವಿಸುವ ಸಾಂಸ್ಕೃತಿಕ ಆಘಾತವನ್ನು ನೀವು ಯಶಸ್ವಿಯಾಗಿ ಎದುರಿಸಿದರೆ, ನಿಜವಾಗಿಯೂ ಕಷ್ಟಕರ ಪರಿಸ್ಥಿತಿಯನ್ನು ಎದುರಿಸುವಲ್ಲಿನ ಸಾಮಥ್ರ್ಯದ ಬಗ್ಗೆ ನಿಮ್ಮ ಆತ್ಮವಿಶ್ವಾಸ ಹೆಚ್ಚಾಗುತ್ತದೆ. ಜೀವನದ ವಿವಿಧ ವಿಧಾನಗಳು ಹಗೂ ಕ್ರಮಗಳ ಬಗ್ಗೆ ನೀವು ಹೆಚ್ಚಿನ ಮೆಚ್ಚುಗೆ ಹಾಗೂ ಅರ್ಥವಂತಿಕೆಯನ್ನು ಪ್ರದರ್ಶಿಸುತ್ತೀರಿ. ಸಂಕ್ಷಿಪ್ತವಾಗಿ ಹೇಳುವುದಾದರೆ, ಹೊರನಾಡಿನಲ್ಲಿ ವಾಸಿಸುವಂತಹ ಮತ್ತು ಅಲ್ಲಿನ ಪರಕೀಯ ವಾತಾವರಣಕ್ಕೆ ಹೊಂದಿಕೊಳ್ಳುವಂತಹ, ನಿಜವಾಗಿಯೂ ಅತ್ಯಮೂಲ್ಯವಾದ ಹಾಗೂ ಆಶ್ಚರ್ಯಕರ ಶಕ್ತಿಯನ್ನು ನೀವು ಗಳಿಸುತ್ತೀರಿ. ನಿಜವಾದ ಅರ್ಥದಲ್ಲಿ ನೀವೊಬ್ಬರು ವಿಶ್ವನಾಗರೀಕರು!</p>
		<p class="quote-author">
			-ವಿಶ್ವನಾಥ್ ಹುಲಿಕಲ್<br />(ಬೆಲ್‍ವ್ಯೂ, ವಾಷಿಂಗ್ಟನ್)
		</p>
	</section>
	<section class="level1 numbered" epub:type="chapter" role="doc-chapter" id="id-">
		<h1 class="level1-title" epub:type="title">ಸಸ್ಯಾಹಾರ- ಎಷ್ಟು ಪುಷ್ಟಿಕರ?</h1>
		<p><em>ಭಾರತೀಯ ಆಹಾರದಲ್ಲಿ, ಅವರೆಷ್ಟೇ ಬಡವರಿರಲಿ, ಪ್ರೊಟೀನಿನ ಕೊರತೆ ಇರುವುದಿಲ್ಲ ಎನ್ನುತ್ತಾರೆ ಪ್ರೊ| ಪದ್ಮಾ ಉಮಾಪತಿ ಅವರು. _ಲೇಖಕರು, ಮೈಸೂರು ವಿಶ್ವವಿದ್ಯಾನಿಲಯ,</em></p>
		<p><em>ಮಾನಸಗಂಗೊತ್ರಿಯಲ್ಲಿ ಹೋಂ ಸೈನ್ಸ್ ವಿಭಾಗದ ಮುಖ್ಯಸ್ಥರಾಗಿದ್ದರು.</em></p>
		<p>ಸಸ್ಯಾಹಾರಿಗಳು ಮಾಂಸಾಹಾರಿಗಳಂತೆ ದೃಢಕಾಯರಲ್ಲ ಎಂಬ ಮಾತು ಸಾಮಾನ್ಯವಾಗಿ ಅಲ್ಲಲ್ಲಿ ಕೇಳಿಬರುತ್ತಿದೆ. ಇದರ ಬಗ್ಗೆ ಸಸ್ಯಾಹಾರಿಗಳನ್ನು ಮಾಂಸಾಹಾರಿಗಳು ಕೀಟಲೆ ಮಾಡುವುದಂತೂ ಎಲ್ಲರಿಗು ತಿಳಿದ ವಿಷಯ. ಆದರೆ ಪೋಷಣ ವಿಜ್ಞಾನದ ಪ್ರಕಾರ ಸಸ್ಯಾಹಾರ ನಮ್ಮ ದೇಹಾರೋಗ್ಯಕ್ಕೆ ಬೇಕಾಗುವ ಎಲ್ಲಪೋಷಕಾಂಶಗಳನ್ನೂ  ನೀಡಬಲ್ಲದು. ಸರಿದೂಗಿಸಿದ ಆಹಾರಕ್ಕೆ ಮಾಂಸ, ಮೊಟ್ಟೆಗಳು ಕಡ್ಡಾಯವಲ್ಲ. ಅಲ್ಲದೆ ಸಸ್ಯಭರಿತ ಆಹಾರ ಸೇವನೆಯು ನಮ್ಮನ್ನು ಹೃದಯ ರೋಗ, ಕರುಳಿನ ಕ್ಯಾನ್ಸರ್, ಹಾಗೂ ಮತ್ತಿತರ ಕರುಳಿನ ಬಾಧೆಗಳಿಂದ ರಕ್ಷಿಸುವ ಸಾಧ್ಯತೆ ಹೆಚ್ಚು ಎಂಬುದು ಈಗಿನ ವೈಜ್ಞಾನಿಕ ದೃಷ್ಟಿ.</p>
		<p>ಮೊದಲನೆಯದಾಗಿ ಸಸ್ಯಾಹಾರಿ ಎಂದರೆ ಯಾರು? ಎಂಬುದನ್ನು ವಿಚಾರ ಮಾಡೋಣ. ಸಾಮಾನ್ಯ ಅರ್ಥದಲ್ಲಿ ಸಸ್ಯಾಹಾರಿ ಎಂದರೆ ಮಾಂಸ, ಮೀನು, ಕೋಳಿ ಮುಂತಾದ ಮಾಂಸಾಹಾರಗಳನ್ನು ತಿನ್ನದೆ ಇರುವವರನ್ನು (ಆದರೆ- ಪ್ರಾಯಶಃ ಹಾಲು, ಕೆಲವೊಮ್ಮೆ ಮೊಟ್ಟೆಯನ್ನು ಸೇವಿಸಲೂಬಹುದು) ಸಸ್ಯಾಹಾರಿಗಳೆನ್ನಬಹುದು. ಪೂರ್ಣ ಸಸ್ಯಾಹಾರಿಗಳು ಯಾವುದೇ ಬಗೆಯ ಪ್ರಾಣಿಜನ್ಯ ಪದಾರ್ಥಗನ್ನು ಸೇವಿಸುವುದಿಲ್ಲ. ಇವರನ್ನು ವೇಗನ್ಸ್ (ಗಿegಚಿಟಿs) ಎನ್ನುತ್ತಾರೆ. ಇಂತಹ ಪೂರ್ಣ ಸಸ್ಯಾಹಾರಿಗಳು ಬಹಳ ಅಪರೂಪ. ಭಾರತದ ಸಸ್ಯಾಹಾರಿಗಳು ಹಾಲು ಮತ್ತು ಹಾಲಿನ ಪದಾರ್ಥಗಳನ್ನು ಸೇವಿಸುತ್ತಾರೆ. ಈ ಸಸ್ಯಾಹಾರಿಗಳನ್ನು ಲ್ಯಾಕ್ಟೋ ವೆಜಿಟೇರಿಯನ್ಸ್ (ಐಚಿಛಿಣo-ಗಿegeಣಚಿಡಿioಟಿs) ಎಂದು ಕರೆಯುತ್ತಾರೆ. ಹಾಲು ಮಾತ್ರವಲ್ಲದೆ ಮೊಟ್ಟೆಯನ್ನು ಸೇವಿಸುವವರನ್ನು ಲ್ಯಾಕ್ಟೋ-ಓವೊ-ವೆಜಿಟೇರಿಯನ್ಸ್ (ಐಚಿಛಿಣo:ovo-ಗಿegeಣಚಿಡಿioಟಿs) ಎಂದು ಸಂಬೋಧಿಸುತ್ತಾರೆ. ಪೌಷ್ಟಿಕ ಆಹಾರದ ದೃಷ್ಟಿಯಿಂದ ಈ ಎಲ್ಲ ರೀತಿಯ ಸಸ್ಯಾಹಾರಿಗಳನ್ನು ಒಂದು ಗುಂಪಿಗೆ ಸೇರಿಸಲಾಗದು.</p>
		<p>ಈಗ ಪ್ರಾಣಿಜನ್ಯ ಪದಾರ್ಥಗಳಲ್ಲಿ ಯಾವ ಯಾವ ಪೋಷಕಾಂಶಗಳಿವೆ? ಮತ್ತು ಈ ಪೋಷಕಾಂಶಗಳನ್ನು ಸಸ್ಯಾಹಾರಿಗಳು ಹೇಗೆ ಪಡೆದುಕೊಳ್ಳುತ್ತಾರೆ? ಎಂಬುದನ್ನು ತಿಳಿದುಕೊಳ್ಳೋಣ.</p>
		<p><strong>ಪ್ರೊಟೀನ್:</strong></p>
		<p>ಇದು ನಮ್ಮ ದೇಹದಲ್ಲಿರುವ ಪ್ರತಿಯೊಂದು ಜೀವಕಣದ ದೃಷ್ಟಿಗೂ ಮತ್ತು ಪಾಲನೆಗೂ ಬೇಕಾದ ಅತ್ಯಾವಶ್ಯಕ ಪೋಷಕಾಂಶ. ಇದು ಅಮೈನೋ ಆಮ್ಲಗಳಿಂದ ರಚಿಸಲ್ಪಟ್ಟಿವೆ. ದೇಹಕ್ಕೆ ಬೇಕಾಗುವ ಎಲ್ಲ ಆವಶ್ಯಕ ಅಮೈನೋ ಆಮ್ಲಗಳನ್ನು ಪ್ರಾಣಿಮೂಲ ಪದಾರ್ಥಗಳಾದ ಮಾಂಸ, ಕೋಳಿ, ಮೀನು, ಮೊಟ್ಟೆ, ಹಾಲುಗಳಲ್ಲಿರುವ ಪ್ರೋಟೀನುಗಳು ಒದಗಿಸಬಲ್ಲವು. ಸಸ್ಯಮೂಲ ಆಹಾರಗಳಲ್ಲಿ ಈ ಆವಶ್ಯಕ ಅಮೈನೋ ಆಮ್ಲಗಳು ಯಾವುದೇ ಒಂದು ಆಹಾರದಲ್ಲಿ ಇರದೆ, ವಿವಿಧ ಆಹಾರಗಳಲ್ಲಿ ಹಂಚಿಹೋಗಿವೆ. ಆದ್ದರಿಂದ ಎರಡು-ಮೂರು ಬಗೆಯ ಸಸ್ಯಾಹಾರಳ ಸೇವನೆಯಿಂದ ನಮಗೆ ಬೇಕಾಗಿರುವ ಎಲ್ಲ ಆವಶ್ಯಕ ಅಮೈನೋ ಆಮ್ಲಗಳನ್ನು ಪಡೆದುಕೊಳ್ಳಬಹುದು. ಭಾರತೀಯರ ಆಹಾರ ಪದ್ಧತಿಗಳು ಈ ತತ್ವದ ಆಧಾರದ ಮೇಲೆ ನಿಂತಿದೆ. ಅನ್ನ-ಸಾರು, ಇಡ್ಲಿ-ಸಾಂಬಾರ್, ಪೊಂಗಲ್, ದೊಸೆ ಅಥವಾ ಚಪಾತಿ-ಚಟ್ನಿ ಹೀಗೆ ಅನೇಕ ಉದಾಹರಣೆಗಳನ್ನು ಕೊಡಬಹುದು. ಸಸ್ಯಜನ್ಯ ಪದಾರ್ಥಗಳ ಜೊತೆಗೆ ಅತ್ಯಲ್ಪ ಪ್ರಮಾಣದ ಪ್ರಾಣಿಜನ್ಯ ಪದಾರ್ಥ ಸೇವಿಸಿದಾಗ, ಸಸ್ಯಮೂಲ ಆಹಾರಗಳಲ್ಲಿರುವ ಪ್ರೊಟೀನಿನ ಗುಣಮಟ್ಟ ಗಣನೀಯವಾಗಿ ಹೆಚ್ಚುತ್ತದೆ. ದಕ್ಷಿಣ ಭಾರತೀಯರ ಭೋಜನದ ಕೊನೆಯ ಭಾಗದಲ್ಲಿ ಅನ್ನ-ಮೊಸರು ಸೇವಿಸುವ ಪದ್ಧತಿಯನ್ನು ಇಲ್ಲಿ ಸ್ಮರಿಸಬಹುದು. ಧಾನ್ಯ, ದ್ವಿದಳ-ಧಾನ್ಯಗಳು ಸಸ್ಯಾಹಾರಿಗಳ ಕ್ಯಾಲೋರಿ ಹಾಗೂ ಪ್ರೊಟೀನಿನ ಆವಶ್ಯಕತೆ ಪೂರೈಸುವಲ್ಲಿ ಪ್ರಮುಖ ಪಾತ್ರವನ್ನು ವಹಿಸುತ್ತವೆ. ಧಾನ್ಯ, ಬೇಳೆಕಾಳುಗಳು ಅಲ್ಪ ಪ್ರಮಾಣದ ಹಾಲು ಈ ಸಮ್ಮಿಶ್ರಣದ ಪ್ರೊಟೀನಿನ ಗುಣಮಟ್ಟ, ಪ್ರಾಣಿಜನ್ಯ ಪದಾರ್ಥದ ಪ್ರೊಟೀನಿನ ಗುಣಮಟ್ಟಕ್ಕೆ ಏರಬಲ್ಲದು. ಧಾನ್ಯ, ದ್ವಿದಳ-ಧಾನ್ಯಗಳ ಮಿಶ್ರಣದ ಗುಣಮಟ್ಟ ಈ ಎರಡು ಆಹಾರಗಳ ಪ್ರಮಾಣವನ್ನು ಅಷ್ಟಾಗಿ ಅವಲಂಬಿಸಿಲ್ಲ. ಯಾವುದನ್ನು ಎಷ್ಟುಬೇಕಾದರೂ ಸ್ವಲ್ಪ ಹೆಚ್ಚುಕಡಿಮೆ ಉಪಯೊಗಿಸಬಹುದು. ಈ ಆಹಾರಗಳನ್ನು ಕ್ಯಾಲೋರಿ ಆವಶ್ಯಕತೆಯನ್ನು ಪೂರೈಸುವ ಪ್ರಮಾಣದಲ್ಲಿ ಸೇವಿಸಿದಾಗ ಪ್ರೊಟೀನಿನ ಕೊರತೆ ಬರುವುದಿಲ್ಲ ಎಂಬುದು ನಿಸ್ಸಂಶಯವಾದ ಮಾತು. ಕ್ಯಾಲೋರಿ ಆವಶ್ಯಕತೆ ಪೂರೈಕೆ ಆಗುತ್ತಿದೆಯೇ ಅಥವಾ ಇಲ್ಲವೆ ಎಂಬುದನ್ನು ಸುಲಭವಾಗಿ ತಿಳಿಯಬೇಕಾದರೆ ನಮ್ಮ ತೂಕ ಆದರ್ಶತೂಕಕ್ಕೆ ಸಮೀಪದಲ್ಲಿದೆಯೆ ಎಂಬುದನ್ನು ತಿಳಿದರೆ ಗೊತ್ತಾಗುತ್ತದೆ.</p>
		<p>ಭಾರತೀಯರ ಆಹಾರದಲ್ಲಿ ಕಡು ಬಡವರಾಗಿದ್ದರೂ ಸಹ ಪ್ರೊಟೀನಿನ ಕೊರತೆ ಇರುವುದಿಲ್ಲ. ಅವರು ಸೇವಿಸುವ ರಾಗಿ, ಜೋಳ, ಕಾಳು ಇತ್ಯಾದಿ ಆಹಾರವು ಹೊಟ್ಟೆಗೆ ಸಾಕಾಗುವಷ್ಟು ಇದ್ದರೆ ಪ್ರೊಟೀನಿನ ನ್ಯೂನತೆ ಕಂಡುಬರುವುದಿಲ್ಲ. ನಮ್ಮ ದೇಶದಲ್ಲಿ ನಿಜಕ್ಕೂ ಆಹಾರದ ಕೊರತೆಯೇ ವಿನಃ ಪ್ರೊಟೀನಿನ ಕೊರತೆಯಿಲ್ಲ. ಇದು ಆಹಾರ ಪೋಷಣಾ ಸಮೀಕ್ಷೆ, ಸಂಶೋಧನೆಗಳಿಂದ ತಿಳಿದುಬಂದಿರುವ ಸಂಗತಿ. ಆದ್ದರಿಂದ ನಮ್ಮ ದೇಶದ ನ್ಯೂನ ಪೋಷಣೆಗೆ ಪರಿಹಾರವೆಂದರೆ ಎಲ್ಲರಿಗೂ ಹೊಟ್ಟೆ ತುಂಬುವಷ್ಟು ಯಾವುದಾದರೂ ಧಾನ್ಯ, ಬೇಳೆಕಾಳು, ಸೊಪ್ಪು, ತರಕರಿ ಸಿಕ್ಕರೆ ಸಾಕು. ಮಕ್ಕಳ ಆಹಾರದಲ್ಲಿ ಇವುಗಳ ಜೊತೆಗೆ ಹಾಲು ಬೇಕು. ಗರ್ಭಿಣಿ ಸ್ತ್ರೀ, ಹಾಲುಣಿಸುವ ಮಾತೆಯರ ಆಹಾರದಲ್ಲೂ ಇತರ ವಯಸ್ಕರಿಗಿಂತ ಹೆಚ್ಚಿನ ಹಾಲಿನ ಅವಶ್ಯಕತೆ ಇದೆ. ಇವರಿಗೂ ಮಾಂಸಾಹಾರ, ಮೊಟ್ಟೆ ಕಡ್ಡಾಯವಲ್ಲ.</p>
		<p><strong>ಕಬ್ಬಿಣ</strong>:</p>
		<p>ಹಾಲನ್ನು ಹೊರತುಪಡಿಸಿ, ಮಿಕ್ಕ ಪ್ರಾಣಿಮೂಲ ಆಹಾರ ಪದಾರ್ಥಗಳಾದ  ಮಾಂಸ, ಮೀನು, ಮೊಟ್ಟೆಗಳಲ್ಲಿ ಕಬ್ಬಿಣ ಲವಣವು ಗಣನೀಯ ಪ್ರಮಾಣದಲ್ಲಿರುವುದು ಮಾತ್ರವಲ್ಲದೆ, ಕರುಳಿನಲ್ಲಿ ಸುಲಭವಾಗಿ ರಕ್ತಗತವಾಗುವ ರೂಪದಲ್ಲಿ ಇರುತ್ತದೆ. ಸಸ್ಯಮೂಲ ಆಹಾರಗಳಾದ ಧಾನ್ಯ, ಬೇಳೆಕಾಳುಗಳು ಹಾಗೂ ಸೊಪ್ಪುಗಳಲ್ಲಿ ಕಬ್ಬಿಣ ಹೇರಳವಾಗಿದ್ದರೂ, ಅದು ಸರಿಯಗಿ ರಕ್ತಗತವಾಗುವುದಿಲ್ಲ. ಏಕೆಂದರೆ ಈ ಆಹಾರಗಳಲ್ಲಿ ಕಬ್ಬಿಣದ ಹೀರುವಿಕೆಯ ಕಾರ್ಯದಲ್ಲಿ ಅಡ್ಡಿಪಡಿಸುವ ಅನೇಕ ರಾಸಾಯನಿಕ ಅಂಶಗಳಿವೆ. ಈ ತೊಂದರೆಗೆ ಪರಿಹಾರ ಮಾರ್ಗವೆಂದರೆ- ಕಾಳುಗಳನ್ನು ಮೊಳಕೆ ಬರಿಸಿ ಉಪಯೋಗಿಸುವುದು ಹಾಗೂ 'ಸಿ' ವಿಟಮಿನ್ ಭರಿತ ಆಹಾರಗಳನ್ನು ಹೆಚ್ಚಾಗಿ ಸೇವಿಸುವುದು. ಸಾಧ್ಯವಾದಾಗಲೆಲ್ಲಾ ಹುಣಸೆ ಹಣ್ಣಿನ ಬದಲು ನಿಂಬೆಹಣ್ಣು ಸೇವಿಸುವುದು ಮೇಲು. ಹುಣಸೆಹಣ್ಣಿನಲ್ಲಿರುವ ಟ್ಯಾನಿನ್ಸ್ ಕಬ್ಬಿಣದ ಜೈವಿಕ ಅಥವಾ ದೈಹಿಕ ದಕ್ಕುವಿಕೆಯನ್ನು (bioಟogiಛಿಚಿಟ ಚಿvಚಿiಟಚಿbiಟiಣಥಿ) ಕಡಿಮೆ ಮಾಡುತ್ತದೆ. ಕಾಳಿನಲ್ಲಿರುವ ಕಬ್ಬಿಣ ಲವಣವು ಮೊಳಕೆ ಬರಿಸಿ ಉಪಯೋಗಿಸಿದಾಗ ಅದರ ಜೈವಿಕ ದಕ್ಕುವಿಕೆ ೫ ರಿಂದ ೧೦ ಪಟ್ಟು ಹೆಚ್ಚುತ್ತದೆ. ಅಮೆರಿಕ ದೇಶದಲ್ಲಿ ಲವಣಗಳನ್ನು ಸೇರಿಸಿ ಪುಷ್ಟಿಕರಿಸಿರುವ ಗೋಧಿಹಿಟ್ಟು, ಮೈದಾ, ಅಕ್ಕಿ, ಬ್ರೆಡ್ ಹಾಗೂ ಬ್ರೆಕ್‍ಫಾಸ್ಟ್ ಸೀರಿಯಲ್ಸ್ ಮಾರುಕಟ್ಟೆಗಳಲ್ಲಿ ದೊರೆಯುತ್ತದೆ. ಇವುಗಳನ್ನು ಆಗಾಗ್ಗೆ ಸೇವಿಸುವುದರಿಂದ ಸಸ್ಯಾಹಾರಿಗಳು ಕಬ್ಬಿಣದ ಕೊರತೆ ಬರದಿರುವಂತೆ ಎಚ್ಚರಿಕೆ ವಹಿಸಬಹುದು. ಆದರೆ ಗರ್ಭಿಣಿ ಸ್ತ್ರೀಯರು ಈ ಎಲ್ಲ ಮುನ್ನೆಚ್ಚರಿಕೆಗಳ ಜೊತೆಗೆ ಕಬ್ಬಿಣ ಉಳ್ಳ ಮಾತ್ರೆಗಳನ್ನು ಕಡ್ಡಾಯವಾಗಿ ಸೇವಿಸಬೇಕು.</p>
		<p><strong>ಕ್ಯಾಲ್ಸಿಯಂ-ಲ್ಯಾಕ್ಟೋ</strong></p>
		<p>ಹಾಲನ್ನು ಸೇವಿಸುವ ಸಸ್ಯಾಹಾರಿಗಳಿಗೆ ಈ ಪೋಷಕಾಂಶದ ಕೊರತೆ ಅಸಂಭವ. ಪೂರ್ಣ ಸಸ್ಯಾಹಾರಿಗಳು ಕ್ಯಾಲ್ಸಿಯಂ ಹೆಚ್ಚಾಗಿ ಉಳ್ಳ ಆಹಾರಗಳನ್ನು- ಉದಾಹರಣೆಗೆ ಸೊಪ್ಪುಗಳನ್ನು ಸೇವಿಸಬೇಕಾಗುತ್ತದೆ. ಸ್ಪಿನ್ಯಾಚ್‍ನಲ್ಲಿ ಕ್ಯಾಲ್ಸಿಯಂ ಹಾಗೂ ಕಬ್ಬಿಣಗಳಿದ್ದರೂ ಜೈವಿಕವಾಗಿ ದಕ್ಕುವುದಿಲ್ಲ. ರಾಗಿಯಲ್ಲಿ ಅಧಿಕ ಪ್ರಮಾಣದ ಕ್ಯಾಲ್ಸಿಯಂ ಇದೆ. ರಾಗಿ ಹಾಗೂ ಸೊಪ್ಪುಗಳು ಭಾರತದಲ್ಲಿ ಬಡವರ ಟಾನಿಕ್ ಎನಿಸಿದೆ.</p>
		<p><strong>ರೈಬೋಫ್ಲೇವಿನ್</strong></p>
		<p>ಇದು 'ಬಿ' ಗುಂಪಿಗೆ ಸೇರಿದ ಜೀವಸತ್ವ. ಹಾಲು ಮತ್ತು ವಿವಿಧ ಮಾಂಸಗಳಲ್ಲಿ ಹೇರಳವಾಗಿವೆ. ಪೂರ್ಣ ಸಸ್ಯಾಹಾರಿಗಳು ಸೊಪ್ಪನ್ನು ಈ ವಿಟಮಿನ್‍ಗಾಗಿ ಹೆಚ್ಚಾಗಿ ಆಕ್ರಮಿಸಬೇಕಾಗುತ್ತದೆ. ಅಮೆರಿಕ ದೇಶದಲ್ಲಿ ಬೆಳಗಿನ ಉಪಹಾರಕ್ಕೆಂದು ಉಪಯೋಗಿಸುವ ಅನೇಕ ರೀತಿಯ ಸೀರಿಯಲ್ಸ್ ಹಾಗೂ ಬ್ರೆಡ್‍ಗೆ ರೈಬೋಫ್ಲೇವಿನ್ ಜೀವಸತ್ವವನ್ನು ಸೇರಿಸಿ ಪುಷ್ಟೀಕರಿಸುತ್ತಾರೆ. ಹಾಲು, ಮೊಸರು, ಗಿಣ್ಣು ಸೇವಿಸುವ ಸಸ್ಯಾಹಾರಿಗಳಿಗೆ ಈ ಜೀವಸತ್ವದ ಕೊರತೆ ಬಾರದು.</p>
		<p><strong>ಜೀವಸತ್ವ 'ಬಿ<sub>೧೨</sub>'</strong></p>
		<p>ಈ 'ಬಿ' ಜೀವಸತ್ವವು ಪ್ರಾಣಿಜನ್ಯ ಪದಾರ್ಥಗಳಲ್ಲಿ ಮಾತ್ರ ಇರುತ್ತದೆ. ಆದರೂ ಪೂರ್ಣ ಸಸ್ಯಾಹಾರಿಗಳಲ್ಲಿಯೂ 'ಬಿ<sub>೧೨</sub>' ಕೊರತೆ ತುಂಬ ಅಪರೂಪ. ಏಕೆಂದರೆ, ದೇಹಕ್ಕೆ ಬೇಕಾಗುವ ಅತ್ಯಲ್ಪ ಪ್ರಮಣದ 'ಬಿ<sub>೧೨</sub>'ನ್ನು ಹುದುಗಿಸಿ ತಯಾರಿಸಿದ ಆಹಾರಗಳ ಮೂಲಕ (ಜಿeಡಿmeಟಿಣeಜ ಜಿooಜs) ಸುಲಭವಾಗಿ ಪಡೆಯಬಹುದು. ಇಡ್ಲಿ, ದೋಸೆ, ದೋಕ್ಲ ಬ್ರೆಡ್ ಇವೇ ಹುದುಗಿಸಿ ತಯಾರಿಸುವ ತಿಂಡಿ-ತಿನಿಸುಗಳು. ಹಾಲು, ಮೊಸರು, ಚೀಸ್ ಸೇವಿಸವ ಸಸ್ಯಾಹಾರಿಗಳಿಗೆ ಈ ಸಮಸ್ಯೆ ಎಂದೂ ಬಾರದು.</p>
		<p>ಒಟ್ಟಿನಲ್ಲಿ ಹೇಳುವುದಾದರೆ, ಸಸ್ಯಾಹಾರವು ಅದರಲ್ಲೂ ಹಾಲನ್ನೊಳಗೊಂಡ ಸಸ್ಯಾಹಾರವು ನಮ್ಮ ದೇಹಾರೋಗ್ಯಕ್ಕೆ ಬೇಕಾಗುವ ಎಲ್ಲ ಪೋಷಕಾಂಶಗಳನ್ನು ನೀಡಬಲ್ಲದು. ಅಲ್ಲದೆ ಅನೇಕ ಆಧುನಿಕ ರೋಗ ರುಜಿನಗಳಿಂದ ರಕ್ಷಣೆ ನೀಡಬಲ್ಲದು. ಸಸ್ಯಾಹಾರದಲ್ಲಿ ನಾರಿನ ಅಂಶ ಹೆಚ್ಚಾಗಿರುತ್ತದೆ. ಇದು ರಕ್ತದಲ್ಲಿರುವ 'ಕೊಲೆಸ್ಟಿರಾಲ್' ಎಂಬ ಕೊಬ್ಬಿನ ಅಂಶವನ್ನು ಗಣನೀಯವಾಗಿ ಕಡಿಮೆ ಮಾಡುತ್ತದೆ. ಈ ಕೊಬ್ಬಿನ ಪ್ರಮಾಣ ರಕ್ತದಲ್ಲಿ ಹೆಚ್ಚಿದಾಗ ಹೃದಯದ ಬೇನೆ ಬರುವ ಸಾಧ್ಯತೆ ಇದೆ. ಕಳೆದ ದಶಕದಲ್ಲಿ ನಡೆದ ಸಂಶೋಧನೆಳ ಪ್ರಕಾರ, ಸಸ್ಯಾಹಾರದಲ್ಲಿರುವ ಹೆಚ್ಚಿನ ನಾರಿನ ಅಂಶದ ಪ್ರಭಾವದಿಂದ ಕ್ಯಾನ್ಸರ್ ಕೂಡ ಸೇರಿದಂತೆ ದೊಡ್ಡ ಕರುಳಿಗೆ ತಟ್ಟುವ ಅನೇಕ ರೋಗ-ರುಜಿನಗಳಿಂದ ಸಸ್ಯಾಹಾರಿಗಳು ಮುಕ್ತರಾಗಿದ್ದಾರೆ. ಸಸ್ಯಾಹಾರಿ ಮಹಿಳೆಯರಲ್ಲಿ ಸ್ತನದ ಕ್ಯಾನ್ಸರ್ ಅಪರೂಪ ಎಂಬುದಾಗಿ ತಿಳಿದುಬಂದಿದೆ. ಇದೂ ಕೂಡ ನಾರಿನ ಅಂಶದ ಪ್ರಭಾವ ಎಂದು ನಂಬಲಾಗಿದೆ. ಇತ್ತೀಚಿನ ವರ್ಷಗಳಲ್ಲಿ ಸಕ್ಕರೆ ರೋಗದ ಪಥ್ಯಾಹಾರದಲ್ಲಿ ಸಸ್ಯಾಹಾರಕ್ಕೆ ಹೆಚ್ಚು ಮಹತ್ವ ಕೊಡಲಾಗುತ್ತಿದೆ.</p>
		<p>ಮುಂಬರುವ ಶತಮಾನದಲ್ಲಿ ಮನುಷ್ಯ ಹೆಚ್ಚು ಹೆಚ್ಚಾಗಿ ಸಸ್ಯಾಹಾರವನ್ನೇ ಅವಲಂಬಿಸಬೇಕಾಗುತ್ತದೆ. ಮಾಂಸಾಹಾರ ತುಂಬಾ ದುಬಾರಿ ಎಂಬುದು ಸುಸ್ಪಷ್ಟ. ಅಲ್ಲದೆ ಮಾಂಸಾಹಾರಗಳಲ್ಲಿರುವ ಕೊಬ್ಬು ಅನಾರೋಗ್ಯಕರ.. ಈ ಕೊಬ್ಬಿನ ಸೇವನೆಯನ್ನು ಕಡಿಮೆ ಮಾಡಿ ಹೆಚ್ಚಾಗಿ ಸಸ್ಯಾಮೂಲ ಆಹಾರಗಳನ್ನು ಸೇವಿಸಬೇಕೆಂದು ತಜ್ಞರು ಮಾಂಸಾಹಾರಿಗಳಿಗೆ ಎಚ್ಚರಿಕೆ ನೀಡುತ್ತಿದ್ದಾರೆ. ಪಾಶ್ಚಿಮಾತ್ಯ ದೇಶಗಳಲ್ಲಿ ಸಸ್ಯಾಹಾರ ಪ್ರಚಲಿತವಾಗುತ್ತಿದೆ. ಇದರ ಬಗ್ಗೆ ಅನೇಕ ಪುಸ್ತಕಗಳು, ಕಿರುಪತ್ರಿಕೆಗಳು,<em> ಲೇಖನಗಳು ಪ್ರಕಟವಾಗುತ್ತಿವೆ.</em> ಇಂದಿನ ವೈಜ್ಞಾನಿಕ ದೃಷ್ಟಿಯಲ್ಲಿ ಹಾಗೂ ನಮ್ಮ ಪೂರ್ವಿಕರ ಅನುಭವದಲ್ಲಿ ಮಾನವನ ದೈಹಿಕ ಹಾಗೂ ಮಾನಸಿಕ ಆರೋಗ್ಯ ಕಾಪಾಡುವಲ್ಲಿ ಸಸ್ಯಾಹಾರ ಮಹತ್ವಪೂರ್ಣ ಎನಿಸಿದೆ.</p>
		<p><strong><em>-ಡಾ| ಪದ್ಮಾ ಉಮಾಪತಿ</em></strong>(ಫಿಲಡೆಲ್ಫಿಯಾ, ಪೆನ್ಸಿಲ್ವೇನಿಯಾ).</p>
	</section>
</body>
</html>
