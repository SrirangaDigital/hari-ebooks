<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗುಬ್ಬಿ  :: ಗುಬ್ಬಚ್ಚಿ - ಒಂದು ವಿವೇಚನೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-006">
		<h1 class="level1-title" epub:type="title">೬ :: ಗುಬ್ಬಿ: ಪದ-ವಿಲಾಸ ವೈಖರಿ</h1>
		<p>ಕನ್ನಡದಲ್ಲಿ ಹಕ್ಕಿಗೆ ಬೇರೆ ತನ್ನದೇ ಆದ ಪದವೇ ಇಲ್ಲವೇ? ಸಂಸ್ಕೃತದಲ್ಲಿ ಪಕ್ಷ (ರೆಕ್ಕೆ) ಇದೆಯೆಂಬ ಕಾರಣಕ್ಕೆ<sup><a epub:type="noteref" href="999-aside.xhtml#id-006-073">೭೩</a></sup> ಆ ಬಾನಾಡಿಗೆ ಪಕ್ಷಿ ಎಂಬ ಹೆಸರು ಬಂತು. ಸಂಸ್ಕೃತದಲ್ಲಿಯಾದರೋ ಪಕ್ಷಿಗೆ ಇಪ್ಪತ್ತೇಳು ಹೆಸರುಗಳಿವೆ.<sup><a epub:type="noteref" href="999-aside.xhtml#id-006-074">೭೪</a></sup> ಕನ್ನಡದಲ್ಲಿ 'ಪಕ್ಷಿ'ಗೆ ಎರಡೋ ಮೂರೋ ಹೆಸರುಗಳು ಹಕ್ಕಿ, ಪಕ್ಕಿ, ಬಾನಾಡಿ, ಪರವೆ, ಬೇಕಾದರೆ ರೆಕ್ಕಿಗ, ಪಕ್ಕಿಗ-ಎನ್ನಬಹುದೇನೋ. ಇದರಲ್ಲಿ ಪಱ(ರ)ವೆ (ಕನ್ನಡ) &#60; ಪಱವೈ(ತಮಿಳು); ಈ ಪದ ಪಾಱು ಅಂದರೆ, <em>ಹಾರು</em>ವಿನಿಂದ ಹುಟ್ಟಿದ್ದು.<sup><a epub:type="noteref" href="999-aside.xhtml#id-006-075">೭೫</a></sup> ಸಾಮಾನ್ಯವಾಗಿ, <em>ಪಱ(ರ)ಮೆ</em> ಎಂದರೆ ದುಂಬಿ ಎಂದರ್ಥ.<sup><a epub:type="noteref" href="999-aside.xhtml#id-006-076">೭೬</a></sup> ಆದರೆ, ಪಂಜೆ ಮಂಗೇಶರಾಯರು <em>ಪಱಮೆ</em> ಎಂದರೆ ಹಕ್ಕಿಯೆಂದೇ ಹೇಳುತ್ತಾರೆ.<sup><a epub:type="noteref" href="999-aside.xhtml#id-006-077">೭೭</a></sup> ಸಕ್ಕದದಿಂದ ಪಾಗದಕ್ಕೆ ಹೋಗಿ ಕನ್ನಡಕ್ಕೆ ಬಂದ ಪ್ರಾಕೃತಸಮ ಪ್ರಾಕೃತಭವ ಶಬ್ದಗಳನ್ನು ಕೇಶಿರಾಜ ಕನ್ನಡದ ಸಹಜ ಶಬ್ದಗಳೆಂದೇ ಪರಿಗಣಿಸಿದ್ದಾನೆ.<sup><a epub:type="noteref" href="999-aside.xhtml#id-006-078">೭೮</a></sup> ಇವುಗಳಲ್ಲಿ ಒಂದಾದ ಪಕ್ಷಿ(ಸಂ.) &#62; ಪಕ್ಖಿ(ಪ್ರಾಕೃತ) &#62; ಪಕ್ಕಿ &#62; ಹಕ್ಕಿ ಆಯಿತು.<sup><a epub:type="noteref" href="999-aside.xhtml#id-006-079">೭೯</a></sup> ಪಶು &#62; ಪಸು &#62; ಹಸು ಆದಂತೆ. ಸಾಮಾನ್ಯ ಗ್ರಾಮೀಣ ಜನರ ಬಾಯಲ್ಲಿ ಹಕಾರ ಅಕಾರಕ್ಕೆ ತಿರುಗಿದಾಗ, ಹಕ್ಕಿ ಅಕ್ಕಿಯೂ ಆಯಿತು. ಅನೇಕ ಬಗೆಯ ಪಕ್ಷಿಗಳ ಕನ್ನಡದ ಹೆಸರು ಅಕ್ಕಿಯಲ್ಲಿ ಕೊನೆಗೊಂಡಿರುವುದು ಈ ಕಾರಣಕ್ಕೇ.<sup><a epub:type="noteref" href="999-aside.xhtml#id-006-080">೮೦</a></sup> ಗುಬ್ಬಿ ಮತ್ತು ಹಕ್ಕಿ ಸೇರಿ ಗುಬ್ಬಕ್ಕಿಯೂ ಆಗಿರುವುದು ಹೀಗೆ. ಗುಬ್ಬಿ ಗುಬ್ಬಕ್ಕಿ ಆದಂತೆ, ಗುಮ್ಚಿ ಗುಮ್ಚಕ್ಕಿ ಆಗಿಬಿಡುತ್ತಾಳೆ.</p>
		<p>ಈಗ, ಗುಬ್ಬಿ ಅಚ್ಚಿ ಸೇರಿ ಗುಬ್ಬಚ್ಚಿ, ಗುಬಚ್ಚಿ, ಗುಬಚಿ ಆದುದಕ್ಕೆ ಸಮರ್ಥನೆ ದೊರಕುತ್ತದೆ.<sup><a epub:type="noteref" href="999-aside.xhtml#id-006-081">೮೧</a></sup>ಮುದ್ದಾದ ಈ ಪುಟ್ಟ ಹಕ್ಕಿಯನ್ನು ಗುಬ್ಬಚ್ಚಿಯಾಗಿಯೇ ಕೆಲವು ಕನ್ನಡ ಕವಿಗಳು ನೆನೆದುದುಂಟು.<sup><a epub:type="noteref" href="999-aside.xhtml#id-006-082">೮೨</a></sup> ಆದರೆ ಈ ಪಕ್ಷಿವಿಶೇಷದ <em>ಗುಬ್ಬಿ</em> ಕನ್ನಡಕ್ಕೆ ಬಂದುದು ಹೇಗೆ?</p>
		<p>ತಮಿಳಿನ ಕುರುವಿ, ಕುರ್ವಿ; ಮಲೆಯಾಳಮ್‍ನ ಕುರುಗಿಲ್, ಕುರುವಿ, ಕೂರಿ; ತುಳುವಿನ ಗುರುಬಿ, ಗುರ್ಬಿ-ಗಳು ಕನ್ನಡದ <em>ಗುಬ್ಬಿ</em> ಗೆ ಜ್ಞಾತಿ ಪದಗಳು. ತಮಿಳಿನ ಮತ್ತು ಪೂರ್ವದ ಹಳೆಗನ್ನಡದ <em>ಕುರುವಿ</em> ಪದವನ್ನು ಗಮನಿಸಿ. ಕನ್ನಡದಲ್ಲಿ ಕಾಲಾನುಕಾಲಕ್ಕೆ ಪದಗಳು ಹೊಸರೂಪ ಪಡೆಯುವ ವಿಚಾರದಲ್ಲಿ ಕೆಲವು ಮೂಲಸೂತ್ರಗಳನ್ನು ಭಾಷಾವಿಜ್ಞಾನಿಗಳು ಗುರುತಿಸುತ್ತಾರೆ: ಪೂರ್ವದ್ರಾವಿಡ ಶಬ್ದಗಳ ಆದಿಯಲ್ಲಿ ಗ ದ ಬ ಎಂಬಂಥ ಘೋಷಸ್ಪರ್ಶಗಳು ಇದ್ದಿರಲಾರವು, ಅವು ಸ್ವತಂತ್ರ ಧ್ವನಿಮಾಗಳಾಗಿ ಇರಲಿಲ್ಲ- ಎಂಬ ತೀರ್ಮಾನಕ್ಕೆ ಸಂಶೋಧಕರು ಬಂದಿದ್ದಾರೆ.<sup><a epub:type="noteref" href="999-aside.xhtml#id-006-083">೮೩</a></sup></p>
		<p>ದೇಶ್ಯಪದಗಳ ಕಕಾರವೂ ಗಕಾರಕ್ಕೆ ಬಹಳ ಹಿಂದೆಯೇ ಜಾರಿ ಕೊಂಡವು.<sup><a epub:type="noteref" href="999-aside.xhtml#id-006-084">೮೪</a></sup> ಕಳ್ಕನೆ &#62; ಕಕ್ಕನೆ &#62; ಗಕ್ಕನೆ(=ಚಕ್ಕನೆ, ಒಮ್ಮಿಂದೊಮ್ಮೆ); ಕಗ್ಗು &#62; ಗಗ್ಗು(=ಗಬ್ಬು ವಾಸನೆ), ಇತ್ಯಾದಿ.<sup><a epub:type="noteref" href="999-aside.xhtml#id-006-085">೮೫</a></sup> ಇದರಂತೆಯೇ. ಕೆಲವೊಮ್ಮೆ ಪರುಷ ಧ್ವನಿಯಾದ ಕ ಧ್ವನಿಮಾ ಬದಲಾಗಿ, ಸರಳಧ್ವನಿಯಾದ ಗ ಧ್ವನಿಯ ರೂಪದಲ್ಲಿ, ಪದದ ಆದಿಯಲ್ಲೇ ಕುಳಿತು ಬಿಟ್ಟವು. ಕಿಳಿ &#62; ಗಿಳಿ; ಕೆಳೆಯ &#62; ಗೆಳೆಯ ಆದವು.<sup><a epub:type="noteref" href="999-aside.xhtml#id-006-086">೮೬</a></sup></p>
		<p>ಕನ್ನಡದಲ್ಲಿ ಮೊದಮೊದಲು ವರ್ಗೀಯ ವ್ಯಂಜನಗಳಲ್ಲಿ ತೃತೀಯಾಕ್ಷರ ಗಳಾದ ಗ ಜ ದ ಬ- ಗಳ ಸ್ಥಾನದಲ್ಲಿ ಕ ಚ ತ ಪ-ಗಳಿದ್ದವೆಂದು ಹಳೆಗನ್ನಡದ ಮತ್ತು ಪೂರ್ವದ ಹಳೆಗನ್ನಡದ ಪ್ರಯೋಗಗಳಿಂದ ಪುರಾವೆ ಒದಗುತ್ತದೆ. ಅಚ್ಚಗನ್ನಡ, ಹಳೆಗನ್ನಡ ಪದಗಳನ್ನೇ ನೋಡಿ. ಆ ಪದಪುಂಜ ಸಂಧಿ/ಸಮಾಸವಾಗುವ ಮೊದಲು ಅವುಗಳ ಮೂಲ ದೇಶ್ಯರೂಪ ಇದ್ದದ್ದು <em>ಅಚ್ಚ ಕನ್ನಡ;</em> ಹಾಗೆಯೇ, ಹಳೆಯ ಕನ್ನಡ &#62; ಹಳೇ ಕನ್ನಡ &#62; ಹಳೆಗನ್ನಡ.<sup><a epub:type="noteref" href="999-aside.xhtml#id-006-087">೮೭</a></sup> ಪೂರ್ವದ ಹಳೆಗನ್ನಡದಲ್ಲಿ ಸಾಮಾನ್ಯವಾಗಿ ವಕಾರವೇ ಬಕಾರದ ಕೆಲಸವನ್ನು ನಿರ್ವಹಿಸುತ್ತಿತ್ತು. ಆ ಕಾಲದಲ್ಲಿ ಬ ಎಂಬ ಸ್ವತಂತ್ರ ಧ್ವನಿಮಾ ಇರಲಿಲ್ಲ; ಆದರೆ, ವ ಧ್ವನಿ ಇದ್ದೇ ಇತ್ತು. ಶಾಸನಗಳ ಆಧಾರದಿಂದ, ಸುಮಾರು ಎಂಟನೇ ಶತಮಾನದಿಂದ ಹತ್ತನೇ ಶತಮಾನದ ವೇಳೆಗೆ ವ &#62; ಬ ರೂಪಕ್ಕೆ ತಿರುಗಿತೆನ್ನುತ್ತಾರೆ.<sup><a epub:type="noteref" href="999-aside.xhtml#id-006-088">೮೮</a></sup></p>
		<p>ಇನ್ನು ರೇಫ಼<sup><a epub:type="noteref" href="999-aside.xhtml#id-006-089">೮೯</a></sup>, ಶಕಟರೇಫ಼ದ ರೂಪಾಂತರಗಳು, ಅಂತರ್ಧಾನಗಳು:<sup><a epub:type="noteref" href="999-aside.xhtml#id-006-090">೯೦</a></sup> ಅರುವಿ(ತಮಿಳು) &#62; ಅರ್ವಿ(ಕನ್ನಡ) ಆದಂತೆ, ಕರುಂಬು(ತ.) &#62; ಕರ್ಬು &#62; ಕಬ್ಬು(ಕ.) ಆದಂತೆ, ಸಜಾತೀಯ ದ್ವಿತ್ವಕ್ಕೆ ಮನಸೋತು, ಹಳೆಗನ್ನಡದ ಪುರ್ಬು ಹೊಸಗನ್ನಡದಲ್ಲಿ ಹುಬ್ಬು ಆದಂತೆ, ಪೆರ್ಚು &#62; ಪೆಚ್ಚು &#62; ಹೆಚ್ಚು ಆದಂತೆ.<sup><a epub:type="noteref" href="999-aside.xhtml#id-006-091">೯೧</a></sup> ಶಕಟರೇಫ಼ವುಳ್ಳ ಕರುಪ್ಪು(ತ.) &#62; ಕರ್ಪು &#62; ಕಪ್ಪು(ಕ.); ಎರುಮೈ(ತ.)   &#62; ಎರ್ಮೆ &#62; ಎಮ್ಮೆ(ಕ.); ಉಳುಂದು /ಉರುಂದು(ತ.) &#62; ಉರ್ದು &#62; ಉದ್ದು(ಕ.) ಆದವು.<sup><a epub:type="noteref" href="999-aside.xhtml#id-006-092">೯೨</a></sup> ಒರ್‍+ ವ+ ಅರ್  &#62; ಒರ್ವರ್ &#62; ಒಬ್ಬರು ಆಗುವುದನ್ನು ಗಮನಿಸಿ.</p>
		<p>ಹಕ್ಕಿಯಾದಾಗ ಗುಬ್ಬಿ ಪದಕ್ಕೆ ನಿಷ್ಪತ್ತಿ ಕೊಡುತ್ತ, ತಮಿಳಿನ ಕುರುವಿ, ಕುರಿಲ್ (=ಚಿಕ್ಕ ಹಕ್ಕಿ), ಮಲೆಯಾಳಮ್‍ನ ಕುರುವಿ, ಕುರುಕಿಲ್, ಕೂರಿ (=ಗುಬ್ಬಿ), ತುಳುವಿನ ಗುರುಬಿ, ಗುರ್ಬಿ, ಗುಬ್ಬಿ (=ಗುಬ್ಬಿ ಹಕ್ಕಿ)-ಗಳನ್ನು ಪಟ್ಟಿಮಾಡುತ್ತ, ಪರ್ಯಾಯವಾಗಿ ಗುಬ್ಬಿಲ್ ಮತ್ತು ಗುಬ್ಬಚ್ಚಿ ಪದಗಳನ್ನು ನಿಷ್ಪತ್ತಿ ಕೋಶ<sup><a epub:type="noteref" href="999-aside.xhtml#id-006-093">೯೩</a></sup>ಕೊಡುತ್ತದೆ. ಕನ್ನಡದಲ್ಲೂ ಕುರವಿ ಎಂದರೆ ಗುಬ್ಬಿಯೇ.<sup><a epub:type="noteref" href="999-aside.xhtml#id-006-094">೯೪</a></sup> ಮೇಲೆ ಹೇಳಿದ ನಿಯಮಗಳನ್ನು ಅನುಸರಿಸಿ, ಮೂಲ ದ್ರಾವಿಡದ ಅಥವಾ ತಮಿಳಿನ ಆ ಕುರುವಿ; ಮಲೆಯಾಳಮ್‍ನ ಕುರುಗಿಲ್, ಕುರುವಿ, ಕೂರಿ; ತುಳುವಿನ ಗುರುಬಿ, ಗುರ್ಬಿ-ಗಳು ಕನ್ನಡದ ಗುಬ್ಬಿಯಾಗಿ ಹಾರಿ ಬಂದಂಥವು. ಕುರುವಿ(ತ.) &#62; ಕುರ್ವಿ &#62; ಗುರ್ವಿ &#62; ಗುರ್ಬಿ &#62; ಗುಬ್ಬಿ(ಕನ್ನಡ) ರೂಪ ತಾಳಿದೆಯೆಂದು ಭಾಷಾ ವಿಜ್ಞಾನಿಗಳ ಮತ.<sup><a epub:type="noteref" href="999-aside.xhtml#id-006-095">೯೫</a></sup></p>
		<p>ಕಿರಿ ಎಂಬ ಅರ್ಥದಲ್ಲಿ ಗುಬ್ಬಿ ಪದದ ಬಳಕೆ,<sup><a epub:type="noteref" href="999-aside.xhtml#id-006-096">೯೬</a></sup> ಚಿಕ್ಕದು, ಮಗುವಿನಂತಹದು ಎಂಬುದರ ಬಗ್ಗೆ<sup><a epub:type="noteref" href="999-aside.xhtml#id-006-097">೯೭</a></sup> ಮತ್ತು ಮೇಲೆ ಹೇಳಿದ ಉಚ್ಚಾರಣೆಗೆ ಸಂಬಂಧಿಸಿದ ಅಭಿಪ್ರಾಯಗಳಿಗೆ<sup><a epub:type="noteref" href="999-aside.xhtml#id-006-098">೯೮</a></sup> ಭಾಷಾ ವಿಜ್ಞಾನಿ ವಿದ್ವಾಂಸರುಗಳ ಸಹಮತವಿದೆ.</p>
		<p>ಇನ್ನು ಗುಬ್ಬಚ್ಚಿ. ಈ ಗುಬ್ಬಚ್ಚಿ ಪದದಲ್ಲಿರುವ <em>ಅಚ್ಚಿ</em> ಭಾಗ ಸಂಸ್ಕೃತದ ಅಕ್ಷಿಯಿಂದ ಬಂದಿರಬಹುದೆಂಬ ಡಾ। ಕತ್ರೆ ಅವರ 'ನಿಷ್ಪತ್ತಿ'ವಾದ ಸಾಧುವಾದುದಲ್ಲ, ಸಮರ್ಥನೀಯವಲ್ಲ- ಎಂದು ಡಾ। ಚಿದಾನಂದಮೂರ್ತಿ ಮತ್ತು ಡಾ ಗುರುಬಸವೇಗೌಡರು ಈ ಮೊದಲೇ ಉಲ್ಲೇಖಿಸಿದ, ತಮ್ಮ ಪ್ರಬಂಧದಲ್ಲಿ ತೋರಿಸಿ ಕೊಟ್ಟಿದ್ದಾರೆ.<sup><a epub:type="noteref" href="999-aside.xhtml#id-006-099">೯೯</a></sup> ಮುಂದುವರಿದು, ಅವರು ಸಂಸ್ಕೃತದ ಆರ್ಯ, ಆರ್ಯಾಗಳು ಪ್ರಾಕೃತದ ಅಜ್ಜ, ಅಜ್ಜಾಗಳಾಗಿ, ಕನ್ನಡದಲ್ಲೂ ಅದೇ ಆಜ್ಜ ಅಜ್ಜಿಗಳಾಗಿ ಬಂದಿವೆ; ಅದೇ ದ್ರಾವಿಡಾ ಭಾಷಾ ಬಳಗದ ಮಲೆಯಾಳಂ ನಲ್ಲಿರುವ <em>ಅಚ್ಚ (ನ್), ಅಚ್ಚಿ</em> (ತಂದೆ, ತಾಯಿ ಅರ್ಥದ) ಗಳನ್ನು ಹೋಲಿಸಿದಾಗ, ಗುಬ್ಬಚ್ಚಿಯಲ್ಲಿನ <em>ಅಚ್ಚಿ</em> ಯ ಮೂಲವು ವಾತ್ಸಲ್ಯದ ಸಂಕೇತಾರ್ಥದಲ್ಲಿ ಇದೆ- ಎಂಬುದನ್ನು ಸೂಚಿಸುತ್ತಾರೆ.</p>
		<p>ಕಾಸರಗೋಡಿನ ಹವ್ಯಕ ಜನಾಂಗದವರಲ್ಲಿ ಅಚ್ಚಚ್ಚಿ ಅಂದರೆ ಚಿಕ್ಕಪ್ಪ ಎಂದರ್ಥ. ಹಳೆಯ ಮಲೆಯಾಳಮ್‍ನಲ್ಲಿ ಉಣ್ಣೆಯಚ್ಚಿ, ಚೆರಿಯಚ್ಚಿ ಎಂಬ ಹೆಸರಿನ ಹೆಂಗಸರಿದ್ದರು. ಈಗ ಹೊಸಗನ್ನಡದಕಾಲದಲ್ಲಿ ಅಭಿಮಾನಿಗಳು ತಾವು ಗೌರವಿಸುವ ಹೆಂಗಸರ ಹೆಸರ ಕೊನೆಗೆ <em>ಅಕ್ಕ, ಅವ್ವ(ವ್ವೆ), ಅಮ್ಮ, ಅಮ್ಮಣ್ಣಿ</em> - ಇತ್ಯಾದಿಗಳನ್ನು ಸೇರಿಸಿ ಕರೆಯುವಂತೆ, ಕನ್ನಡದಲ್ಲಿ ಹಿಂದೆ <em>ಕಾಡಚ್ಚಿ, ಮಾಲಚಿ</em> ಮುಂತಾದ ಹೆಸರಿನವರಿದ್ದರೆಂಬುದಕ್ಕೆ ಶಾಸನಗಳ ಕಾವ್ಯಪ್ರಯೋಗಗಳ ಆಧಾರವಿದೆ.<sup><a epub:type="noteref" href="999-aside.xhtml#id-006-100">೧೦೦</a></sup> ಇವೂ ಸಹ ಅಚ್ಚಿಯ ವಾತ್ಸಲ್ಯಸೂಚಕತೆಗೆ ಇಂಬು ಕೊಡುತ್ತದೆ. <em>ಗುಬ್ಬಚ್ಚಿ</em>ಯನ್ನು ಬಿಟ್ಟರೆ, ಕನ್ನಡದಲ್ಲಿ ಬೇರಾವದೊಂದು ಹಕ್ಕಿಯ ಹೆಸರೂ <em>ಅಚ್ಚಿ</em>ಯಿಂದ ಕೊನೆಗೊಳ್ಳುವುದಿಲ್ಲ.<sup><a epub:type="noteref" href="999-aside.xhtml#id-006-101">೧೦೧</a></sup> ಈ ಸೋಜಿಗದ ಮಾತೇ ನಮ್ಮ ಮುದ್ದಿನ ಗುಬ್ಬಿಯ ಕಿರೀಟವನ್ನು ಅಕ್ಕರೆಯ ಈ ವಿಶಿಷ್ಟಪುಕ್ಕದಿಂದ ಅಲಂಕರಿಸಿದಂತಾಯಿತು.</p>
		<p>ಯಾವುದಾದರೂ ಒಂದು ಪದ ಅಚ್ಚಕನ್ನಡ ಅಥವಾ ಶುದ್ಧ ದೇಶ್ಯ ದ್ರಾವಿಡವೇ ಅಲ್ಲವೇ ಎಂಬುದನ್ನು ನಿರ್ಣಯಿಸಲು ಐದು ನಿಯಮಗಳನ್ನು ಭಾಷಾವಿಜ್ಞಾನಿಗಳು ಹಾಕಿಕೊಂಡಿದ್ದಾರೆ.<sup><a epub:type="noteref" href="999-aside.xhtml#id-006-102">೧೦೨</a></sup> ಒರೆಹಚ್ಚಿ ನೋಡಿದಾಗ ಹೇಳಬಹುದು: <em>ಗುಬ್ಬಿ ಖಚಿತವಾಗಿ ಒಂದು ಕನ್ನಡ ಪದ.</em> ಹಾಗೆಯೇ <em>ಗುಬ್ಬಚ್ಚಿ</em>ಯೂ ಕೂಡ.</p>
		<p>ಕು(ಱು)ರು ಗುಣವಾಚಕ ಶಬ್ದವಾದಾಗ ಚಿಕ್ಕದಾದ, ಸಣ್ಣದಾದ ಎನಿಸಿಕೊಳ್ಳುತ್ತದೆ. <em>ಕಿೞಿದಕ್ಕೆ ಕುಱು ಆದೇಶಮ್</em> - ಎನ್ನುತ್ತಾನೆ ಕೇಶಿರಾಜ.<sup><a epub:type="noteref" href="999-aside.xhtml#id-006-103">೧೦೩</a></sup> ಕುಱುಗಡ್ದ, ಕುಱುದಡ್ಡಿ, ಕುಱುಗಂಟು, ಕುಱುಕೆಯ್ &#62; ಕುಱುಗೈ ಇತ್ಯಾದಿ ಉದಾಹರಣೆಗಳು; ಕುಱುಚಲು ಗಡ್ಡದಲ್ಲಿ ಕುಱುಚಲು ಅಂದರೂ ಚಿಕ್ಕ ಎಂದೇ. ಕುಱು+ ಎಸಳ್ &#62; ಕುಱ್ಱೆಸಳ್ &#62; ಕುತ್ತೆಸಳ್ ಆಗುವುದನ್ನು ಗಮನಿಸಿ. ಇಲ್ಲೆಲ್ಲ <em>ಕುಱು</em> ಎಂಬುದು ಕಿಱು-ವಿಗೆ ಸಂವಾದಿ.<sup><a epub:type="noteref" href="999-aside.xhtml#id-006-104">೧೦೪</a></sup> <em>ಕುಱ(ರ)ವಿ</em>ಯಲ್ಲಿನ <em>ಕುಱು</em> ಪದ ಆ ಹಕ್ಕಿ ಅತಿ ಚಿಕ್ಕದೆಂಬುದನ್ನು ಸಮರ್ಥಿಸುತ್ತದೆ.<sup><a epub:type="noteref" href="999-aside.xhtml#id-006-105">೧೦೫</a></sup></p>
		<p>ಇನ್ನೊಂದು ಅಭಿಪ್ರಾಯ: ಕುಪ್ಪು(ನಾಮಪದ) ಎಂದರೆ ಉಬ್ಬಾದ, ಉಬ್ಬಿದ ವಸ್ತು. ಡುಬ್ಬ (=ಒಂಟೆ ಹೋರಿಗಳ ಬೆನ್ನ ಮೇಲೆ ಇರುವ ಉಬ್ಬಿದ ಭಾಗ, ಇಣಿ, ಹಿಣಿಲು).<sup><a epub:type="noteref" href="999-aside.xhtml#id-006-106">೧೦೬</a></sup>  ಕುಪ್ಪು ಕ್ರಿಯಾಪದ ಧಾತುವಾದಾಗ, ಕಾಲುಗಳನ್ನು ಜೋಡಿಸಿ ಹಾರು, ನೆಗೆ, ಜಿಗಿ ಎಂದರ್ಥ. ಇದರಿಂದಲೇ ಕುಪ್ಪ(ರಿ)ಳಿಸು ಬಂದಿದೆ. ಈ ಅರ್ಥಗಳ ಸಾಹಚರ್ಯದಿಂದ ಕುಪ್ಪಿ &#62; ಗುಬ್ಬಿ ಬಂದಿರಬಹುದೇ? ಈ ಎಲ್ಲ ಸಾಧ್ಯತೆಗಳಲ್ಲಿ ಮೊದಲನೆಯದೇ ಹೆಚ್ಚು ಸಂಭವನೀಯವೂ ಸಮರ್ಥನೀಯವಾಗಿಯೂ ತೋರುತ್ತದೆ. ಆದಕಾರಣ,</p>
		<p class="verse">
			ಗುಬ್ಬಚ್ಚಿ ಎಂಬೀ ಹೆಸರು।<br />
			ಗುಬ್ಬಿ ಅಚ್ಚಿ ಕೂಡಿ ಸಿದ್ಧಮಾದುದು ಕೇಳೈ।<br />
			ಕಬ್ಬಿಗರೊರೆವರ್ ಗುಬ್ಬಿಲ್<br />
			ಉಬ್ಬಿ ಕುಱ್ವಿ ಗುರ್ವಿ ಗುಬ್ಬಿ ಪಾಱೆತ ಬರ್ಕುಂ॥
		</p>
		<p>-ಎಂದು ಛಂದೋಶಾಸ್ತ್ರಜ್ಞರೂ ಒಪ್ಪುವ ಕಂದಪದ್ಯವೊಂದಾಗಿ ಸದ್ಯಕ್ಕೆ ಇಟ್ಟುಕೊಳ್ಳಬಹುದು. ಇಷ್ಟೆಲ್ಲ ಹುಡುಕಾಡಿದರೂ, <em>ಎನ್ನಱೆವನಿತಂ ಎಯ್ದೆ ಪೇೞ್ದೆ; ಎಂದರೂ,</em> ಶಬ್ದಮಣಿದರ್ಪಣಕಾರನ ಜೊತೆ ದನಿಗೂಡಿಸಿ<sup><a epub:type="noteref" href="999-aside.xhtml#id-006-107">೧೦೭</a></sup> ಹೀಗೆ ಹೇಳಬಹುದು: <em>ಶಬ್ದಪಾರಂ ಆರ್ಗಂ ಅಶಕ್ಯಂ [ಅಲ್ತು]!</em></p>
	</section>
</body>
</html>
