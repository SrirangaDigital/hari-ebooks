<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗುಬ್ಬಿ  :: ಗುಬ್ಬಚ್ಚಿ - ಒಂದು ವಿವೇಚನೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000f.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಮೈಸೂರು ನಗರದಲ್ಲಿ ಅನೇಕ ವರ್ಷಗಳಿಂದ ಕನ್ನಡದ ಸಾಹಿತ್ಯ-ಸಂಸ್ಕೃತಿಯ ಕಂಪನ್ನು ಪಸರಿಸುತ್ತಿರುವ ಸಹೃದಯರಾದ ಹರಿಹರೇಶ್ವರ ದಂಪತಿಗಳು ನನ್ನ ಮೇಲಿಟ್ಟಿರುವ ಪ್ರೀತಿ-ವಿಶ್ವಾಸದ ದ್ಯೋತಕ ನಿಮ್ಮ ಕೈಯಲ್ಲಿರುವ ಈ  <strong><em>ಗುಬ್ಬಿ-ಗುಬ್ಬಚ್ಚಿ -ಒಂದು ವಿವೇಚನೆ</em></strong> ಗ್ರಂಥ</p>
		<p>ಬಹಳ ದಿನಗಳಿಂದ ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರ ಪುಸ್ತಕವೊಂದನ್ನು ನಮ್ಮ ಸಂಸ್ಥೆಯಿಂದ ಪ್ರಕಟಿಸಬೇಕೆಂಬ ಅಭಿಲಾಷೆಯಿತ್ತು. ಇದಕ್ಕೆ ಸ್ಪಂದಿಸಿದ ಹರಿಹರೇಶ್ವರ ಅವರು ತಮ್ಮ <strong><em>ಗುಬ್ಬಿ-ಗುಬ್ಬಚ್ಚಿ</em></strong> ಯನ್ನು ಪ್ರಕಟಿಸುವಂತೆ ಕೇಳಿದಾಗ ಹರಿಹರೇಶ್ವರರ ಸಂಶೋಧಕ ಪ್ರವೃತ್ತಿ ಹಾಗು ಅಧ್ಯಯನ ವ್ಯಾಪ್ತಿಯ ಅರಿವಿದ್ದ ನನಗೆ ಆಶ್ಚರ್ಯವಾಗಲಿಲ್ಲವಾದರೂ ಕುತೂಹಲವುಂಟಾಯಿತು. ಯಾವುದೇ ವಿಷಯಕ್ಕೆ ಪ್ರವೇಶಿಸಿದರೆ ಅದರ ಸಮಸ್ತ ವಿವರಗಳನ್ನು ಆಮೂಲಾಗ್ರವಾಗಿ ತಿಳಿಯುವ ಹಂಬಲದ ಹರಿಹರೇಶ್ವರರು ಈ ಮೂಲಕ ಸ್ವಾರಸ್ಯಕರ ಹಾಗು ಶೈಕ್ಷಣಿಕ ಮಹತ್ವವುಳ್ಳ ಕೃತಿಯೊಂದನ್ನು ನೀಡಲಿದ್ದಾರೆಂಬ ನನ್ನ ಭಾವನೆ ಹಸ್ತಪ್ರತಿಯನ್ನು ಒಂದೇ ರಾತ್ರಿಯಲ್ಲಿ ಓದಿ ಮುಗಿಸಿದಾಗ ಖಚಿತವಾಯಿತು. ಕೇವಲ ಸಾಹಿತ್ಯಾಭ್ಯಾಸಿಗಳಿಗಷ್ಟೇ ಅಲ್ಲ, ಸಾಮಾನ್ಯ ಓದುಗರಿಗೂ ಉಪಯುಕ್ತವಾಗಬಲ್ಲ ಪುಸ್ತಕವಿದು. ಈ ರೀತಿ ಪುಸ್ತಕಗಳು ಕನ್ನಡದಲ್ಲಿ ಹೆಚ್ಚು ಹೆಚ್ಚು ಬಂದಲ್ಲಿ ಕಡಿಮೆಯಾಗುತ್ತಿರುವ ಓದುವ ಹವ್ಯಾಸವು ಬೆಳೆದೀತೆಂಬ ಆಶಾಭಾವನೆ ನನ್ನದು.</p>
		<p>ಈ ಪ್ರಕಟಣೆಯ ಹಿಂದಿನ ಪ್ರೇರಕ ಶಕ್ತಿಯಾದ ಶ್ರೀಮತಿ ನಾಗಲಕ್ಷ್ಮಿಯವರಿಗೆ ನಮ್ಮ ಸಂಸ್ಥೆಯ ಕೃತಜ್ಞತೆಗಳು ಸಲ್ಲುತ್ತವೆ ಹಾಗೂ ಇದಕ್ಕಾಗಿ ಶ್ರಮಿಸಿದ ಎಲ್ಲರಿಗೂ ನಮ್ಮ ಕೃತಜ್ಞತೆಗಳು. ದಯವಿಟ್ಟು ಕೊಂಡು-ಓದಿ-ಪ್ರತಿಕ್ರಿಯಿಸಿ.</p>
		<p class="text-right">
			ನಮಸ್ಕಾರಗಳೊಂದಿಗೆ<br />
			ತಮ್ಮ ವಿಶ್ವಾಸಿ,<br />
			ಸಂಸ್ಕೃತಿ ಸುಬ್ರಹ್ಮಣ್ಯ
		</p>
	</section>
</body>
</html>
