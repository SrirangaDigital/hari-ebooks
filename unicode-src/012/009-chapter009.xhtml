<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗುಬ್ಬಿ  :: ಗುಬ್ಬಚ್ಚಿ - ಒಂದು ವಿವೇಚನೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-009">
		<h1 class="level1-title" epub:type="title"><span>ಅನುಬಂಧಗಳು</span><sup><a epub:type="noteref" href="999-aside.xhtml#id-009-112a">*</a></sup></h1>
		<p class="text-right">
			೧ :: ದೇಶ-ವಿದೇಶಗಳಲ್ಲಿ ಗುಬ್ಬಿ/ ೫೧<br />
			೨ :: ಪ್ರಾಣಿಶಾಸ್ತ್ರದಲ್ಲಿ ಗುಬ್ಬಚ್ಚಿ/ ೫೨<br />
			೩ :: ಸಂಸ್ಕೃತ-ಕನ್ನಡದ ಪಕ್ಷಿಸಂಕುಲ/ ೫೪<br />
			೪ :: ಇಂಗ್ಲಿಷ್ ಮತ್ತು ವಿದೇಶೀಯ ಸಾಹಿತ್ಯದಲ್ಲಿ ಗುಬ್ಬಚ್ಚಿ/ ೬೪<br />
			೫ :: ಬರುವಿರಾ ಗುಬ್ಬಿಗಳೇ - ಒಂದು ಲಲಿತ ಪ್ರಬಂಧ/ ೬೭<br />
			೬ :: ಗುಬ್ಬಿಯ ಎರಡು ಕತೆಗಳು/ ೭೦<br />
			೭ :: ಗುಬ್ಬಿ ಪದ್ಯಗಳ ಬಗ್ಗೆ ಒಂದು ಅನಿಸಿಕೆ/ ೭೪<br />
			೮ :: ಗುಬ್ಬಚ್ಚಿಯ ಬಗ್ಗೆ ಆಯ್ದ ಕೆಲವು ಕನ್ನಡ ಕವನಗಳು/ ೭೭<br />
			೯ :: ಆಕರ ಮತ್ತು ಪರಾಮರ್ಶನ ಗ್ರಂಥಗಳು/ ೧೦೪<br />
			೧೦ :: ಸಹೃದಯ ಸ್ಪಂದನ/ ೧೧೫<br />
			೧೧ :: ಪ್ರಧಾನ ಗ್ರಂಥ ವಿಶಿಷ್ಟ ಪದ ಸೂಚಿ/ ೧೩೦
		</p>
		<p class="vertical-delimiter" />
		<p class="text-center"><strong>ಗುಬ್ಬಚ್ಚಿಯ ಬಗ್ಗೆ ಆಯ್ದ ಕೆಲವು ಕನ್ನಡ ಪದ್ಯಗಳ ಕವಿಗಳು</strong></p>
		<p class="text-center">
			<strong>:: ಅರಸೀಕೆರೆ ಯೋಗಾನಂದ :: ಅನಾಮಕ ಜಾನಪದ ಕವಿ :: ಕವಿರಾಜ್ ::</strong><br />
			<strong>:: ಕುಕೂಊ :: ಚೆನ್ನವೀರ ಕಣವಿ :: ಜಯಪ್ಪ ಹೊನ್ನಾಳಿ ::</strong><br />
			<strong>:: ಜೀನಹಳ್ಳಿ ಸಿದ್ಧಲಿಂಗಪ್ಪ :: ಮಹಾಂತಯ್ಯ ಕೆ. ಮಠ ::</strong><br />
			<strong>:: ಮಾಗಲು ಮಲ್ಲಿಕಾರ್ಜುನ :: ಮೀನಾ ಸದಾಶಿವ :: ಮೂರೂರು ಚಂದ್ರ::</strong><br />
			<strong>:: ಮೇವುಂಡಿ ಮಲ್ಲಾರಿ :: ರಾಜಶೇಖರ ಕುಕ್ಕುಂದ :: ರಾಮೇಶ್ವರ, ಎಕೆ::</strong><br />
			<strong>:: ವಿಜಯಲಕ್ಷಿ ರಾಜಪುರೋಹಿತ :: ವೆಂಕಟೇಶಮೂರ್ತಿ, ಎಚ್‍ಎಸ್ ಡಾ| ::</strong><br />
			<strong>ಶಿವರಾಮ ಕಾರಂತ :: ಸೀತಾ ರಾಮಚಂದ್ರ :: ಸುನಂದ ಬೆನ್ನೂರ (ಹಿರೇಮಠ)</strong><br />
			<strong>:: ಸುಶೀಲಾಬಾಯಿ ನಾಗೇಶ್ ರಾವ್:: :: ಹರಿನಾಥ ಬಾಬು ಸಿರುಗುಪ್ಪ, ವಿ. ::</strong><br />
			<strong>:: ಹೆಳವನಕಟ್ಟೆ ಗಿರಿಯಮ್ಮ ::</strong>
		</p>
		<section class="level2 numbered" id="id-009.01">
			<h2 class="level2-title" epub:type="title">೧ :: ದೇಶ-ವಿದೇಶಗಳಲ್ಲಿ ಗುಬ್ಬಿ</h2>
			<p>ಗುಬ್ಬಿ ಮನೆಯಹಕ್ಕಿ ಎನಿಸಿಕೊಂಡು ಯೂರೋಪ್, ಆಫ್ರಿಕಾ ಮತ್ತು ಏಷ್ಯಾ ದೇಶಗಳಲ್ಲಿ ಕಂಡುಬರುವ ಪಕ್ಷಿವಿಶೇಷ. ಆಸ್ಟ್ರೇಲಿಯಾ, ಉತ್ತರ ಮತ್ತು ದಕ್ಷಿಣ ಅಮೆರಿಕಾ ದೇಶಗಳಿಗೆ ಜನ ವಲಸೆಹೋದಾಗ ಅವರೊಂದಿಗೆ ಈ ಮನೆಗುಬ್ಬಿಯನ್ನೂ ಕೊಂಡೊಯ್ದರೆಂದು ಕೆಲವರು ಅಭಿಪ್ರಾಯ ಪಡುವುದುಂಟು. ತಾವೇ ಹಾರಿ ಹೋದವೋ ಅಥವಾ ಜನರೊಂದಿಗೆ ಅವೂ ವಲಸೆ ಹೋದವೋ- ಏನೇ ಇರಲಿ, ಉತ್ತರ ಅಮೆರಿಕಾದ ಎಲ್ಲ ರಾಜ್ಯಗಳಲ್ಲೂ, ದಕ್ಷಿಣ ಅಮೆರಿಕಾದ ಜನಭರಿತ ಪ್ರದೇಶಗಳಲ್ಲೂ ಮತ್ತು (ಪಶ್ಚಿಮ ಭಾಗವನ್ನು ಬಿಟ್ಟು) ಆಸ್ಟ್ರೇಲಿಯಾದ ಎಲ್ಲೆಡೆಯಲ್ಲೂ ಗುಬ್ಬಿ ಮನೆಮಾಡಿಕೊಂಡಿದೆ. ಸುಮಾರು ಮೂವತ್ತೈದು-ನಲವತ್ತು ಬಗೆಯ ಗುಬ್ಬಿಗಳನ್ನು ಹಳೆಯಜಗತ್ತಿನ ಈ ಸಂಕುಲಕ್ಕೆ ಸೇರಿದ್ದವೆಂದು ಗುರುತಿಸುತ್ತ, ಅವುಗಳಲ್ಲಿ ಸೂಕ್ಷ್ಮಭೇದಗಳನ್ನು ಪರಿಗಣಿಸಿ ಬೇರೆ ಬೇರೆ ಹೆಸರುಗಳಿಂದ ಅವನ್ನು ಕರೆಯುವ ವಾಡಿಕೆಯಿದೆ.<sup><a epub:type="noteref" href="999-aside.xhtml#id-009-01">೧</a></sup></p>
		</section>
		<section class="level2 numbered" id="id-009.02">
			<h2 class="level2-title" epub:type="title">೨ :: ಪ್ರಾಣಿಶಾಸ್ತ್ರದಲ್ಲಿ ಗುಬ್ಬಚ್ಚಿ</h2>
			<p>ಪ್ರಾಣಿಶಾಸ್ತ್ರರೀತ್ಯಾ <em>(<span class="en">Taxonomic Order</span>)</em> ಗುಬ್ಬಿಯ ಹೆಸರುಗಳನ್ನು ಹೀಗೆ ವಿಂಗಡಿಸಿದ್ದಾರೆ:<sup><a epub:type="noteref" href="999-aside.xhtml#id-009-02">೨</a></sup></p>
			<p class="myquote">
				<span class="en"><em>(1) Passer</em>, the true sparrows:</span><br />
				<span class="en">Saxaul Sparrow, <em>Passer ammodendri</em>;</span><br />
				<span class="en">House Sparrow, <em>Passer domesticus</em>;</span><br />
				<span class="en">Spanish Sparrow, <em>Passer hispaniolensis</em>;</span><br />
				<span class="en">Sind Sparrow, <em>Passer pyrrhonotus</em>;</span><br />
				<span class="en">Somali Sparrow, <em>Passer castanopterus</em>; </span><br />
				<span class="en">Cinnamon Sparrow, <em>Passer rutilans</em>;</span><br />
				<span class="en">Pegu Sparrow, <em>Passer flaveolus</em>;</span><br />
				<span class="en">Dead Sea Sparrow, <em>Passer moabiticus</em>;</span><br />
				<span class="en">Rufous Sparrow, <em>Passer motitensis</em>;</span><br />
				<span class="en">Socotra Sparrow, <em>Passer insularis</em>;</span><br />
				<span class="en">Iago or Cape Verde Sparrow, <em>Passer iagoensis</em>;</span><br />
				<span class="en">Cape Sparrow or Mossie, <em>Passer melanuru</em>;</span><br />
				<span class="en">Grey-headed Sparrow, <em>Passer griseus</em>;</span><br />
				<span class="en">Swainson's Sparrow, <em>Passer swainsonii</em>;</span><br />
				<span class="en">Parrot-billed Sparrow, <em>Passer gongonensis</em>;</span><br />
				<span class="en">Swahili Sparrow, <em>Passer suahelicus</em>;</span><br />
				<span class="en">Southern Grey-headed Sparrow, <em>Passer diffusus</em>;</span><br />
				<span class="en">Desert Sparrow, <em>Passer simplex</em>;</span><br />
				<span class="en">Guuso sparrow, <em>Passer bossius</em>;</span><br />
				<span class="en">Tree Sparrow, <em>Passer montanus</em>;</span><br />
				<span class="en">Sudan Golden Sparrow, <em>Passer luteus</em>;</span><br />
				<span class="en">Arabian Golden Sparrow, <em>Passer euchloru</em>;</span><br />
				<span class="en">Chestnut Sparrow, <em>Passer eminibey</em>;</span><br />
				<span class="en">Italian Sparrow, <em>Passer italiae</em>;</span><br />
				<span class="en">Kenya Rufous Sparrow, <em>Passer rufocinctus</em>;</span><br />
				<span class="en">Kordofan Rufous Sparrow, <em>Passer cordofanicus</em>; </span><br />
				<span class="en">Shelley's Rufous Sparrow, <em>Passer shelleyi;</em></span><br />
				<span class="en">Asian Desert Sparrow, <em>Passer zarudnyi</em></span>
			</p>
			<p class="myquote">
				<span class="en"><em>(2) Petronia</em>, the rock sparrows </span><br />
				<span class="en"> Yellow-spotted Petronia, <em>Petronia pyrgita</em>;</span><br />
				<span class="en"> Chestnut-shouldered Petronia, <em>Petronia</em></span><br />
				<span class="en"><em>xanthocollis</em>;</span><br />
				<span class="en"> Yellow-throated Petronia, <em>Petronia superciliaris</em>;</span><br />
				<span class="en"> Bush Petronia, <em>Petronia dentata</em>;</span><br />
				<span class="en"> Rock Sparrow, <em>Petronia petronia</em></span>
			</p>
			<p class="myquote">
				<span class="en"><em>(3) Carpospiza</em>, Pale Rockfinch:</span><br />
				<span class="en"> Pale Rockfinch, <em>Carpospiza brachydactyla</em> </span>
			</p>
			<p class="myquote">
				<span class="en"><em>(4) Montifringilla</em>, the snowfinches:</span><br />
				<span class="en"> White-winged Snowfinch, <em>Montifringilla nivalis:</em>Black-winged Snowfinch, <em>Montifringilla adamsi</em>;</span><br />
				<span class="en"> White-rumped Snowfinch, <em>Monti-fringilla</em></span><br />
				<span class="en"><em>taczanowskii</em>;</span><br />
				<span class="en"> Père David's Snowfinch, <em>Monti-fringilla</em></span><br />
				<span class="en"><em>davidiana</em>;</span><br />
				<span class="en"> Rufous-necked Snowfinch, <em>Montifringilla</em></span><br />
				<span class="en"><em>ruficollis</em>;</span><br />
				<span class="en"> Blanford's Snowfinch, <em>Montifringilla blanfordi</em>;</span><br />
				<span class="en"> Afghan Snowfinch, <em>Montifringilla theresae;</em></span><br />
				<span class="en"><em>Monti-fringilla henrici.</em></span>
			</p>
		</section>
		<section class="level2 numbered" id="id-009.03">
			<h2 class="level2-title" epub:type="title"><span>೩ :: ಸಂಸ್ಕೃತ-ಕನ್ನಡದ ಪಕ್ಷಿಸಂಕುಲ</span><sup><a epub:type="noteref" href="999-aside.xhtml#id-009-03">೩</a></sup></h2>
			<p>ಪಕ್ಷ (ರೆಕ್ಕೆ) ಉಳ್ಳದ್ದರಿಂದ ಅದು ಪಕ್ಷಿಯಾಯಿತು. ಕನ್ನಡದಲ್ಲಿ ಪಕ್ಕ ಎಂದರೆ ರೆಕ್ಕೆ ಎಂದೇ ಅರ್ಥ (ಹಿಂ. ಪಂಖ್) ಸಂಸ್ಕೃತದ ಪಕ್ಷಿ ಪ್ರಾಕೃತದಲ್ಲಿ ಪಕ್ಖಿಯಾಯಿತು. ಪಕ್ಷಿಯ ತದ್ಭವ ರೂಪದ ಪಕ್ಕಿ ಹಕ್ಕಿಯಾಯಿತು. ಸಾಮಾನ್ಯ ಜನರ ಹಳ್ಳಿಗರ ಆಡು ನುಡಿಯಲ್ಲಿ ಹಕಾರ ಅಕಾರಕ್ಕೆ ತಿರುಗಿದಾಗ ಹಕ್ಕಿ ಅಕ್ಕಿ ಆಯಿತು. ಅನೇಕ ಬಗೆಯಹಕ್ಕಿಗಳ ಹೆಸರುಅಕ್ಕಿಯಲ್ಲಿ ಕೊನೆಗೊಂಡಿರುವುದು ಈ ಕಾರಣಕ್ಕೆ. (ಪಶು&#62;ಪಸು&#62;ಹಸು ಆದಂತೆ.) ಕಿಟೆಲ್ ಪಟ್ಟಿ ಮಾಡುವಂತೆ (ಪುಟ ೯೧೭) ಈ ಬಗೆಯ ಹಕ್ಕಿಗಳು: ಅಮಳ್ವಕ್ಕಿ, ಎಣೆವಕ್ಕಿ, ಕನ್ನಡವಕ್ಕಿ, ಕೆಂಗಣ್ಣಲರಕ್ಕಿ, ಜಕ್ಕವಕ್ಕಿ, ಜೊನ್ನವಕ್ಕಿ, ತಣ್ಗದಿರ್ವಕ್ಕಿ, ಪಡಿವರವಕ್ಕಿ, ಪಂಡಿತವಕ್ಕಿ, ಪೊಕ್ಕೂರಿವಕ್ಕಿ, ಪೊರ್ವಕ್ಕಿ, ಬಿಸುಲ್ವಕ್ಕಿ, ಹಂಜರವಕ್ಕಿ- ಮುಂತಾದವು.</p>
			<p>ಹಕ್ಕಿ(<span class="en">Bird</span>) ಎನ್ನುವುದಕ್ಕೆ ಸಂಸ್ಕೃತದಲ್ಲಿ ಇಪ್ಪತ್ತಾರು(೨೬) ಹೆಸರುಗಳಿವೆ:</p>
			<p>ಖಗ, ವಿಹಂಗ, ವಿಹಗ, ವಿಹಂಗಮ, ವಿಹಾಯಸ್, ಶಕುಂತಿ, ಪಕ್ಷಿನ್, ಶಕುನಿ, ಶಕುಂತ, ಶಕುನ, ದ್ವಿಜ, ಪತತ್ರಿನ್, ಪತ್ರಿನ್, ಪತಗ, ಪತತ್, ಪತ್ರರಥ, ಅಂಡಜ, ನಗೌಕಸ್, ವಾಜಿನ್, ವಿಕಿರ, ವಿಷ್ಕಿರ, ಪತತ್ರಿ, ನೀಡೋದ್ಭವ, ಗರುತ್ಮತ್, ಪಿತ್ಸತ್, ಮತ್ತು ನಭಸಂಗಮ</p>
			<p class="text-center"><strong>ಕೆಲವು ಪಕ್ಷಿಗಳ ಸಂಸ್ಕೃತ ಹೆಸರು ಮತ್ತು ಅದಕ್ಕೆ ಸಂವಾದಿಯಾದ ಕನ್ನಡ, ಇಂಗ್ಲಿಷ್ ಹೆಸರುಗಳು:</strong></p>
			<p>ಅಜಿನಪತ್ರಾ : ಬಾವಲಿ, ಕಪಟದ ಹಕ್ಕಿ, ಕಬಟೆಹಕ್ಕಿ : <span class="en">A Bat</span></p>
			<p>ಅರಿಷ್ಟ : ಕಾಗೆ : <span class="en">Crow</span></p>
			<p>ಅಲಿಕಲವ : <span class="en">Carrion bird</span></p>
			<p>ಆಟಿ : ಸರಕುಟ ಹಕ್ಕಿ : <span class="en">Turbes, <em>Ginginianas</em>.</span></p>
			<p>ಆಡಿ : ಸರಕುಟ ಹಕ್ಕಿ : <span class="en">Turbes, <em>Ginginianas</em>.</span></p>
			<p>ಆತಾಯಿನ್ : ಚಿಕ್ಕ ಹದ್ದು, ಮುಂಡಮುಳಕನ ಹಕ್ಕಿ: <span class="en">Wild Turkey</span>.</p>
			<p>ಆತಿ : ಸರಕುಟ ಹಕ್ಕಿ : <span class="en">Turbes, Ginginianas.</span></p>
			<p>ಆತ್ಮಘೋಷ : ಕಾಗೆ : <span class="en">Crow</span></p>
			<p>ಉತ್ಕ್ರೇಶ : ಮರಕುಟಿಗ ಹಕ್ಕಿ : <span class="en">Wood Pecker</span>.</p>
			<p>ಉತ್ಕ್ರೋಶ : ಕುರವ ಹಕ್ಕಿ, ಕಡಲ ಹದ್ದು : <span class="en">Osprey</span></p>
			<p>ಉಲೂಕ : ಗೂಗೆ, ಗೂಬೆ : <span class="en">Owl</span></p>
			<p>ಏಕದೃಷ್ಟಿ : ಕಾಗೆ : <span class="en">Crow</span></p>
			<p>ಕಂಕ : ಒಂದು ಜಾತಿಯ ರಣಹದ್ದು, ಚಾಷ : <span class="en">Heron</span>.</p>
			<p>ಕನ್ನಡವಕ್ಕಿ, ಪಂಡಿತವಕ್ಕಿ : ಗಿಳಿ. <span class="en">Parrot</span></p>
			<p>ಕಪಿಂಜಳ : ಕಪೋತ (ಪಾರಿವಾಳ ?) <span class="en">Francoline Partridge</span></p>
			<p>ಕಪೋತ : ಪಾರಿವಾಳ : <span class="en">Dove, Pigeon</span>.</p>
			<p>ಕಪೋತ, ವಾರಾವಾತ : <span class="en">Dove, Pigeon</span></p>
			<p>ಕಬ್ರಾಕೆ : ರಣಹದ್ದು. <span class="en">Heron</span>.</p>
			<p>ಕರಟ : ಕಾಗೆ : <span class="en">Crow</span></p>
			<p>ಕರೇಟು : ಕಬ್ಬಕ್ಕಿ, ಕರ್ಕರೆಹಕ್ಕಿ, ದೊಡ್ಡ ಜಾತಿ ಕೊಕ್ಕರೆ : <span class="en">Crane</span></p>
			<p>ಕರ್ಕರೇಟು : ಕಬ್ಬಕ್ಕಿ, ಕರ್ಕರೆಹಕ್ಕಿ, ದೊಡ್ಡ ಕೊಕ್ಕರೆ: <span class="en">Crane</span></p>
			<p>ಕರ್ಕರೇಟು, ಕರೇಟು : ಕೊಕ್ಕರೆ : <span class="en">Crane</span>.</p>
			<p>ಕಲರವ : ಪಾರಿವಾಳ : <span class="en">Dove, Pigeon</span>.</p>
			<p>ಕಲವಿಂಕ : ಗುಬ್ಬಿ, ಗುಬ್ಬಚ್ಚಿ : <span class="en">Sparrow</span>.</p>
			<p>ಕಲಹಂಸ : ಕಂದುಬಣ್ಣ ರೆಕ್ಕೆಯ ಬಾತು : <span class="en">Duck, Goose, Drake</span></p>
			<p>ಕಲಹಂಸ : ಬಿಳಿಯ ರಾಜಹಂಸ <span class="en">Swan</span></p>
			<p>ಕಲಹಾಸೆ : ನಸುಮಾಸಿದ ಕಾಲು ಉಳ್ಳದ್ದು.</p>
			<p>ಕಲಿಂಗ: ನೀರಿನಲ್ಲಿ ಆಡುವ ಕುಕ್ಕುಟಿ ಹಕ್ಕಿ: <span class="en">ForkTailed Shrike (Lanius Coerulescens)</span>.</p>
			<p>ಕವಿಂಜು : ಕೆಂಬೂತ : <span class="en">Wagtail</span>.</p>
			<p>ಕಹ್ವ : ಬಕಪಕ್ಷಿ, ಕೊಕ್ಕರೆ, ಬೆಳ್ಳಕ್ಕಿ : <span class="en">Crane (Ardea nivea), Pelicon</span>.</p>
			<p>ಕಳಿಂಗ : ಕುಕ್ಕಟೆ, ಹೊಳೆಗಾಡುವ ಹಕ್ಕಿ : <span class="en">Fork tailed shrike</span></p>
			<p>ಕಾಕ : ಕಾಗೆ : <span class="en">Crow</span></p>
			<p>ಕಾಕೋಲ : ಸಂಬಾರಕಾಗೆ, ಕುಂಬಾರಕಾಗೆ, ದೊಡ್ಡ ಕಾಗೆ : <span class="en">Raven</span></p>
			<p>ಕಾಗೆ : ವಾಯಸ, ಕಾಕ : <span class="en">Crow</span>.</p>
			<p>ಕಾದಂಬ : ಕಂದುಬಣ್ಣ ರೆಕ್ಕೆಯ ಹಂಸ: <span class="en">Duck,. Goose, Drake</span>.</p>
			<p>ಕಾರಂಡವ : ಚಿತ್ರವರ್ಣದ ನೀರುಹಕ್ಕಿ : <span class="en">Water Bird</span>.</p>
			<p>ಕಾಲಕಂಠಕ : ನೀರುಕೋಳಿ, ನೀರುಕಾಗೆ : <span class="en">Gallinule, Water Hen, Coot</span></p>
			<p>ಕಾಲಕಾ : ಪಕ್ಷಿ ವಿಶೇಷ</p>
			<p>ಕಿಕೀದಿವಿ : ಶಕುನ ಹಕ್ಕಿ, ಹಾಲುಹಕ್ಕಿ, ಹಂಗನ ಹಕ್ಕಿ : <span class="en">Blue Jay</span>.</p>
			<p>ಕಿರೀಟೀ : ಕೊಟ್ಟು.</p>
			<p>ಕೀರ : ಗಿಳಿ : <span class="en">Parrot</span>.</p>
			<p>ಕುಕ್ಕಭ : ಕಾಡುಕೋಳಿ, ಗುಮ್ಮನ ಹಕ್ಕಿ</p>
			<p>ಕುಕ್ಕುಟ : ಕೋಳಿ : <span class="en">A Cock, A Fowl</span>.</p>
			<p>ಕುಕ್ಕುಭ : ಕಾಡುಕೋಳಿ, ಗುಮ್ಮನ ಹಕ್ಕಿ :</p>
			<p>ಕುಟರು : ಕೋಳಿ : <span class="en">Cock</span></p>
			<p>ಕುರರ : ಕುರವ ಹಕ್ಕಿ, ಕಡಲ ಹದ್ದು : <span class="en">Osprey</span></p>
			<p>ಕುಲಿಕಾ : ಪಕ್ಷಿ ವಿಶೇಷ</p>
			<p>ಕುವಯ : ಪಕ್ಷಿ ವಿಶೇಷ</p>
			<p>ಕುಷೀತಕ : <span class="en">Sea crow</span></p>
			<p>ಕೃಕಣ, ಕ್ರಕರ : ಕಾಡುಕೋಳಿ, ಕಬ್ಬಕ್ಕಿ : <span class="en">A kind of Partridge <em>Perdix xylvatica)</em></span></p>
			<p>ಕೃಕವಾಕು : ಕೋಳಿ : <span class="en">A Cock, A Fowl</span>.</p>
			<p>ಕೇಕಿನ್: ನವಿಲು : <span class="en">Peocock</span>.</p>
			<p>ಕೋಕ : ಚಕ್ರವಾಕ ಪಕ್ಷಿ : <span class="en">Ruddygoose (Anas casarca)</span></p>
			<p>ಕೋಕಿಲ : ಕೋಗಿಲೆ : <span class="en">Indian Cuckoo (cuculus Indicus)</span></p>
			<p>ಕೋಗಿಲೆ : ಪಿಕ, <span class="en">Cuckoo</span></p>
			<p>ಕೋಯಷ್ಟಿಕ : ಕೀಚುಬಾಲದ ಹಕ್ಕಿ :</p>
			<p>ಕೋಳಿ : ಕುಕ್ಕುಟ : <span class="en">Cock, A Fowl</span>.</p>
			<p>ಕೌಲಿಕ : ಪಕ್ಷಿ ವಿಶೇಷ</p>
			<p>ಕ್ರಕರ : ಕರ್ಕರ, ಕಬ್ಬಕ್ಕಿ : <span class="en">A kind of Partridge</span>.</p>
			<p>ಕ್ರುಂಚ: ನೀರು ಕೊಕ್ಕರೆ, ನಾರಾಯಣ ಪಕ್ಷಿ, ಕೊಂಚೆ : <span class="en">A Kind Of Heron or Curlew</span>.</p>
			<p>ಕ್ರೌಂಚ : ನೀರು ಕೊಕ್ಕರೆ, ನಾರಾಯಣ ಪಕ್ಷಿ, ಕೊಂಚೆ : <span class="en">A Kind of Heron or Curlew</span></p>
			<p>ಖಂಜನ : ಕೆಂಬೂತ : <span class="en">Wagtail</span>.</p>
			<p>ಖಂಜನ : ಕೆಂಬೂತ, ಕಾಡಿಗೆ ಸೊಗಸಿನ ಹಕ್ಕಿ : <span class="en">Wagtail</span>.</p>
			<p>ಖಂಜರೀಟ : ಕೆಂಬೂತ, ಕಾಡಿಗೆ ಸೊಗಸಿನ ಹಕ್ಕಿ : <span class="en">Wagtail</span>.</p>
			<p>ಖರ್ಗಲಾ : <span class="en">Owl</span>.</p>
			<p>ಗವಿಂಜು : ಕೆಂಬೂತ : <span class="en">Wagtail</span>.</p>
			<p>ಗಿಳಿ : ಶುಕ, <span class="en">Parrot</span>.</p>
			<p>ಗೃಧ್ರ : ಹದ್ದು : <span class="en">Kite</span>.</p>
			<p>ಗೋಷಾದೀ : ಹಸುವಿನ ಮೇಲೆ ಕುಳಿತುಕೊಳ್ಳುವ ಹಕ್ಕಿ</p>
			<p>ಚಕ್ರ : ಚಕ್ರವಾಕ ಪಕ್ಷಿ : <span class="en">Ruddygoose (Anas casarca)</span></p>
			<p>ಚಕ್ರವಾಕ : ಚುಕ್ರವಾಕ ಪಕ್ಷಿ : <span class="en">Ruddygoose (Anas casarca)</span></p>
			<p>ಚಕ್ರಾಂಗ : ಬಿಳಿಯ ಹಂಸ : <span class="en">Goose, Gander, Swan, Phoenicopteros</span>.</p>
			<p>ಚಟಕ : ಊರಗುಬ್ಬಿ : <span class="en">Sparrow</span>.</p>
			<p>ಚಟಕ : ಗುಬ್ಬಿ, ಗುಬ್ಬಚ್ಚಿ : <span class="en">Sparrow</span>.</p>
			<p>ಚಟಕಾ : ಹೆಣ್ಣುಗುಬ್ಬಚ್ಚಿ : <span class="en">Hens sparrow</span>.</p>
			<p>ಚಟಕಾ : ಹೆಣ್ಣುಗುಬ್ಬಚ್ಚಿಮರಿ : <span class="en">Young Hens Sparrow</span>.</p>
			<p>ಚರಣಾಯುಧ : ಕೋಳಿ : <span class="en">A Cock, A Fowl</span>.</p>
			<p>ಚಾಟಕೈರ : ಗಂಡುಗುಬ್ಬಚ್ಚಿಮರಿ : <span class="en">Young Cock Sparrow</span>.</p>
			<p>ಚಾತಕ : ಚಾತಕಪಕ್ಷಿ, ಮಳೆಕುಟ್ಟಿಕಿನ ಹಕ್ಕಿ : <span class="en"><em>Cuculus Melanolcucus</em></span>.</p>
			<p>ಚಾಷ : <span class="en"><em>Coracias indica</em></span></p>
			<p>ಚಿಚ್ಚಿಕ : ಋಗ್ವೇದದಲ್ಲಿ ಬರುವ ಒಂದು ಹಕ್ಕಿ</p>
			<p>ಚಿರಜೀವಿನ್ : ಕಾಗೆ : <span class="en">Crow</span></p>
			<p>ಚಿಲ್ಲ : ಚಿಕ್ಕ ಹದ್ದು, ಮುಂಡ ಮುಳಕನ ಹಕ್ಕಿ : <span class="en">Wild Turkey</span>.</p>
			<p>ಜಕ್ಕವಕ್ಕಿ : ಚಕ್ರವಾಕ ಪಕ್ಷಿ</p>
			<p>ಜತುಕಾ : ಬಾವಲಿ, ಕಪಟದ ಹಕ್ಕಿ, ಕಬಟೆಹಕ್ಕಿ : <span class="en">A Bat</span></p>
			<p>ಜತೂಕಾ : ಬಾವಲಿ, ಕಪಟದ ಹಕ್ಕಿ, ಕಬಟೆಹಕ್ಕಿ : <span class="en">A Bat</span></p>
			<p>ಜಳವಾಯಸ : ನೀರಕಾಗೆ.</p>
			<p>ಜೀವಂಜೀವ : ವಿಷನಾಶಕವಾದ ಒಂದು ಹಕ್ಕಿ (ಚಕೋರಕ?)</p>
			<p>ಟಿಟ್ಟಿಭಕ : ಟಿಟ್ಟಿಭ ಪಕ್ಷಿ, ಟೀವನಹಕ್ಕಿ :</p>
			<p>ತಕ್ವನ್ : <span class="en">Swift flying male bird</span></p>
			<p>ತಕ್ವಾರಿ : <span class="en">Swift flying female bird</span></p>
			<p>ತಾಮ್ರಚೂಡ : ಕೋಳಿ : <span class="en">A Cock, A Fowl</span>.</p>
			<p>ತಿತ್ತಿರ : ಕವುಜಗ ಹಕ್ಕಿ :</p>
			<p>ದರ್ವಿವಾ : <span class="en">Wood Pecker</span></p>
			<p>ದಾಕ್ಷಾಯ್ಯ : ಹದ್ದು : <span class="en">Kite</span>.</p>
			<p>ದಾತ್ಯೂಹ : ನೀರುಕೋಳಿ, ನೀರುಕಾಗೆ : <span class="en">Gallinule, Water Hen, Coot</span>.</p>
			<p>ದಾತ್ಯೌಹ : <span class="en">Gallinule</span></p>
			<p>ದಾರ್ವಾಘಾಟ : ಮರಕುಟಕ ಹಕ್ಕಿ : <span class="en">Wood Pecker</span></p>
			<p>ದ್ರೋಣ : ಅಡವಿಯ ಕಾಗೆ.</p>
			<p>ದ್ರೋಣಕಾಕ : ಸಂಬಾರಕಾಗೆ, ಕುಂಬಾರಕಾಗೆ, ದೊಡ್ಡ ಕಾಗೆ: <span class="en">Raven</span></p>
			<p>ಧಾರ್ತರಾಷ್ಟ್ರ : ಕಪ್ಪು ಬಣ್ಣದ ಕೊಕ್ಕು ಮತ್ತು ಕಾಲುಗಳಿರುವ ಬಿಳಿಯ ಹಂಸ : <span class="en">A Black Goose</span>.</p>
			<p>ಧಾರ್ತರಾಷ್ಟ್ರ : ಕರಿ ಕಾಲು ಮೊಗದ್ದು.</p>
			<p>ಧೂಮ್ಯಾಟ: ನೀರಿನ ಕುಕ್ಕುಟಿಹಕ್ಕಿ: <span class="en">ForkTailedShrike <em>(Lanius Coerulescens)</em></span>.</p>
			<p>ಧುಂಕ್ಷಾ : ಅಶ್ವಮೇಧಯಾಗದಲ್ಲಿ ಬರುವ ಹಕ್ಕಿ</p>
			<p>ಧುಂಕ್ಷ್ಣಾ : ಅಶ್ವಮೇಧಯಾಗದಲ್ಲಿ ಬರುವ ಬಲಿಪಕ್ಷಿ</p>
			<p>ಧ್ವಾಂಕ್ಷ : ಕಾಗೆ : <span class="en">Crow</span></p>
			<p>ನೀಲಕಂಠ : ನವಿಲು : <span class="en">Peacock</span>.</p>
			<p>ಪಕ್ಷಿನ್ : <span class="en">Generally a bird</span></p>
			<p>ಪತತ್ರಿನ್ : <span class="en">A bird</span>.</p>
			<p>ಪತ್ತ್ರಿನ್ : ಗಿಡಗ, ಡೇಗೆ : <span class="en">Hawk, Falcon</span>.</p>
			<p>ಪರಭೃತ್ : ಕಾಗೆ : <span class="en">Crow</span></p>
			<p>ಪರಭೃತ : ಕೋಗಿಲೆ : <span class="en">Indian Cuckoo <em>(cuculus Indicus)</em></span></p>
			<p>ಪಾರಾವತ : ಪಾರಿವಾಳ : <span class="en">Dove, Turtle Dove, Pigeon</span>.</p>
			<p>ಪಾರುಷ್ಣ : ಅಶ್ವಮೇಧ ಯಾಗದಲ್ಲಿ ಬರುವ ಬಲಿಪಕ್ಷಿ</p>
			<p>ಪಿಕ : ಕೋಗಿಲೆ : <span class="en">Indian Cuckoo <em>(cuculus Indicus)</em></span></p>
			<p>ಪಿಕ್‍ಪಕ : ಯಜುರ್ವೇದ ಸಂಹಿತೆಯಲ್ಲಿ ಬರುವ ಒಂದು ಹಕ್ಕಿ</p>
			<p>ಪಿಕವರ್ಧನ : ಕಾಗೆ : <span class="en">Crow</span></p>
			<p>ಪುಲೀಕಾ : ಮೈತ್ರಾಯಣಿ ಸಂಹಿತೆಯಲ್ಲಿ ಬರುವ ಒಂದು ಹಕ್ಕಿ</p>
			<p>ಪುಷ್ಕರಾಸಾದ : ತಾವರೆಯ ಮೇಲೆ ಕುಳಿತುಕೊಳ್ಳುವ ಒಂದು ಹಕ್ಕಿ</p>
			<p>ಪುಷ್ಕರಾಹ್ವ : ಸಾರಸ ಪಕ್ಷಿ, ತಾವರೆ ಹಕ್ಕಿ, ನೀರು ಹಕ್ಕಿ : <span class="en">Cyrus <em>(Ardea sibirica)</em></span></p>
			<p>ಪೈಯಿಂಗರಾಜ : ತೈತ್ತಿರೀಯ ಸಂಹಿತೆಯಲ್ಲಿ ಬರುವ ಒಂದು ಹಕ್ಕಿ</p>
			<p>ಪೇಚಕ : ಗೂಗೆ, ಗೂಬೆ : <span class="en">Owl</span>.</p>
			<p>ಪ್ಲವ : ಚಿಕ್ಕ ನೀರುಕೋಳಿ, <span class="en">Owl</span>.</p>
			<p>ಬಕ : ಕೊಕ್ಕರೆ, ಬೆಳ್ಳಕ್ಕಿ : <span class="en">Crane <em>(Ardea nivea)</em>, Pelicon</span>.</p>
			<p>ಬಕೋಟ : ಬಕ.</p>
			<p>ಬರ್ಹಿಣ: ನವಿಲು : <span class="en">Peacock</span>.</p>
			<p>ಬರ್ಹಿನ್: ನವಿಲು : <span class="en">Peacock</span>.</p>
			<p>ಬಲಾಕಾ : ದೊಡ್ಡ ಕೊಕ್ಕರೆ, ದೊಡ್ಡ ಬೆಳ್ಳಕ್ಕಿ : <span class="en">Curlew</span>.</p>
			<p>ಬಲಾಕಾ : ಬೆಳ್ಳಕ್ಕಿ, ಜಲಚರ ಪಕ್ಷಿ.</p>
			<p>ಬಲಿಪುಷ್ಟ : ಕಾಗೆ : <span class="en">Crow</span></p>
			<p>ಬಲಿಭುಜ್ : ಕಾಗೆ : <span class="en">Crow</span></p>
			<p>ಬಿಸಕಂಠಿಕಾ : ದೊಡ್ಡ ಕೊಕ್ಕರೆ, ದೊಡ್ಡ ಬೆಳ್ಳಕ್ಕಿ : <span class="en">Curlew</span>.</p>
			<p>ಭರದ್ವಾಜ : ಹೆಗ್ಗಾರಿ : <span class="en">Black long tailed King crow bird</span>.</p>
			<p>ಭರದ್ವಾಜ : ಭರದ್ವಾಜಪಕ್ಷಿ : <span class="en">A Black Long Tailed Bird, King Crow</span>.</p>
			<p>ಭಾಸ : <span class="en">Bird of prey</span></p>
			<p>ಭುಜಂಗಭುಜ್: ನವಿಲು : <span class="en">Peacock</span>.</p>
			<p>ಭೃಂಗ: ನೀರಿನಲ್ಲಿ ಆಡುವ ಕುಕ್ಕುಟಿ ಹಕ್ಕಿ: <span class="en">ForkTailed Shrike <em>(Lanius Coerulescens)</em></span>.</p>
			<p>ಮದ್ಗು : ನೀರುಕಾಗೆ : <span class="en">Water Crow, Diver</span>.</p>
			<p>ಮಯೂರ : ನವಿಲು : <span class="en">Peacock</span>.</p>
			<p>ಮರಾಳಾ : ಹೇಂಟೆ.</p>
			<p>ಮಲ್ಲಿಕಾಕ್ಷ : ಮಾಸಲು ಬಣ್ಣದ ಕೊಕ್ಕು ಮತ್ತು ಕಾಲುಗಳಿರುವ ಬಿಳಿಯ ಹಂಸ : <span class="en">A Gannar</span>.</p>
			<p>ಮಲ್ಲಿಕಾಕ್ಷ : ಮಾಸಿದ ಕಾಲು ಮೊಗದ್ದು.</p>
			<p>ಮಲ್ಲಿಕಾಖ್ಯ : ಮಾಸಲು ಬಣ್ಣದ ಕೊಕ್ಕು ಮತ್ತು ಕಾಲುಗಳಿರುವ ಬಿಳಿಯ ಹಂಸ : <span class="en">A Gannar</span>.</p>
			<p>ಮಹಾಸುಪರ್ಣ : <span class="en">A Great Eagle</span></p>
			<p>ಮಾನಸೌಕಸ್ : ಬಿಳಿಯ ಹಂಸ : <span class="en">Goose, Gander, Swan, <em>Phoenicopteros</em></span>.</p>
			<p>ಮೇಘವಾದಾನುಲಾಸಿನ್: ನವಿಲು : <span class="en">Peacock</span>.</p>
			<p>ಮೌಕುಳಿ : ಕಾಗೆ : <span class="en">Crow</span></p>
			<p>ರಘಟ್ : ಅಥರ್ವವೇದದಲ್ಲಿ ಬರುವ ಒಂದು ವೇಗದ ಹಕ್ಕಿ.</p>
			<p>ರಣಹದ್ದು : ಕಂಕ : <span class="en">Heron</span>.</p>
			<p>ರಥಾಂಗನಾಮನ್ : ಚಕ್ರವಾಕ : <span class="en">Ruddygoose, <em>Anas casarca</em></span></p>
			<p>ರಥಾಂಗಾಹ್ವಯ : ಚಕ್ರವಾಕ : <span class="en">Ruddygoose, <em>Anas casarca</em></span></p>
			<p>ರಾಜಹಂಸ : ಕೆಂಪು ಕೊಕ್ಕು ಕಾಲುಗಳಿರುವ ಬಿಳಿಹಂಸ: <span class="en">Flamingo</span></p>
			<p>ರಾಜಹಂಸೆ : ಕೆಲವು ಕಾಲ ಮೊಗದ್ದು</p>
			<p>ರೋಪಣಾಕ: ಋಗ್ವೇದ ಅಥರ್ವವೇದದ ಹಕ್ಕಿ: <span class="en">Thrush</span></p>
			<p>ಲಕ್ಷ್ಮಣಾ : ಹೆಣ್ಣು ಸಾರಸ : <span class="en">Female Indian Crane</span>.</p>
			<p>ಲಾವ : ಲಾವಿಗೆ ಹಕ್ಕಿ :</p>
			<p>ಲೋಪಾ : ಸಾಯಣನ ಪ್ರಕಾರ ಅಶ್ವಮೇಧ ಯಾಗದ ಬಲಿಪಕ್ಷಿ.</p>
			<p>ಲೋಹಪೃಷ್ಠ : ಒಂದು ಜಾತಿಯ ರಣಹದ್ದು, ಚಾಷ : <span class="en">Heron</span>.</p>
			<p>ವನಪ್ರಿಯ : ಕೋಗಿಲೆ : <span class="en">Indian Cuckoo, <em>cuculus Indicus</em></span></p>
			<p>ವರಟಾ : ಹೆಣ್ಣು ಹಂಸ : <span class="en">Female Swan</span></p>
			<p>ವರ್ತಕ : ಕೆಂಡಲೆ ಹಕ್ಕಿ :</p>
			<p>ವರ್ತಿಕಾ : ಪಕ್ಷಿವಿಶೇಷ :</p>
			<p>ವಾಯಸ : ಕಾಗೆ : <span class="en">Crow</span></p>
			<p>ವಾಯಸಾರಾತಿ : ಗೂಗೆ, ಗೂಬೆ : <span class="en">Owl</span>.</p>
			<p>ವ್ಯಾಘ್ರಾಟ : ಭರದ್ವಾಜಪಕ್ಷಿ : <span class="en">A Black Long Tailed Bird, King Crow</span></p>
			<p>ವಿ : ಋಗ್ವೇದ, ಪಂಚವಿಂಶ ಬ್ರಾಹ್ಮಣಗಳಲ್ಲಿ ಬರುವ ಪಕ್ಷಿಸಂಕೇತ</p>
			<p>ವಿಕಕರ : ವಾಜಸನೇಯೀ ಸಂಹಿತೆಯಲ್ಲಿ ಬರುವ ಒಂದು ಹಕ್ಕಿ.</p>
			<p>ವಿದೀಗಯ : <span class="en">A kind of Cock or White heron</span></p>
			<p>ಶಕುನ : <span class="en">Bird</span></p>
			<p>ಶಕುನಿ : <span class="en">Bird</span></p>
			<p>ಶಕುಂತ : <span class="en">Bird</span></p>
			<p>ಶಕುಂತಕ : <span class="en">A little male bird</span></p>
			<p>ಶಕುಂತಿಕ : <span class="en">A little female bird</span></p>
			<p>ಶಕುಂತಿ : ಶಕುನದ ಹಕ್ಕಿ <span class="en">A bird of omen</span></p>
			<p>ಶತಪತ್ರಕ : ಮರಕುಟಕ ಹಕ್ಕಿ : <span class="en">Wood Pecker</span></p>
			<p>ಶಯಾಂಡಕ : ತೈತ್ತಿರೀಯ ಸಂಹಿತೆಯಲ್ಲಿ ಬರುವ ಪಕ್ಷಿ ವಿಶೇಷ</p>
			<p>ಶರಾರಿ : ಸರಕುಟ ಹಕ್ಕಿ : <span class="en">Turbes, Ginginianas</span>.</p>
			<p>ಶಶಾದನ : ಗಿಡಗ, ಡೇಗೆ : <span class="en">Hawk, Falcon</span>.</p>
			<p>ಶಷುಲೂಕ : ಸಾಯಣನ ಪ್ರಕಾರ ಒಂದು ಸಣ್ಣ ಗೂಬೆ</p>
			<p>ಶಾರಿ : ಅಶ್ವಮೇಧಯಾಗದಲ್ಲಿ ಬರುವ ಒಂದು ಬಲಿಪಕ್ಷಿ</p>
			<p>ಶಿಖರೇ : ಕೊಷ್ಟುಕ.</p>
			<p>ಶಿಖಾವಲ: ನವಿಲು : <span class="en">Peacock</span></p>
			<p>ಶಿಖಿನ್: ನವಿಲು : <span class="en">Peacock</span>.</p>
			<p>ಶುಕ : ಗಿಳಿ : <span class="en">Parrot</span>.</p>
			<p>ಶ್ಯೇನ : ಗಿಡಗ, ಡೇಗೆ : <span class="en">Hawk, Falcon</span>.</p>
			<p>ಶ್ಯೇನ : ಗಿಡುಗ : <span class="en">Hawk, Falcon</span>.</p>
			<p>ಶ್ವೇತಗರುತ್ : ಬಿಳಿಯ ಹಂಸ : <span class="en">Goose, Gander, Swan, Phoenicopteros</span>,</p>
			<p>ಸಘನ್ : ತೈತ್ತಿರೀಯ ಸಂಹಿತೆ, ಬ್ರಾಹ್ಮಣದಲ್ಲಿ ಬರುವ ಹದ್ದು</p>
			<p>ಸಾರಂಗ (ಶಾರಂಗ) : ಚಾತಕಪಕ್ಷಿ, ಮಳೆಕುಟ್ಟಿಕಿನ ಹಕ್ಕಿ : <span class="en">Cuculus Melanolcucus</span>.</p>
			<p>ಸಾರಂಗ : ಮಳೆಗಟುಕಿನ ಹಕ್ಕಿ : ಚಾತಕ ಪಕ್ಷಿ.</p>
			<p>ಸಾರಸ : ಲಕ್ಷಣ</p>
			<p>ಸಾರಸ : ಸಾರಸ ಪಕ್ಷಿ, ತಾವರೆ ಹಕ್ಕಿ, ನೀರು ಹಕ್ಕಿ : <span class="en">Cyrus, <em>Ardea sibirica</em></span></p>
			<p>ಸೀಚಾಪೂ : ಅಶ್ವಮೇಧಯಾಗದ ಒಂದು ಬಲಿಪಕ್ಷಿ</p>
			<p>ಸುಪರ್ಣ : ಸಾಮಾನ್ಯವಾಗಿ ಒಂದು ಹಕ್ಕಿ : <span class="en">Eagle, Vulture</span></p>
			<p>ಸೆಕೃತ್‍ಪ್ರಜಸ್ : ಕಾಗೆ : <span class="en">Crow</span></p>
			<p>ಸ್ತೋಕಕ : ಚಾತಕಪಕ್ಷಿ, ಮಳೆಕುಟ್ಟಿಕಿನ ಹಕ್ಕಿ : <span class="en">Cuculus Melanolcucus</span>.</p>
			<p>ಹಂಸ : ಬಿಳಿಯ ಹಂಸ : <span class="en">Goose, Gander, Swan, Phoenicopteros</span></p>
			<p>ಹರಿದ್ರವ : <span class="en">Water wagtail</span></p>
			<p>ಹಾರೀತ : ಹಸಿರು ಬಣ್ಣದ ಒಂದು ಹಕ್ಕಿ : <span class="en">A Green Bird</span></p>
		</section>
		<section class="level2 numbered" id="id-009.04">
			<h2 class="level2-title" epub:type="title"><span>೪ :: ಇಂಗ್ಲಿಷ್ ಮತ್ತು ಇತರ ವಿದೇಶೀ ಸಾಹಿತ್ಯದಲ್ಲಿ ಗುಬ್ಬಚ್ಚಿ</span><sup><a epub:type="noteref" href="999-aside.xhtml#id-009-04">೪</a></sup></h2>
			<p>&#8226; ಮನೆಗುಬ್ಬಿ ಎಂದೇ ಪ್ರಾಚೀನ ವಿದೇಶೀ ಸಾಹಿತ್ಯದಲ್ಲಿ ಈ ಹಕ್ಕಿಯ ಬಗ್ಗೆ ಪ್ರಸ್ತಾಪಗಳಿವೆ. ಗ್ರೀಕ್ ಕವಯತ್ರಿ ಸ್ಯಾಪ್ಫೋ (<span class="en">Sappho</span>) ಎಂಬುವಳು ತನ್ನ <em>ಅಫ಼್ರೋಡೈಟ್‍ಳಿಗೊಂದು ಸ್ತುತಿಸೂಕ್ತ</em> (<span class="en"><em>Hymn to Aphrodite</em></span>) ಎಂಬುದರಲ್ಲಿ ದೇವಿಯೊಬ್ಬಳ ರಥವನ್ನು ಗುಬ್ಬಿಗಳು ಎಳೆದುಕೊಂಡು ಬರುವುದನ್ನ ಚಿತ್ರಿಸುತ್ತಾಳೆ. ರೋಮನ್ ಕವಿ ಕ್ಯಾಟುಲ್ಲಸ್ (<span class="en">Catullus</span>) ತನ್ನ ಒಂದು ಪ್ರಗಾಥ (ಓಡ್) (<span class="en"><em>Passer, deliciae meae puellae</em>.</span>) ದಲ್ಲಿ ತನ್ನ ಪ್ರೇಯಸಿ ಲೆಸ್ಬಿಯಾ ಎಂಬುವಳ ಸಾಕುಪಕ್ಷಿ ಗುಬ್ಬಿಯನ್ನು ಕುರಿತು ಬರೆದಿದ್ದಾನೆ; ಜೊತೆಗೆ, ಅದರ ಸಾವಿನಬಗ್ಗೆ ಚರಮಗೀತೆಯೊಂದನ್ನೂ (<span class="en"><em>Lugete, o Veneres Cupidinesqu</em></span>) ರಚಿಸಿದ್ದಾನೆ. ತನ್ನನ್ನು ಸಾಕುತ್ತಿರುವ ಯಜಮಾನಿಯ ಬಗ್ಗೆ ಆ ಗುಬ್ಬಿಗಿದ್ದ ಪ್ರೇಮಪುರಸ್ಸರ ಆತ್ಮೀಯತೆ (''ತನ್ನ ಮೃದು ಬೆರಳುಗಳನ್ನೇ ಅದರ ಬಾಯೊಳಗಿಟ್ಟು ಎಷ್ಟೋ ಬಾರಿ ಅದರ ಕೊಕ್ಕಿನಿಂದ ಕಚ್ಚಿಸಿ ಕೊಳ್ಳುತ್ತಿದ್ದಳಾಕೆ'')ಯನ್ನು ಕಂಡು ಅಸೂಯೆ ಪಡುತ್ತಾನೆ. ''ನೀನು ಹೀಗೆ ಹೋಗಿಬಿಟ್ಟೆ ಥಟ್ಟನೆ; ನನ್ನ ಪುಟ್ಟಿ ಬಿಕ್ಕಿ ಬಿಕ್ಕಿ, ಅತ್ತು ಅತ್ತು ಆ ಪುಟಾಣಿ ಕಣ್ಣು, ಕೆಂಪಗಾಯ್ತು ಕಾದುಹೋಯ್ತು ಊದಿಹೋಯ್ತು ಮೆಲ್ಲನೆ'')- ಎಂದು ಮುಕ್ತಾಯ ಗೊಳಿಸುತ್ತಾನೆ. ಗುಬ್ಬಿಯ ಆ ಪುಟಾಣಿ-ತ್ವ ಮತ್ತು ಸಾವಿನಾಚೆಯ ಅನಂತತೆಯ ಪ್ರಸ್ತಾಪ ಈ ಬಗೆಯ ಅಣಕು ಚರಮಗೀತೆಯ ಲಕ್ಷಣಗಳಲ್ಲೊಂದು. ಗುಬ್ಬಿ ಹೊರಟಿದೆ ಪಯಣ ಆ ದುಮ್ಮಾನದ ಜಾಡಿನಾಚೆಗೆ, ಹೋದ ಯಾರೊಬ್ಬರೂ ಹಿಂತಿರುಗಿರದ ನಾಡಿನಂಚಿಗೆ' ('<span class="en"><em>quinunc it per iter tenebricosum/ illuc unde negant redire quemquam</em></span>' ('<span class="en"><em>He now goes on a journey through that gloomy place,/From where they say no one returns</em></span>'). ಎನ್ನುತ್ತಾ ಗುಬ್ಬಿಯ ಕುಪ್ಪಳಿಕೆಯನ್ನು ಛಂದೋಬದ್ಧವಾಗಿ ಕವಿ ನಿರೂಪಿಸುತ್ತಾನೆ.</p>
			<p>&#8226; ಬೈಬಲ್‍ನ ಹೊಸಒಡಂಬಡಿಕೆಯಲ್ಲಿ ಯೇಸು ತನ್ನ ಶಿಷ್ಯರಿಗೆ ''ದೇವರು ಇಚ್ಛಿಸದಿದ್ದಲ್ಲಿ ಒಂದು ಗುಬ್ಬಿಯೂ ಮೇಲಿನಿಂದ ಬೀಳಲಾರದು''- ಎನ್ನುತ್ತಾನೆ; ನಮ್ಮ ''ತೇನ ವಿನಾ ತೃಣಂ ಅಪಿ ನ ಚಲತಿ'' (ಅವನ ಒಪ್ಪಿಗೆಯಿಲ್ಲದಿದ್ದಲ್ಲಿ ಹುಲ್ಲುಕಡ್ಡಿಯೂ ಅಲುಗಾಡುವುದಿಲ್ಲ)- ಎಂದಂತೆ. (ಲ್ಯೂಕ್ ೧೨:೬; ಮ್ಯಾಥ್ಯೂ ೧೦:೨೯). ಇಲ್ಲಿ, ಜನಸಾಮಾನ್ಯರ ನೋವು ನಲಿವುಗಳೆಲ್ಲ ಪರಮಾತ್ಮನ ಇಚ್ಚೆ, ಅವನ ಅನುಗ್ರಹವಿದ್ದಲ್ಲಿ ಮುಂಬರುವ ಕಷ್ಟಗಳ ಪರಿಹಾರ ಈಗಲೇ ಸಾಧ್ಯ- ಎನ್ನುವುದು ಉದ್ದೇಶ; ಅದನ್ನು ಹೇಳುವುದಕ್ಕೆ ಮನೆಗುಬ್ಬಿಯ ಮರಿ ಕೊಂಬೆಯಿಂದ ಕೊಂಬೆಗೆ ಹಾರುತ್ತಾ, ನೆಲಕ್ಕೆ ಜಾರಿ ಬೀಳುವ, ಎಲ್ಲರೂ ಗಮನಿಸಿರುವ ಒಂದು ಸಾಮಾನ್ಯ ಉಪಮೆಯನ್ನು ಸುವಾರ್ತೆಕಾರನ ಯೇಸು ಬಳಸಿಕೊಂಡಿದ್ದಾನೆ.</p>
			<p>&#8226; ಇಂಗ್ಲೀಷ್ ಕವಿ ಜಾನ್ ಸ್ಕೆಲ್ಟನ್ (<span class="en">John Skelton</span>) ನ <span class="en"><em>Phyllyp Sparowe</em> (pub. c. 1505)</span>ನಲ್ಲಿ ಬರುವ ಜೇನ್ ಸ್ಕ್ರೋಪ್ (<span class="en">Jane Scrope</span>) ತನ್ನ ಪ್ರೀತಿಯ ಗುಬ್ಬಿಯ ಮರಣದ ಬಗ್ಗೆ ಶೋಕಿಸುತ್ತಾಳೆ:</p>
			<p class="verse">
				'And on me it wolde lepe<br />
				Whan I was aslepe,<br />
				And his fethers shake,<br />
				Wherewith he wolde make<br />
				Me often for to wake<br />
				And for to take him in<br />
				Upon my naked skyn'.
			</p>
			<p>&#8226; ಇನ್ನೊಬ್ಬ ಕವಿ ಜೇಮ್ಸ್ ವಿಲ್ಸನ್ (<span class="en">James Wilson</span>) ನ 'ದ ಸ್ಟಿಕ್ ಫಿ಼ನ್ಚ್' (<span class="en">The Stick Finch</span>) ನಲ್ಲಿ 'ಕೋಲು-ಕಡ್ಡಿಯಿಂದ ಬಾಳುವವನು ಸಾವನ್ನಪ್ಪುವುದೂ ಅದರಿಂದಲೇ' (<span class="en">He who lives by the stick, dies by the stick</span>) - ಎಂದಾಗ ಅವನ ಮನಸ್ಸಿನಲ್ಲಿದ್ದುದು ಗುಬ್ಬಿಯೇ.</p>
			<p>&#8226; ಗುಬ್ಬಿಗಳನ್ನು ಯೋಧಪಕ್ಷಿಗಳಂತೆ ಚಿತ್ರಿಸಿರುವ (ಉದಾಹರಣೆಗೆ <span class="en"><em>Redwall</em></span> ಕಾದಂಬರಿಗಳಲ್ಲಿ <span class="en"><em>Warbeak</em></span> ಎಂಬ ಗುಬ್ಬಿಯ) ಕಥಾನಕಗಳಿವೆ. ದ ಡಾರ್ಕ್ ಹಾಫ಼್ (<span class="en">The Dark Half</span>) ಕಾದಂಬರಿಯಲ್ಲಿ ಸತ್ತವರ ನಾಡಿಂದ ಬದುಕಿರುವವರ ಬೀಡಿಗೆ ಅತ್ಮಗಳನ್ನು ಹೊತ್ತುತರುವ ಸಂವಾಹಕರನ್ನಾಗಿ ಗುಬ್ಬಿಗಳನ್ನು ಚಿತ್ರಿಸಿದ್ದಾರೆ.</p>
			<p>&#8226; ''ಗುಬ್ಬಿಯ ಪತನದಲ್ಲೂ ಏನೋ ಒಂದು ವಿಧಿಯ ಕೈವಾಡವಿದೆ''- ಎನ್ನುತ್ತಲೇ ಷೇಕ್ಸ್‍ಪಿಯರ್‍ನ 'ಹ್ಯಾಮ್ಲೆಟ್' ದುರಂತದ ಸನ್ನಿವೇಶವನ್ನು ಎದುರಿಸುತ್ತಾನೆ.</p>
			<p>&#8226; ತಮೋರಾ ಪಿಯರ್ಸ್ (<span class="en">Tamora Pierce</span>) ಸರಣಿಯ ಕಾದಂಬರಿ <em>ಪ್ರೊಟೆಕ್ಟರ್ ಆಫ಼್ ದ ಸ್ಮಾಲ್</em> (<span class="en"><em>Protector of the Small</em></span>)ನಲ್ಲಿ ಮಿಂಡೆಲನ್ ನ ಕೆಲಡ್ರಿ (<span class="en">Keladry of Mindelan</span>) ಎಂಬ ಪ್ರಧಾನ ಪಾತ್ರವನ್ನು ರಕ್ಷಿಸುವ ಹೊಣೆ ಹೊರುವುದು ಕ್ರೌನ್ (<span class="en">Crown</span>), ಎಂಬ ಹೆಣ್ಣು ಗುಬ್ಬಿಯ, ಅದರ ಮರಣದ ನಂತರ ಸಿಡಿಲು ಎಂಬ ಅರ್ಥದ ನಾರಿ(<span class="en">Nari</span>) ಎಂಬುದರ ಮುಂದಾಳತ್ವದ ಗುಬ್ಬಿಗಳ ಒಂದು ಚಿಕ್ಕ ತಂಡ.</p>
			<p>&#8226; ಮಸೋಕಾ ಷಿಕಿ (<span class="en">Masaoka Shiki</span>) ಬರೆದ ಒಂದು ಹೈಕು ಪದ್ಯದಲ್ಲಿ ಗುಬ್ಬಿ ತನ್ನ ಒದ್ದೆ ಕಾಲುಗಳಿಂದ ಕುಪ್ಪಳಿಸುತ್ತದೆ. (<span class="en">The sparrow hops along the veranda, with wet feet.</span>.)</p>
		</section>
		<section class="level2 numbered" id="id-009.05">
			<h2 class="level2-title" epub:type="title"><span>೫ :: ಬರುವಿರಾ ಗುಬ್ಬಿಗಳೇ</span><sup><a epub:type="noteref" href="999-aside.xhtml#id-009-05">೫</a></sup></h2>
			<p class="text-center">(ಒಂದು ಲಲಿತ ಪ್ರಬಂಧ)</p>
			<p class="text-center"><strong><em>ಶಾರದಾ. ವಿ. ಮೂರ್ತಿ</em></strong></p>
			<p>ಗುಬ್ಬಿ... ಗುಬ್ಬಿ... ಚೀಂವ್ ಚೀಂವ್ ಗುಬ್ಬಿ... ಅಲ್ಲಿಲ್ಲಿ ಹಾರ್ತಿದ್ಯಾ...</p>
			<p>ಹೌದು... ಅಲ್ಲಿಲ್ಲಿ ಹಾರುವ ಪುಟಾಣಿ ಗುಬ್ಬಚ್ಚಿ ಚಿತ್ತದಲ್ಲಿ ಸುಳಿಯುತ್ತಾ ನೆನಪಿನ ಕದ ತಟ್ಟುತ್ತಾ ನಮ್ಮನ್ನು ಬಾಲ್ಯಕ್ಕೆ ಎಳೆದುಕೊಂಡು ಹೋಗಿ ಬಿಡುತ್ತದೆ.</p>
			<p>ಗುಬ್ಬಚ್ಚಿಯ ಚಲನವಲನ, ಕತ್ತಿನ ಕೊಂಕು ಎಲ್ಲವೂ ಅದೆಂತಹ ಸೊಬಗು... ಮತ್ತೆ ಮತ್ತೆ ನೋಡಬೇಕೆನ್ನುವಂತೆ; ಮರಗಿಡಗಳ ಕೊಂಬೆಗಳ ಮೆಲೆ ಅಲ್ಲಿಂದಿಲ್ಲಿಗೆ ಪುಟಪುಟನೆ ಹಾರುತ್ತಾ, ಹುಳ ಹುಪ್ಪಟೆಗಳನ್ನು ತಿನ್ನುತ್ತಾ, ಕಾಳು-ಕಡ್ಡಿಗಳನ್ನು ಹೆಕ್ಕುತ್ತಾ, ಓಡಾಡುವ ಗುಬ್ಬಚ್ಚಿ ನಿಜಕ್ಕೂ ಚೆಂದದ ಪುಟ್ಟ ಹಕ್ಕಿ. ಚೈತನ್ಯದ ಚಿಲುಮೆಯಾದ ಮುದ್ದು ಗುಬ್ಬಿ ಅರೆಕ್ಷಣ ಕುಳಿತಲ್ಲಿ ಕುಳಿತಿದ್ದರೆ ಅದೇ ಹೆಚ್ಚು.</p>
			<p>ತಮ್ಮ ಒಲುಮೆಯ ಕಂದಮ್ಮರಿಗೆ ಗುಬ್ಬಿಯನ್ನು ತೋರಿಸುತ್ತಾ ತುತ್ತು ಬಾಯಿಗಿಡುವ ಭಾಗ್ಯ ಈಗಿನ ತಾಯಂದಿರಿಗಿಲ್ಲ. ''ಗುಬ್ಬಿ ಅಂದರೆ ಹೀಗಿರತ್ತೆ... ಹಿಡಿಯಷ್ಟು ಗಾತ್ರ, ತುಸು ಕಪ್ಪು-ಕಂದು ಮಿಶ್ರಿತ ಗರಿ, ಮುಖವೆಲ್ಲ ಬಿಳಿಯಾದರೂ ಗಲ್ಲಕ್ಕೆ ಮಚ್ಚೆಯಂತೆ ಹರಡಿರುವ ಕಪ್ಪು ಬಣ್ಣ, ಸಣ್ಣದಾದ ಕಪ್ಪು ಕೊಕ್ಕು''- ಎಂದು ಮಕ್ಕಳಿಗೆ ವಿವರಿಸಿ ಹೇಳಬೇಕಾಗಿರುವ ಪರಿಸ್ಥಿತಿ!....</p>
			<p>ಮೊದಲು ಮೊಟ್ಟೆ ನಂತರ ಮರಿ- ಹೀಗೆ ಗುಬ್ಬಿಗಳ ವಂಶಾಭಿವೃದ್ಧಿ ಅಲ್ಲಿಯೇ ಸುಗಮವಾಗಿ ನಡೆಯುತ್ತಿತ್ತು. ಒಮ್ಮೊಮ್ಮೆ ಹೇಗೋ ಮೊಟ್ಟೆ ಒಂದು ದೊಪ್ಪನೆ ಬಿದ್ದಾಗ ನಮ್ಮ ದುಃಖ ಹೇಳತೀರದು. ಪುಟಾಣಿ ಮರಿಯಾಗುವ ಮುಂಚೆಯೇ ಹೋಳುಹೋಳಾಗಿದ್ದಕ್ಕಾಗಿ ಅತೀವ ಬೇಸರ. ಒಮ್ಮೊಮ್ಮೆ ಪುಟಾಣಿ ಮರಿಗಳೂ ಅದು ಹೇಗೋ ಆಯ ತಪ್ಪಿ ಬೀಳುತ್ತಿದ್ದುದುಂಟು. ಆಗಂತೂ ನಮ್ಮ ತಳಮಳ, ಬೇಗುದಿ ಹೇಳತೀರದು.</p>
			<p>ಅದನ್ನು ಹೇಗಾದರೂ ಸುರಕ್ಷಿತವಾಗಿ ಗೂಡು ಸೇರಿಸುವಂತೆ ಅಮ್ಮನಿಗೆ ದುಂಬಾಲು ಬೀಳುತ್ತಿದ್ದೆವು. ಮನುಷ್ಯರು ಒಮ್ಮೆ ಕೈಯಿಂದ ಮುಟ್ಟಿದರೆ ಗುಬ್ಬಿಗಳು ಅವನ್ನು ತಮ್ಮೊಂದಿಗೆ ಸೇರಿಸಿಕೊಳ್ಳುವುದಿಲ್ಲವಂತೆ, ತಾವೇ ಕೆಳಗೆ ತಳ್ಳಿ ಬಿಡುತ್ತಾವಂತೆ. ನಮ್ಮ ಮನಸ್ಸಿನೊಳಗೆ ಆ ವಿಷಯ ಹೇಗೆ ಬಂತೋ, ಆ ವಿಚಾರ ನಿಜವೋ, ಸುಳ್ಳೋ ಎಂಬುದೂ ಸರಿಯಾಗಿ ತಿಳಿಯದು. ಅಂತೂ ಅಮ್ಮ ಜೋಪಾನವಾಗಿ ಕೈಯಿಂದ ಮರಿಯನ್ನು ಮುಟ್ಟದೆ ಬಾಳೆ ಎಳೆಯ ಮೇಲೋ, ಪತ್ರಿಕೆಯಿಂದಲೋ ಎತ್ತಿ ಗೂಡಿನಲ್ಲಿಟ್ಟಾಗ ನಮಗಂತೂ ಗುಬ್ಬಿಗೆ ಮರುಜೀವ ಕೊಟ್ಟ ಸಂತಸ. ಒಂದೆರಡು ದಿನಗಳು ಅಲ್ಲೇ ಕಾಯುವ ಕೆಲಸ.</p>
			<p>ಅಪ್ಪ-ಅಮ್ಮ ಗುಬ್ಬಿಗಳು ಆ ಮರಿಯನ್ನು ಮನೆಯೊಳಗೆ ಸೇರಿಸಿ ಕೊಳ್ಳದಿದ್ದರೆ ಎಂಬ ಆತಂಕ. ಮತ್ತೆ ಮರಿ ಕೆಳಗೆ ಬೀಳದಿದ್ದಾಗ ಸಮಾಧಾನ ನಿಟ್ಟುಸಿರು. ''ಈ ಗುಬ್ಬಚ್ಚಿಗಳು ಒಳಗೆ ಬಂದು ಗೂಡು ಕಟ್ಟೋದೂ ಸಾಕು, ನೀವು ಮೂರು ಹೊತ್ತೂ ಅದನ್ನೇ ಕಾದುಕೊಂಡಿರೋದೂ ಸಾಕು.''-ಎಂಬ ಅಮ್ಮನ ಗದರಿಕೆ ನಮ್ಮಲ್ಲೇನೂ ವ್ಯತ್ಯಾಸ ಉಂಟು ಮಾಡುತ್ತಿರಲಿಲ್ಲ.</p>
			<p>ಗುಬ್ಬಿ ಗೂಡಿನ ಸುಳಿವು ತಿಳಿದ ಕಳ್ಳಬೆಕ್ಕು ಹೊಂಚು ಹಾಕುತ್ತಿದ್ದುದೂ ಉಂಟು. ''ನೀನೇನಾದ್ರೂ ಗುಬ್ಬಿಯ ತಂಟೆಗೆ ಹೋದ್ರೆ ಆಮೇಲೆ ಏನು ಮಾಡ್ತೀನಿ ನೋಡು'', ಎನ್ನುವ ನಮ್ಮ ಎಚ್ಚರಿಕೆಯ ನುಡಿ ಬೆಕ್ಕಿಗೆ ಅದೆಷ್ಟು ಅರ್ಥವಾಗುತ್ತಿತ್ತೋ!</p>
			<p>'ಗುಬ್ಬಿ' ಎಂದೊಡನೆ ಪಾಪದ ಹಕ್ಕಿ ಎಂದು ಅದೇಕೋ ಮನಸ್ಸಿನಲ್ಲಿ ಬಂದು ಬಿಡುತ್ತದೆ. ''ಗುಬ್ಬಿಯ ಮೇಲೆ ಬ್ರಹ್ಮಾಸ್ತ್ರ'' ಎನ್ನುವ ಗಾದೆಯನ್ನು ಅಮಾಯಕರನ್ನು ಶಿಕ್ಷಿಸಿದಾಗ, ಅವರನ್ನು ಕಟುವಾಗಿ ನಿಂದಿಸಿದಾಗ ಬಳಸುತ್ತಾರೆ. ಎದುರಾಳಿಗಳ ಶಕ್ತಿ-ಯುಕ್ತಿಗಳನ್ನು ಮನಗಂಡು ಅದಕ್ಕೆ ಸಮನಾದ ಪ್ರತಿರೋಧ ತೋರಿದರೆ ಸಾಕು ಎನ್ನುವ ಅರ್ಥ ಇಲ್ಲಿ ಧ್ವನಿಸುತ್ತದೆ. ''ನಾಚಿಕೆಯಿಂದ, ಅವಮಾನದಿಂದ ಮುದುಡಿದ ಗುಬ್ಬಚ್ಚಿಯಂತಾಗಿತ್ತು ಅವನ ಶರೀರ''- ಎಂದು ಹೋಲಿಸಿ ಹೇಳುವುದು ಗುಬ್ಬಚ್ಚಿಯ ಚಿಕ್ಕ ಗಾತ್ರವನ್ನು ಕುರಿತಾಗಿಯೇ ಹುಟ್ಟಿಕೊಂಡಿದ್ದಿರಬಹುದು....</p>
			<p>ಬರುವಿರಾ ನಮ್ಮೂರಿಗೆ... ಮತ್ತೆ ತರುವಿರಾ ರಸಗಳಿಗೆ, ಜೋಪಾನವಾಗಿ ಕರೆದೊಯ್ಯುವೆ ನಾ ನಿಮ್ಮ... ಎಡೆಕೊಡುವೆ ಗೂಡಿಗೆ ನಮ್ಮ ಮನೆಯೊಳಗೆ, ಮನದೊಳಗೆ.'</p>
		</section>
		<section class="level2 numbered" id="id-009.06">
			<h2 class="level2-title" epub:type="title">೬ :: ಗುಬ್ಬಿಯ ಎರಡು ಕತೆಗಳು</h2>
			<section class="level3 unnumbered" id="id-009.06.01">
				<h3 class="level3-title" epub:type="title"><span>(ಅ) ಕಟಕಟಕ-ಕಿಟಕಿಟಕಿ</span><sup><a epub:type="noteref" href="999-aside.xhtml#id-009-06">೬</a></sup></h3>
				<p class="text-center">(ಮಕ್ಕಳಿಗಾಗಿ ಗುಬ್ಬಿಯ ಒಂದು ಕತೆ)</p>
				<p>ಎರಡು ಇಲಿಮರಿಗಳು-ಚಿಟ್ಟಿಲಿಗಳು ಒಂದು ಬಿಲದಲ್ಲಿದ್ದವು. ಒಂದು ದಿನ ಬೆಳಿಗ್ಗೆ ಬೇಗ ಎದ್ದು ಸೋಪುಹಾಕಿ ಮುಖ ತೊಳೆದುಕೊಂಡವು. ಇಸ್ತ್ರಿ ಮಾಡಿಟ್ಟಿದ್ದ ಬಟ್ಟೆಗಳನ್ನು ಹಾಕಿಕೊಂಡವು. ಷೋಕಿಮಾಡಿಕೊಂಡವು. ಕನ್ನಡಿಯಲ್ಲಿ ಮುಖ ನೋಡಿಕೊಂಡವು. ಷರಾಯಿ ಜೇಬಲ್ಲಿ ಕೈಬಿಟ್ಟುಕೊಂಡು ಪೇಟೆಕಡೆ ಹೊರಟವು - ಆ ಎರಡು ಚಿಟ್ಟಿಲಿಗಳು. ಒಂದರ ಹೆಸರು ಕಟಕಟಕ. ಇನ್ನೊಂದರ ಹೆಸರು ಕಿಟಕಿಟಕಿ.</p>
				<p>''ಕಡೇ ಅಂಗಡೀಲಿ ವ್ಯಾಪಾರ ಮಾಡೋಣವೆಂದರೆ ಕೈಲಿ ಕಾಸಿಲ್ಲ. ಹೊಟ್ಟೆಗೆ ಹಿಟ್ಟಿಲ್ಲ ಜುಟ್ಟಿಗೆ ಮಲ್ಲಿಗೆ ಹೂವು. ಕೋಟೂ, ಬೂಟೂ, ಸೂಟು ಎಲ್ಲಾ ಸರಿಯೆ. ಹೊಟ್ಟೆ, ತಾಳಹಾಕುತ್ತಿದೆ. ಏನು ಮಾಡುವುದಪ್ಪ?''- ಅಂದ ಕಟಕಟಕ. ಕಿಟಕಿಟಕಿ ಹಲ್ಲುಕಿರಿದ!</p>
				<p>ದಾರಿಯ ಮಗ್ಗುಲಲ್ಲಿ ಒಂದು ಗುಬ್ಬಿ ಮೂರು ಪನ್ನೇರಿಲೆ ಹಣ್ಣುಗಳನ್ನು ಗುಡ್ಡೆ ಹಾಕಿಕೊಂಡಿತ್ತು. ಇವರು ಹೋದದ್ದನ್ನು ನೋಡಿ ಅದು, ಒಂದು ಹಣ್ಣನ್ನು ಕೊಕ್ಕಿನಲ್ಲಿ ಕಚ್ಚಿಕೊಂಡಿತು.</p>
				<p>''ಸರಿ, ಹೋಗಿ, ಅದನ್ನ ಗೂಡಿನಲ್ಲಿಟ್ಟು ಬಾ. ಈ ಎರಡು ಹಣ್ಣುಗಳನ್ನೂ ನಾವು ಒಬ್ಬೊಬ್ಬರು ಒಂದೊಂದನ್ನು ಜೋಪಾನವಾಗಿ ನೋಡಿಕೊಳ್ಳುತ್ತೇವೆ''- ಎಂದ ಕಟಕಟಕ.</p>
				<p>ಕಿಟಕಿಟಕಿ ಕಣ್ಣುಮಿಟುಕಿ ''ಗುಬ್ಬಿ ಆ ಕಡೆ ಹೋದರೆ, ಈ ಕಡೆ ಒಬ್ಬೊಬ್ಬರು ಒಂದೊಂದು ತಿಂದು ಮುಗಿಸಿಬಿಡುವುದು. ಅಲ್ಲವೇ?- ಹಾಗೆಂದರೆ?''- ಎಂದು ಕಿವಿಯಲ್ಲಿ ಪಿಸಪಿಸ ಕೇಳಿದ.</p>
				<p>''ಪಾಪ, ನಿಮಗೇಕಪ್ಪ ಅಷ್ಟು ಕಷ್ಟ''- ಎಂದು ಗುಬ್ಬಿ ಕೊಕ್ಕಿನ ಆ ಪಕ್ಕಕ್ಕೊಂದು, ಈ ಪಕ್ಕಕ್ಕೊಂದು- ಹೀಗೆ ಉಳಿದ ಎರಡು ಹಣ್ಣುಗಳನ್ನೂ ಸಿಕ್ಕಿಸಿಕೊಂಡು ಮೂರನ್ನೂ ತೆಗೆದುಕೊಂಡು ಹಾರಿಹೋಯಿತು.</p>
				<p>ಕಟಕಟಕ-ಕಿಟಕಿಟಕಿ ಒಬ್ಬರ ಮುಖ ಒಬ್ಬರು ನೋಡಿಕೊಂಡರು.</p>
				<p class="text-right"><strong>-ಟಿ.ಎಂ.ಆರ್. ಸ್ವಾಮಿ</strong></p>
			</section>
			<section class="level3 unnumbered" id="id-009.06.02">
				<h3 class="level3-title" epub:type="title"><span>(ಆ) ಕ್ರೈಸ್ತ ಜನಪದ ಸಾಹಿತ್ಯದಲ್ಲಿ ಗುಬ್ಬಚ್ಚಿಯ ಒಂದು ಕಥೆ</span><sup><a epub:type="noteref" href="999-aside.xhtml#id-009-07">೭</a></sup></h3>
				<p>ಬೈಬಲ್‍ನ ಹಳೆಯ ಒಡಂಬಡಿಕೆಯಲ್ಲಿ ಹಲವಾರು ಜನಪದ ಕತೆಗಳು ಬರುತ್ತವೆ. ಹೊಸ ಒಡಂಬಡಿಕೆಯ ವಿಚಾರ ಬೇರೆ; ಅಲ್ಲಿ ಯೇಸುಕ್ರಿಸ್ತ ಹೇಳಿದ ಅನೇಕ ಸಾಮತಿಗಳು ಆಮೇಲೆ ಜನಪದ ಕಥೆಗಳಾಗಿ ಕಾಣಿಸಿಕೊಂಡಿವೆ- ಎಂಬ ಮಾತು ನಿಜ. ಅವುಗಳಲ್ಲಿ ಕೆಲವು ಕ್ರೈಸ್ತರ ಮನೆಮಾತಾಗಿವೆ. ವಿಚಿತ್ರವೆಂದರೆ, ಮೌಖಿಕವಾಗಿ ಮೊದಲಿದ್ದು ಆಮೇಲೆ ಶಿಷ್ಟಸಂಪ್ರದಾಯದ ಬರಹಕ್ಕಿಳಿದ ಜನಪದ ಕತೆಗಳು ಹಲವನ್ನು ನಾವು ಬೇರೆ ಜನಾಂಗಗಳಲ್ಲಿ ಕಾಣುತ್ತೇವೆ. ಆದರೆ, ಇಲ್ಲಿ ಇವು ಗ್ರಂಥಸ್ಥಸ್ಥಿತಿಯಿಂದ ಕಂಠಸ್ಥವಾಗಿ ಹೊರಹೊಮ್ಮಿ, ಜನಪದಕತೆಗಳಾಗಿ ಬಾಯಿಂದ ಬಾಯಿಗೆ ಬೆರೆದು ಬಂದವು. ಹಾಗಿದ್ದರೂ, ಮೂಲಕ್ಕೆ ಸಂವಾದಿಯಾಗಿರುವ ಶುದ್ಧಿಯನ್ನು ಕಾಪಾಡಿಕೊಂಡಿವೆ. ಬೈಬಲ್ ಸಂಸ್ಕೃತಿಯ ಪಡಿಯಚ್ಚುಗಳೇ ಆಗಿ ಇವು ಕಾಣಿಸಿಕೊಳ್ಳಲು ಇದೇ ಕಾರಣವಿರಬೇಕು- ಎನ್ನುತ್ತಾರೆ ಸಂಶೋಧಕ ಡಾ| ತಲ್ವಾಡಿಯವರು. ಇಸ್ರೇಲರ ಜೀವನ ವಿಧಾನ, ಆಚಾರ-ವಿಚಾರಗಳು, ಅವುಗಳ ಬಗ್ಗೆ ಸಾಕಷ್ಟು ಮಾಹಿತಿ ತಿಳಿಯದ ಕನ್ನಡಿಗರ ಬಾಯಲ್ಲಿ ಪಲ್ಲಟವಾಗದೆ ಇರುವುದೇ ಈ ಕತೆಗಳ ಹೆಚ್ಚುಗಾರಿಕೆಯಾಗಿದೆ. ಅಂತಹುದರಲ್ಲಿ ಸಂತ ಅನ್ನಮ್ಮನ ಕಥೆ ಒಂದು.</p>
				<p class="vertical-delimiter" />
				<p>ಸಂತ ಅನ್ನಮ್ಮ (ಸೈಂಟ್ ಅ್ಯನ್ನಾ) ಎಂಬುವಳು ಯೇಸುವಿಗೆ ಜನ್ಮವಿತ್ತ ಮೇರಿಯ ತಾಯಿ, ಅಂದರೆ ಅನ್ನಮ್ಮ ಯೇಸುಕ್ರಿಸ್ತನ ಅಜ್ಜಿ. ಈಕೆ ಮೇರಿಯನ್ನು ಸಾಕುವುದಕ್ಕೆ ಪಟ್ಟಪಾಡು, ಮಗಳ ಮದುವೆಗೆ ಗಂಡು ಹುಡುಕುವುದಕ್ಕೆ ಓಡಾಡಿದ ವಿಚಾರ ಹಾಗೂ ಮೊಮ್ಮಗನನ್ನು ಮುದ್ದಿಸಿದ ವಿಚಾರಗಳನ್ನು ಒಳಗೊಂಡ ಕಥೆಗಳು ಪ್ರಚಲಿತವಿದೆ. ಅವುಗಳಲ್ಲಿ ಅನ್ನಮ್ಮನಿಗೆ ಮಕ್ಕಳಾಗದೆ ಬಹಳ ಕಾಲ ಬಂಜೆಯಾಗಿದ್ದ ಒಂದು ಕಥೆ ಹೀಗಿದೆ:</p>
				<p>ಅನ್ನಮ್ಮ ಜೋಕಿಂನನ್ನು ಮದುವೆ ಮಾಡಿಕೊಂಡು, ಆತನ ಜೊತೆ ಸುಖವಾಗಿದ್ದಳು. ಆದರೆ ಅವಳಿಗೆ ಸುಮಾರು ಇಪ್ಪತ್ತು ವರ್ಷಗಳ ಕಾಲ ಮಕ್ಕಳಾಗಲಿಲ್ಲವಂತೆ. ಬಂಜೆ ಅನ್ನುವ ಶಬ್ದವನ್ನು ಕೇಳಿ ಕೇಳಿ ಆಕೆಯ ಮನಸ್ಸು ನೊಂದು ಹೋಗಿತ್ತಂತೆ. ಹೆಂಡತಿಯ ದುಃಖವನ್ನು ನೋಡಿ, ಬೇಸತ್ತು ಜೋಕಿಂ ''ಕಾಡಿಗೆ ಹೋಗಿ ತಪಸ್ಸು ಮಾಡಿಕೊಂಡು ಬರುತೀನಿ''- ಎಂದು ಮಡದಿಗೆ ಹೇಳಿ, ತಪಸ್ಸಿಗೆ ಹೊರಟುಬಿಟ್ಟನಂತೆ. ಪಾಪ, ಬಂಜೆ ಬಸಿರ ಮುಂದೆ ಹಾಕಿಕೊಂಡು ಅನ್ನಮ್ಮ ದಿನಕಳೆಯುತ್ತಾ ಇದ್ದಳಂತೆ. ಒಂದು ದಿನ ಮನೆ ಕೆಲಸವನ್ನೆಲ್ಲ ಮುಗಿಸಿಕೊಂಡು ಮನೆಯ ಬಾಗಿಲ ಮುಂದೆ ಬಂದು ಕುಳಿತು ಕೊಂಡಳಂತೆ. ಮನೆ ಮುಂದಿದ್ದ ಹೊನ್ನೇರಳೆ ಮರದ ಮೇಲೆ ಒಂದು ಗುಬ್ಬಚ್ಚಿ ಗೂಡು ಕಟ್ಟಿಕೊಂಡಿತ್ತಂತೆ. ಮರದ ಮೇಲೆ ಗುಬ್ಬಚ್ಚಿ ತನ್ನ ಮರಿಗಳಿಗೆ ಗುಟುಕು ಕೊಡೋದನ್ನ ಅನ್ನಮ್ಮ ನೋಡಿ, ತನಗೆ ಒಂದು ಕೂಸಾಗಿಲ್ಲವಲ್ಲ ಅಂತ ಗೋಳಾಡುತ್ತ ಬಿಕ್ಕಳಿಸಿಕೊಂಡು ಅತ್ತುಬಿಟ್ಟಳಂತೆ. ಆಗ ಮರದ ಕೊಂಬೆ ಮೇಲೆ ದೇವದೂತ ಕಾಣಿಸಿಕೊಂಡು, ''ಅನ್ನ ನಿನಗೆ ಮಕ್ಕಳ ಫಲ ಇದೆ, ಚಿಂತಿಸಬೇಡ ಒಂದು ಹೆಣ್ಣು ಮಗೂನ ಹಡೀತೀಯೆ. ಆ ಮಗು ದೇಶದಲ್ಲೆಲ್ಲಾ ಹೆಸರುವಾಸಿಯಾಗುತ್ತದೆ''- ಎಂದು ಹೇಳಿ ಮರೆಯಾಗಿ ಹೋದನಂತೆ. ಅಷ್ಟರಲ್ಲಿ ಜೋಕಿಂ ತಪಸ್ಸು ಮಾಡಿಕೊಂಡು ಅವನೂ ಮಕ್ಕಳ ಫಲ ಪಡಕೊಂಡು ಮನೆಗೆ ಬಂದನಂತೆ. ಆಮೇಲೆ ಆ ದಂಪತಿಗಳು ತಮ್ಮ ತಮ್ಮ ಸಂತೋಷವನ್ನು ಹಂಚಿಕೊಂಡರಂತೆ. ಆಮೇಲೆ ಅವರಿಗೆ ಒಂದು ಹೆಣ್ಣು ಮಗು ಹುಟ್ಟಿತು. ಅದೇ ಯೇಸುವಿನ ತಾಯಿ ಮರಿಯಮ್ಮ.</p>
				<p>ಮುಂದೆ ಮೇರಿಯನ್ನು ಬೆಳೆಸುವುದು, ದೇವಸ್ಥಾನದಲ್ಲಿ ಧೂಳು ಹೊಡೆಯಲು ಆಕೆಯನ್ನು ಬಿಡುವುದು ಇತ್ಯಾದಿ ವಿವರಗಳೂ ಈ ಕಥೆಯಲ್ಲಿವೆ.</p>
				<p class="text-right"><strong>-ಡಾ| ಬಿ.ಎಸ್. ತಲ್ವಾಡಿ</strong></p>
			</section>
		</section>
		<section class="level2 numbered" id="id-009.07">
			<h2 class="level2-title" epub:type="title"><span>೭ :: ಗುಬ್ಬಿ ಪದ್ಯಗಳ ಬಗ್ಗೆ ಒಂದು ಅನಿಸಿಕೆ</span><sup><a epub:type="noteref" href="999-aside.xhtml#id-009-08">೮</a></sup></h2>
			<p class="text-center"><strong>ಬೊಳುವಾರು ಮಹಮದ್ ಕುಞಿ,</strong></p>
			<p>.. .. .. ಶಿಶುಗೀತೆಗಳ ಮೊದಲ ಚಾರಿತ್ರಿಕ ದಾಖಲೆಗಳು ಯಾರ ಹೆಸರಲ್ಲೇ ಶೋಭಿಸಲಿ; ಅವು ಮೊದಲು ಸದ್ದು ಮಾಡಿದ್ದು ನಮ್ಮ ತಾಯಂದಿರ ಬಾಯಲ್ಲಿ; ಜೋಗುಳಗಳ ರೂಪದಲ್ಲಿ. ಆದರೆ ಅವೆಲ್ಲವೂ ಬರಿಯ ಮೌಖಿಕ ಸಾಹಿತ್ಯದ ಪಳೆಯುಳಿಕೆಗಳಷ್ಟೇ ಆಗಿ ಉಳಿದಿವೆ. ಶಿಷ್ಟ ಸಾಹಿತ್ಯ ಪ್ರಕಾರವು ನಮ್ಮ ಶಿಷ್ಟ ಸಂಸ್ಕೃತಿಯಂತೆಯೇ ನಮ್ಮ ತಾಯಂದಿರ ಬಾಯಿಗೆ ಬೀಗ ಜಡಿದಿದೆ. ಕನ್ನಡದ ಮೊತ್ತಮೊದಲ 'ಮಕ್ಕಳ ಕವಯಿತ್ರಿ' ಎನ್ನಬಹುದಾದ, ಬೆಂಗಳೂರಿನಲ್ಲಿ 'ಮಕ್ಕಳ ಕೂಟ' ಕಟ್ಟಿದ ಆರ್. ಕಲ್ಯಾಣಮ್ಮನವರಾಗಲೀ, ಮೊತ್ತ ಮೊದಲನೆಯ 'ಮಕ್ಕಳ ಕವನ ಸಂಕಲನ'ದ ಕವಯಿತ್ರಿ ಡಾ. ಸರೋಜಿನಿ ಮಹಿಷಿಯವರಾಗಲೀ 'ಜೋಗುಳ' ಬರೆದಂತಿಲ್ಲ. ಮೌಖಿಕ ಸಾಹಿತ್ಯದಲ್ಲಿ ಜೋಗುಳ ಹಾಡಲು ಮೇಲುಗೈ ಪಡೆಯುವ ಮಹಿಳೆಯರು ಶಿಷ್ಟಸಾಹಿತ್ಯ ಪ್ರಕಾರದಲ್ಲಿ ಹಿಂದಿದ್ದಾರೆ. ಜೋಗುಳಗಳು ಶಿಶುಗೀತೆಗಳಲ್ಲ; ಅವು ಶಿಶುಗಳಿಗಾಗಿ ಹಿರಿಯರು ಹಾಡುವ ಗೀತೆಗಳು. ಅವು ಶಿಶುಗಳ ವರ್ಣನೆಗಳನ್ನೇನೋ ಮಾಡಬಹುದು. ಆದರೆ ಆ ವರ್ಣನೆಗಳ ಹಿಂದಿರುವ ಮನೋಭಾವ ಮಾತ್ರ ದೊಡ್ಡವರದ್ದು.</p>
			<p>ಮೌಖಿಕ ಸಾಹಿತ್ಯದ ತಾಯಂದಿರಿರಲಿ, ಶಿಷ್ಟ ಸಾಹಿತ್ಯದ ತಂದೆಯರೇ ಇರಲಿ- ಅವರು ರಚಿಸಿದ್ದ ಜೋಗುಳಗಳು ನೂರಕ್ಕೆ ನೂರರಷ್ಟು 'ಪುರುಷರ' ಪರವಾಗಿವೆ ಎಂಬುದು, ಕೇವಲ ಕುತೂಹಲದ ಸಂಗತಿ ಮಾತ್ರವೆಂದು ಮರೆಯಬೇಕಾಗಿಲ್ಲ.</p>
			<p>ಗಂಡು ಮಕ್ಕಳನ್ನುದ್ದೇಶಿಸಿದ - ಜೋಗುಳರಾಶಿಗಳ ನಡುವೆ ಎಲ್ಲಾದರೂ ಮೂಲೆಯಲ್ಲಿ, ''ಎನ್ನ ಮುದ್ದಿನ ಗಿಣಿಯೆ! ಎನ್ನ ಸೊಬಗಿನ ಕಣಿಯೆ! ಎನ್ನ ಭಾಗ್ಯದ ಸಿರಿಯೆ! ಚೆಲುವಿನ ಕುವರಿಯೆ!'' (ಭಲೇ ಉಗ್ರಾಣ ಮಂಗೇಶರಾಯರೆ!) ಎಂಬಂತಹ ಸಾಲುಗಳು ಬರಿಯ ಅಪವಾದ ಮಾತ್ರವಾಗುತ್ತವೆ. ''ಪುಲ್ಲಿಂಗಿ ಮಗು ಚಂದಿರನು ಇಲ್ಲೆನಗೆ ತಂದುಕೊಡಬೇಕೆಂದು| ಕಂದ ನೀನತ್ತು ಹೊರಳುವರೆ" ಹೊರಳಾಡಿ ರಂಪಾಟ ಮಾಡಿದರೂ ಜೋಗುಳಗಳು, "ನಿನ್ನಂಥ ನಂದನನ ಕಾಣೆ ಜಗದೊಳಗೆ'' ಎಂದೇ ಹಾಡಿವೆ....</p>
			<p>.... ದೊಡ್ಡವರ ಸಾಹಿತ್ಯದಲ್ಲಿ 'ಕಾಗೆ'ಯ ಬಗ್ಗೆ ಒಳ್ಳೆಯ ಅಭಿಪ್ರಾಯಗಳೇನೂ ದಾಖಲಾಗಿಲ್ಲ. ಆದರೆ ಪುಟ್ಟ ಮಕ್ಕಳ ಬಾಲ್ಯದ ಗೆಳೆಯರೆನ್ನಿಸಿಕೊಳ್ಳುವ ಕಾಗೆ-ಗುಬ್ಬಚ್ಚಿಗಳು, ಗಿಳಿ ಕೋಗಿಲೆಗಳು, ನಾಯಿ ಬೆಕ್ಕುಗಳು, ಮೊಲ ಅಳಿಲುಗಳು ಅವರ ಸಾಹಿತ್ಯ ಪ್ರಕಾರದಲ್ಲಿ ಸಾಕಷ್ಟು ಒಳ್ಳೆಯ ಸ್ಥಾನ-ಗೌರವ ಪಡೆದಿವೆ. ಆದ್ದರಿಂದಲೇ ಮಕ್ಕಳ ಪದ್ಯಗಳುದ್ದಕ್ಕೂ ಕಾಕಾ..., ಚಿಂವ್ ಚಿಂವ್‍ಗಳು ಕೇಳಿಸುತ್ತವೆ.</p>
			<p>ಕಾಗೆ ಕಾಕಾ ಎಂದು ಗುಬ್ಬಿ ಚಿಂವ್ ಚಿಂವ್ ಎಂದು ವಾಸ್ತವಿಕತೆಯು ಮಾತ್ರ ಮಕ್ಕಳಿಗೆ ಅರ್ಥವಾಗಬಲ್ಲದೆಂಬ ಗ್ರಹಿಕೆಯಿಂದ ರಚನೆಗೆ ಪ್ರಾರಂಭವಾಗಿದ್ದರೆ, ಇಂಥ ಪದ್ಯಗಳನ್ನು ಓದಿ ಬೆಳೆದ ಹುಡುಗರಲ್ಲಿ ಕಾವ್ಯದ ವಿಷಯದಲ್ಲೇ ಒಂದು ತುಚ್ಛ ಭಾವನೆಯು ಉತ್ಪನ್ನವಾದರೆ ಏನಾಶ್ಚರ್ಯ!</p>
			<p>ಕಾಗೆ ಗುಬ್ಬಚ್ಚಿಗಳನ್ನು 'ತುಂಟನ ಪದಗಳು' ಸಂಕಲನದಿಂದ ದೂರವಿಟ್ಟಿದ್ದ ವಿ.ಜಿ. ಭಟ್ಟರು, ಏಳು ವರ್ಷಗಳ ಬಳಿಕ ಹೊರತಂದ 'ಜಡಿಮಳೆ' ಸಂಕಲನದಲ್ಲಿ ಕಪ್ಪೆ ಕಾಗೆಗಳು, ಗುಬ್ಬಿ ನಾಯಿಗಳು, ಬೆಕ್ಕು ಇಲಿಗಳು, ಸಾಕಷ್ಟು ಹಾಡಿ ಕುಣಿದದ್ದು ಮಾತ್ರವಲ್ಲ, ಈ ಕೃತಿಗೆ ಮುನ್ನುಡಿ ಹಾಡಿದ ದ.ಬಾ. ಕುಲಕರ್ಣಿಯವರ ಮೆಚ್ಚುಗೆಗೂ ಪಾತ್ರವಾಗಿದೆ. 'ತುಂಟನ ಪದ'ಗಳಿಗೆ ಗೋಕಾಕರು ಹೇಳಿದ್ದೂ ಸರಿಯೇ; 'ಜಡಿಮಳೆ'ಗೆ ಕುಲಕರ್ಣಿಯವರು ಹೇಳಿದ್ದೂ ಸರಿಯೇ. ಮಕ್ಕಳಿಗೆ ಮಾತ್ರ ಅವರ ಇಷ್ಟವಷ್ಟೇ ಸರಿ.</p>
			<p>ಈ ಬಗ್ಗೆ ಕುತೂಹಲದಿಂದ, ದಕ್ಷಿಣ ಕನ್ನಡ ಜಿಲ್ಲೆಗೆ ಹೆಚ್ಚು ಪರಿಚಯವಾಗಿರದಿದ್ದ ಹೊಯಿಸಳರ ಬಹುಪ್ರಸಿದ್ಧ 'ಸಂತಮ್ಮಣ್ಣ' ಪದ್ಯವನ್ನೂ, ಮೇವುಂಡಿ ಮಲ್ಲಾರಿಯವರ 'ಗುಬ್ಬಿ ಕಾಗೆ' ಪದ್ಯವನ್ನೂ ಇಲ್ಲಿನ ಕೆಲವು ಮಕ್ಕಳಿಗೆ ಕೊಟ್ಟು (೮ ರಿಂದ ೧೦ ವಯಸ್ಸಿನ ಮಕ್ಕಳು) ನಾಲ್ಕು ದಿನ ಬಿಟ್ಟು ವಿಚಾರಿಸಿದೆ. ಅವರೆಲ್ಲರ ಉತ್ತರವೂ ಒಂದೇ ಬಗೆಯದು: ಗುಬ್ಬಿ ಗುಬ್ಬಿ ಇಲ್ಲಿ ಕೂಡು, ಹಾರಿ ಬಂದು ಪುರ್ ಪುರ್.</p>
			<p>ಹಾಗೆಂದು, ಕಾಗೆ-ಗುಬ್ಬಚ್ಚಿಗಳ ಸ್ವರಬೆರೆಸಿ ಬರೆದುದೆಲ್ಲವೂ ಮಕ್ಕಳ ಪದ್ಯಗಳೆಂದು ಸ್ವತಃ ಬೇಂದ್ರೆಯವರೂ ಒಪ್ಪಲಾರರು.</p>
			<p class="verse">
				ಹಿಟ್ಲರನು ಸತ್ತರೇನು<br />
				ಪೋಲ್ಯಾಂಡು ಅತ್ತರೇನು<br />
				ಯಾವ ದೇಶಕೆ<br />
				ವಿಜಯ ಘೋಷಕೆ<br />
				ಚಿಟ್ಟಿ ಗುಬ್ಬಿ ಚಿಂವ್ ಚಿಂವ್
			</p>
			<p class="verse-author">-ದ.ರಾ. ಬೇಂದ್ರೆ</p>
			<p>ವರಕವಿ ಬೇಂದ್ರಯವರ ಯಾವುದೇ ಕವಿತೆಯನ್ನೂ 'ಮಕ್ಕಳ ಪದ್ಯ' ಎನ್ನಲು, ಧೈರ್ಯ ಸಾಲುವುದಿಲ್ಲ. ಅವರ ಪಾತರಗಿತ್ತಿ ಪಕ್ಕ, ಕರಡಿಯ ಕುಣಿತ, ಚಂದ್ರ, ಕರಿಮರಿ ನಾಯಿ, ಚಿಟ್ಟಿ ಗುಬ್ಬಿ ಚಿಂವ್ ಚಿಂವ್ ಮೊದಲಾದ ಪದ್ಯಗಳೂ ನಮ್ಮ 'ಬಾಲಪಾಠ'ಗಳಲ್ಲಿ ಸೇರಿಕೊಂಡು ಪ್ರಸಿದ್ಧವಾದವುಗಳೇ. ಆದರೆ ಬೇಂದ್ರೆಯವರ ಯಾವುದೇ ಕವಿತೆಯಲ್ಲೂ, ನಾಲ್ಕಾರು ಸಾಲುಗಳ ಬಳಿಕ 'ಬೇಂದ್ರೆ', ಮಾಯವಾಗಿ 'ಅಂಬಿಕಾತನಯದತ್ತ' ಪ್ರತ್ಯಕ್ಷವಾಗಿಬಿಡುತ್ತಾರೆ....</p>
			<p>[<em>ತಟ್ಟು ಚಪ್ಪಾಳೆ ಪುಟ್ಟ ಮಗು</em>] ಸಂಕಲನದಲ್ಲಿ ಬೇಂದ್ರೆಯವರು ಮಕ್ಕಳಿಗಾಗಿ ಬರೆಯದಿದ್ದ ಪಾತರಗಿತ್ತಿ ಪಕ್ಕವನ್ನು ಮಕ್ಕಳಿಗಾಗಿಯೇ ಬರೆದಿದ್ದ ಕರಡಿ ಕುಣಿತವನ್ನೂ ಸೇರಿಸಿಕೊಂಡಿರುವೆ. ಬೆಟಗೇರಿ[ಕೃಷ್ಣಶರ್ಮ] ಅವರ 'ಮುದ್ದನ ಮಾತು' (೧೯೨೬) ಕೃತಿಗೆ ಮುನ್ನುಡಿ ಬರೆದ ಮಾಸ್ತಿ ವೆಂಕಟೇಶ್ ಐಯ್ಯಂಗಾರ್ ಹೇಳುವ ಮಾತುಗಳು ಇಲ್ಲಿ ಪ್ರಸ್ತುತವಾಗುತ್ತವೆ:</p>
			<p>''ಮಕ್ಕಳ ಸಾಹಿತ್ಯದಲ್ಲಿ ಬಳಸುವ ಭಾಷೆ ಆಯಾ ಮಕ್ಕಳ ವಯೋಮಾನಕ್ಕೆ ತಕ್ಕಂತೆ ಇರಬೇಕು. ಆ ಮಾತುಗಳಲ್ಲಿ ಸಮಾಸ ಪದಗಳು ಮಾತ್ರವಲ್ಲ ಪದ ಸಂಧಿಯೂ ಬರಬಾರದು. ಮಕ್ಕಳ ತೊದಲು ನುಡಿಯನ್ನು ಸಹ ಈ ಸಾಹಿತ್ಯದಲ್ಲಿ ತರಲು ಬರುವಂತಿದ್ದರೆ ಇನ್ನೂ ಒಳ್ಳೆಯದು. ಸರಳತೆಯಿಂದ ಮಕ್ಕಳ ಭಾವೆನಗಳು ಪ್ರತಿಬಿಂಬಿತವಾಗಿರಬೇಕು. ಮಕ್ಕಳ ಸಾಹಿತ್ಯ ರಚನೆಯ ಕೆಲಸ ಚಿತ್ರದ ಕೆಲಸ''..</p>
		</section>
		<section class="level2 numbered" id="id-009.08">
			<h2 class="level2-title" epub:type="title">೮ :: ಗುಬ್ಬಚ್ಚಿಯ ಬಗ್ಗೆ ಆಯ್ದ ಕೆಲವು ಕನ್ನಡ ಕವನಗಳು</h2>
			<p class="text-center"><strong>೧. ರತ್ತೋ ರತ್ತೋ ರಾಯನ ಮಗಳೇ<sup><a epub:type="noteref" href="999-aside.xhtml#id-009-09">೯</a></sup></strong></p>
			<p class="verse">
				ರತ್ತೋ ರತ್ತೋ ರಾಯನ ಮಗಳೇ,<br />
				ಬಿತ್ತೋ ಬಿತ್ತೋ ಭೀಮನ ಮಗಳೇ,<br />
				ಹದಿನಾರೆಮ್ಮೆ ಕಾಸಽಲಾರೆ,<br />
				(ಹದಿನಾರೆಮ್ಮೆ) ಕಡೆಯಽಲಾರೆ,<br />
				ಬೈಟ್ ಗುಬ್ಬಿ ಬಾಳೆಕಂಬ,<br />
				ಕುಕ್ಕರ ಬಸವಿ, ಕೂರು ಬಸವಿ
			</p>
			<p class="verse-author">-ಅನಾಮಕ ಕವಿಯ ಒಂದು ಜಾನಪದ ಗೀತೆ</p>
			<p class="text-center"><strong>೨. ಹೊನ್ನ ತಾ ಗುಬ್ಬಿ ಸೊನ್ನ ತಾ<sup><a epub:type="noteref" href="999-aside.xhtml#id-009-10">೧೦</a></sup></strong></p>
			<p class="verse">
				ಹೊನ್ನ ತಾ ಗುಬ್ಬಿ ಸೊನ್ನ ತಾ<br />
				ಚಿನುಮಯ ಮೂರುತಿ ರಂಗನ ಕೈಗೆ||೧||<br />
				ಆಗಮವನು ತಂದು ಅಜಗಿತ್ತ ಕೈಗೆ<br />
				ಸಾಗರವನೊತ್ತಿಕ್ಕಿ ಸುಧೆಯಿತ್ತ ಕೈಗೆ||೨||<br />
				ತಂಗಿ ನಡೆವ ಸ್ಥೂಲಕಾಯನ ಕೈಗೆನಾಗಶಯನ ನರಸಿಂಹನ ಕೈಗೆ||೩||<br />
				ಬಲಿಯ ದಾನವ ಬೇಡಿ ಬಂದಂಥ ಕೈಗೆ<br />
				ಛಲದಿಂದ ಕ್ಷತ್ರಿಯರ ಕೊಂದಂಥ ಕೈಗೆ||೪||<br />
				ಕಲಿ ವಿಭೀಷಣಗಭಯವಿತ್ತಂಥ ಕೈಗೆ<br />
				ಬಲುಗಿರಿಯ ಬೆರಳಲ್ಲಿ ಹೊತ್ತಂಥ ಕೈಗೆ||೫||<br />
				ಪತಿವ್ರತೆಯರ ವ್ರತವಳಿದಂಥ ಕೈಗೆ<br />
				ಸಿತವಾಜಿಯನೇರಿದ ದುರುಳಮರ್ದನನ ಕೈಗೆ||೬||<br />
				ಸತಿಶಿರೋಮಣಿ ಲಕ್ಷ್ಮೀಕಾಂತನ ಕೈಗೆ<br />
				ಚತುರ ಹೆಳವನ ಕಟ್ಟೆ ರಂಗನ ಕೈಗೆ||೭||
			</p>
			<p class="verse-author">-ಹೆಳವನಕಟ್ಟೆ ಗಿರಿಯಮ್ಮ</p>
			<p class="text-center"><strong>೩. ಗುಮ್ಚಕ್ಕಿ ಗುಮ್ಚಕ್ಕಿ<sup><a epub:type="noteref" href="999-aside.xhtml#id-009-11">೧೧</a></sup></strong></p>
			<p class="verse">
				ಗುಮ್ಚಕ್ಕಿ ಗುಮ್ಚಕ್ಕಿ<br />
				ನಮ್ಮ ಹೆಂಚಿನ ಮಾಡಲಿ<br />
				ಹೊಂಚಿ ಕುಳಿತು<br />
				ಏನ್ ತಿಂತಿ? ಏನೇನ್ ತಿಂತಿ||೧||<br />
				ಚಿಲಿಗುಡ್ತಿ-ಪಿಲಿಗುಡ್ತಿ<br />
				ಓದ್ತಾ-ಬರೀತಾ ಕೂತಿರುವಾಗ<br />
				ಕಿಟಕೀಲಿ ಬಂದು<br />
				ಕಿರಿಚಾಡ್ತಿ||೨||<br />
				ಸ್ವಚ್ಚಿರ್ತಿ-ಶುದ್ದಿರ್ತಿ<br />
				ಸೋಪು ಶಾಂಪೂ ಏನೂ<br />
				ಇಲ್ಲದೆ ನಲ್ಲೀಲಿ ಜಳಕ<br />
				ಮಾಡ್ತಿರ್ತಿ||೩||<br />
				ಹಣ್ ತಿಂತಿ ಹುಳು ತಿಂತಿ<br />
				ಅಕ್ಕಿ ಆರಿಸೋ ಅಮ್ಮನ ಬಳಿಯೇ<br />
				ಭತ್ತ ಕದಿಯಲು<br />
				ಹೊಂಚಾಕ್ತಿ||೪||<br />
				ಹುಲ್ಲು ತರ್ತಿ ನಾರು ತರ್ತಿ<br />
				ಅಜ್ಜ-ಅಜ್ಜಿ ಫೋಟೋ ಹಿಂದೆ<br />
				ಬೇಡಾ ಅಂದರೂ<br />
				ಗೂಡು ಕಟ್ತಿ||೫||<br />
				ಅಲ್ಲಿ ಕೂರ್ತಿ ಇಲ್ಲಿ ಕೂರ್ತಿ<br />
				ಅಕ್ಕ ಹಾಕಿದ ರಂಗೋಲಿ ಅಳ್ಸಿ<br />
				ಮಕ್ಕಳೂ ಮರಿಗೂ<br />
				ಅದನೆ ಕಲುಸ್ತಿ||೬||<br />
				ಮನೆಗುಬ್ಬಿ-ಮನೆಗುಬ್ಬಿ<br />
				ಮನೆಯೊಳಗೆಲ್ಲ ಓಡಾಡ್ತಿ<br />
				ಟಾಮಿ-ಕಾಮಿ ಹಿಡಿಯಬರುವರು<br />
				ಎಚ್ಚರ! ಎಚ್ಚರ! ಸಿಕ್ಕಿಬೀಳ್ತಿ||೭||
			</p>
			<p class="verse-author">-ಅರಸೀಕೆರೆ ಯೋಗಾನಂದ</p>
			<p class="text-center"><strong>೪. ಗುಬ್ಬಿ ಮರಿ<sup><a epub:type="noteref" href="999-aside.xhtml#id-009-12">೧೨</a></sup></strong></p>
			<p class="verse">
				ಗುಬ್ಬಿ ಮರಿ ಗುಬ್ಬಿ ಮರಿ<br />
				ಕಾಳು ಬೇಕೆ?<br />
				ಕಾಳು ಬೇಕು ಕಡ್ಡಿ ಬೇಕು<br />
				ಎಲ್ಲ ಬೇಕು!<br />
				ಗುಬ್ಬಿ ಮರಿ ಕಾಳು ನಿನಗೆ<br />
				ಏಕೆ ಬೇಕು?<br />
				ಕಾಳು ತಿಂದು ಬಾನಿನೊಳಗೆ<br />
				ಹಾರಬೇಕು!<br />
				ಗುಬ್ಬಿ ಮರಿ ಬೆಕ್ಕು ಕಂಡ-<br />
				ರೇನು ಮಾಡುವೆ?<br />
				'ಚಿಂವ್!' ಎಂದು ಹಾರಿ ಹೋಗಿ<br />
				ಗೂಡು ಸೇರುವೆ!<br />
				ಗುಬ್ಬಿ ಮರಿ ಮೊಟ್ಟೆ ಮರಿಯ<br />
				ಹೇಗೆ ಮಾಡುವೆ?<br />
				ಮಡಿಲಿನೊಳಗೆ ಕಾವು ನೀಡಿ<br />
				ಜೀವ ತುಂಬುವೆ!<br />
				ಗುಬ್ಬಿ ಮರಿ ಗಿಡುಗ ನುಗ್ಗ-<br />
				ಲೇನು ಮಾಡುವೆ?<br />
				ಎದುರು ನಿಂತು ಸಡ್ಡು ಹೊಡೆದು<br />
				ಹೋರಾಡುವೆ!!<br />
				ಗುಬ್ಬಿ ಮರಿ ಮನೆಯೊಳಗೆ<br />
				ಜಾಗ ನೀಡುವೆ<br />
				ಬಂದರಲ್ಲಿ ಗೂಡು ಕಟ್ಟಿ<br />
				ಕೂಡಿ ಬಾಳುವೆ!
			</p>
			<p class="verse-author">-ಜೀನಹಳ್ಳಿ ಸಿದ್ಧಲಿಂಗಪ್ಪ</p>
			<p class="text-center"><strong>೫. ಗುಬ್ಬಚ್ಚಿ<sup><a epub:type="noteref" href="999-aside.xhtml#id-009-13">೧೩</a></sup></strong></p>
			<p class="verse">
				ಕಾಂಕ್ರೀಟು ಗುಬ್ಬಚ್ಚಿ ಜೋಡಿಯ<br />
				ಅರಳಿದ ಕಣ್ಣು<br />
				ಅರಳಿಯೇ ಇರುತ್ತವೆ,<br />
				ಕಣ್ಣಲ್ಲೇ ಜೀವ ಹಿಡಿದಂತೆ<br />
				ಹೃದಯದಲ್ಲಿ<br />
				ರಕ್ತ ಹರಿದಿದೆಯೋ, ಇಲ್ಲವೋ<br />
				ಆದರೆ<br />
				ತಂತಿ ಕಾಲುಗಳು ಮಾತ್ರ<br />
				ನೇರ<br />
				ನನ್ನ ಹೃದಯಕ್ಕೇ ಚುಚ್ಚಿವೆ.
			</p>
			<p class="verse-author">-ಮೀನಾ ಸದಾಶಿವ</p>
			<p class="text-center"><strong>೬. ಪುಟ್ಟ ಹಕ್ಕಿ<sup><a epub:type="noteref" href="999-aside.xhtml#id-009-14">೧೪</a></sup></strong></p>
			<p class="verse">
				ಪುಟ್ಟ ಹಕ್ಕಿ<br />
				ಗೂಡಿನಿಂದ<br />
				ಇಣುಕಿ ನೋಡಿತು<br />
				ಕಾಳು ಕಂಡು<br />
				ಹಾರಿ ಬಂದು<br />
				ಮನೆಯ ಹೊಕ್ಕಿತು<br />
				ಅತ್ತ ಇತ್ತ<br />
				ಕತ್ತು ಸರಿಸಿ<br />
				ಸುತ್ತ ನೋಡಿತು<br />
				ಸಣ್ಣ ಪುಟ್ಟ<br />
				ಕಾಳನೆಲ್ಲ<br />
				ಹೆಕ್ಕಿ ತಿಂದಿತು<br />
				ಪುಟ್ಟದೊಂದು<br />
				ಹಾಡು ಹೇಳಿ<br />
				ನಕ್ಕು ನಲಿಯಿತು<br />
				ಹೊರಗೆ ಬಂದು<br />
				ರೆಕ್ಕೆ ಬಡಿದು<br />
				ಹಾರಿ ಹೋಯಿತು<br />
				ಬಾನಿನಲ್ಲಿ<br />
				ತೇಲಿ ತೇಲಿ<br />
				ಕಾಣದಾಯಿತು
			</p>
			<p class="verse-author">-ರಾಜಶೇಖರ ಕುಕ್ಕುಂದ</p>
			<p class="text-center"><strong>೭. ತಾಳೆ ಗುಬ್ಬಿ<sup><a epub:type="noteref" href="999-aside.xhtml#id-009-15">೧೫</a></sup></strong></p>
			<p class="verse">
				ತಾಳೆ ಮರದ ಸೋಗೆಗೆಲ್ಲ<br />
				ಶ್ರುತಿಯ ಬುರುಡೆಯು!<br />
				ಗಾಳಿ ಬೀಸಿ ಹಾಯುವಾಗ<br />
				ದನಿಯ ಕೊಡುತಿದೆ.<br />
				ಯಾವ ಹಾವುಗಾರ ಇದನು<br />
				ಕಟ್ಟಿ ಹೋದನು?<br />
				ಹಾವು ಇರುವ ಬುಟ್ಟಿಯನ್ನು<br />
				ಎಲ್ಲಿ ಒಯ್ದನು?<br />
				''ಹಾವು ಬರಲಿ ಹಾವು ಬರಲಿ''<br />
				ಎಂದು ಕರೆದರೆ,<br />
				''ನಾವು ಇಲ್ಲಿ, ನಾವು ಇಲ್ಲಿ''<br />
				ಎಂದು ಬಂದುವು.<br />
				ಹಾವ ಬದಲು ತಾಳೆಗುಬ್ಬಿ<br />
				ಹೊರಕೆ ಬಂದುವು!<br />
				''ನಾವು ಇಲ್ಲಿ ವಾಸವಿಹೆವು''<br />
				ಎಂದು ನುಡಿದವು.<br />
				ಹಾವನೇಕೆ ಕರೆಯುತೀರಿ<br />
				ಬೇಡ ಬೇಡವು!<br />
				''ಅದರ ಕಾಟ ತಪ್ಪಿಸಲಿಕೆ ಇಲ್ಲಿ ಬಂದೆವು.''
			</p>
			<p class="verse-author">-ಶಿವರಾಮ ಕಾರಂತ</p>
			<p class="text-center"><strong>೮. ಗುಬ್ಬಿ ಕಾಗೆ<sup><a epub:type="noteref" href="999-aside.xhtml#id-009-16">೧೬</a></sup></strong></p>
			<p class="verse">
				ಗುಬ್ಬಿ ಗುಬ್ಬಿ ಇಲ್ಲಿ ಕೂಡು<br />
				ಹಾರಿ ಬಂದು ಪುರ್ ಪುರ್;<br />
				ಕಾಗೆ ಕಾಗೆ ಅಲ್ಲಿ ಕೂಡು<br />
				ಹಾರಿ ಬಂದು ಭುರ್ ಭುರ್.<br />
				ಗುಬ್ಬಿ ಗುಬ್ಬಿ ಗೋಧಿ ತಿನ್ನು<br />
				ಹಾರಿ ಬಂದು ಚಿಟ್ ಚಿಟ್;<br />
				ಕಾಗೆ ಕಾಗೆ ಜೋಳ ತಿನ್ನು<br />
				ಹಾರಿ ಬಂದು ಕಟ್ ಕಟ್.<br />
				ಗುಬ್ಬಿ ಗುಬ್ಬಿ ಹಾಲು ಕುಡಿ<br />
				ಹಾರಿ ಬಂದು ಜಲ್ ಜಲ್;<br />
				ಕಾಗೆ ಕಾಗೆ ನೀರು ಕುಡಿ<br />
				ಹಾರಿ ಬಂದು ಚಲ್ ಪಲ್.<br />
				ಗೋಧಿ ತಿಂದು ಹಾಲು ಕುಡಿದು<br />
				ಗುಬ್ಬಿ ಅಂತು ಚಿವ್ ಚಿವ್;<br />
				ಬಾ ಬಾ ಎಂದು ಕರೆಯೆ<br />
				ಹಾರಿ ಹೋತು ಪುರ್ ಪುರ್.<br />
				ಜೋಳ ತಿಂದು ನೀರು ಕುಡಿದು<br />
				ಕಾಗೆ ಅಂತು ಕವ್ ಕವ್;<br />
				ಹೋ, ಹೋ, ಎಂದು ಕೂಗೆ<br />
				ಹಾರಿ ಹೋತು ಭುರ್ ಭುರ್.
			</p>
			<p class="verse-author">-ಮೇವುಂಡಿ ಮಲ್ಲಾರಿ</p>
			<p class="text-center"><strong>೯. ಗುಬ್ಬಿ ಗುಬ್ಬಿ<sup><a epub:type="noteref" href="999-aside.xhtml#id-009-17">೧೭</a></sup></strong></p>
			<p class="verse">
				ಗುಬ್ಬಿ ಗುಬ್ಬಿ<br />
				ಚಿಂವ್ ಚಿಂವ್ ಎಂದು<br />
				ಕರೆಯುವೆ ಯಾರನ್ನು?<br />
				ಆಚೆ ಈಚೆ<br />
				ಹೊರಳಿಸಿ ಕಣ್ಣು<br />
				ನೋಡುವೆ ಏನನ್ನು?<br />
				ಮೇಲೆ ಕೆಳಗೆ<br />
				ಕೊಂಕಿಸಿ ಕೊರಳನು<br />
				ಹುಡುಕುವೆ ಏನಲ್ಲಿ?<br />
				ಕಾಳನು ಹುಡುಕುತ<br />
				ನೀರನು ನೋಡುತ<br />
				ಅಲೆಯುವೆ ಏಕಲ್ಲಿ?<br />
				ಕಾಳನು ಕೊಟ್ಟು<br />
				ನೀರನು ಕುಡಿಸುವೆ<br />
				ಆಡಲು ಬಾ ಇಲ್ಲಿ<br />
				ಹಣ್ಣನು ಕೊಟ್ಟು<br />
				ಹಾಲನು ನೀಡುವೆ<br />
				ನಲಿಯಲು ಬಾ ಇಲ್ಲಿ
			</p>
			<p class="verse-author">-ಎ.ಕೆ. ರಾಮೇಶ್ವರ</p>
			<p class="text-center"><strong>೧೦. ಬಾರೋ ಬಾರೋ ಗುಬ್ಬಚ್ಚಿ<sup><a epub:type="noteref" href="999-aside.xhtml#id-009-18">೧೮</a></sup></strong></p>
			<p class="verse">
				ಬಾರೋ ಬಾರೋ ಗುಬ್ಬಚ್ಚಿ<br />
				ಕಾಳು ಕೊಡುವೆ ಪಾಪಚ್ಚಿ<br />
				ಕಾಳನು ಕಚ್ಚಿ ರೆಕ್ಕೆಯ ಬಿಚ್ಚಿ<br />
				ಪುರ್ರನೆ ಹಾರೋ ಗುಬ್ಬಚ್ಚಿ<br />
				<p class="vertical-delimiter" />
				ಓಡೋಡಿ ಬಂದಳು ಪಾಪಚ್ಚಿ<br />
				ನೋಡಿದಳವಳು ಗುಬ್ಬಚ್ಚಿ<br />
				ಅಕ್ಕಿಯ ಹಾಕಿದಳು ಪಾಪಚ್ಚಿ<br />
				ಹೆಕ್ಕುತ ತಿಂದಿತು ಗುಬ್ಬಚ್ಚಿ<br />
				<p class="vertical-delimiter" />
				ನಮ್ಮ ಮನೆಯಲೊಂದು<br />
				ಗುಬ್ಬಿ ಗೂಡು ಕಟ್ಟಿತು<br />
				ಗೂಡಿನೊಳಗೆ ಹುಲ್ಲು<br />
				ಹಾಸಿ ಮೊಟ್ಟೆ ಇಟ್ಟಿತು<br />
				ಮೊಟ್ಟೆ ಒಡೆದು ಒಳಗಿನಿಂದ<br />
				ಮರಿಯು ಬಂದಿತು<br />
				ಬಂದು ಬಾಯಿ ಬಿಟ್ಟು<br />
				ಕೂಗಿ ಕಿಚಿಪಿಚೆಂದಿತು
			</p>
			<p class="verse-author">-ಮಹಾಂತಯ್ಯ ಕೆ. ಮಠ</p>
			<p class="text-center"><strong>೧೧. ಗುಬ್ಬಿ ಚೆಕ್ಕಿ<sup><a epub:type="noteref" href="999-aside.xhtml#id-009-19">೧೯</a></sup></strong></p>
			<p class="verse">
				ಗುಬ್ಬಿಚೆಕ್ಕಿ ಗುಬ್ಬಿಚೆಕ್ಕಿ ಬಂತು<br />
				ಚಿಕ್ ಚಿವ್ ಚಿಕ್ ಚಿವ್ ಎಂದಿತು<br />
				ಬಾ ಬಾ ಬಾ ಬಾ ಕರೆಯಿತು<br />
				ಗೆಳೆಯರನ್ನೆಲ್ಲಾ ಕೂಡಿತು<br />
				ಕಟ ಕಟ ಕಡಲೆ ಕಡಿಯಿತು<br />
				ಮುಂದಕೆ ಗುಬ್ಬಿ ಮರಿ ಬಂತು<br />
				ಆ ಆ ಬಾಯನು ತೆರೆಯಿತು<br />
				ಕಂದಗೆ ತುತ್ತನು ಇಟ್ಟಿತು<br />
				ಹಳ್ಳದ ನೀರನು ಕಂಡಿತು<br />
				ಮುಳುಗಿ ಮುಳುಗಿ ಎದ್ದಿತು<br />
				ಗರಿಗಳ ಬಿಸಿಲಿಗೆ ಕೆದರಿತು<br />
				ಸಾಲಾಗಿ ಗೋಡೆ ಮೇಲೆ ಕುಳಿತಿತು<br />
				ಬಾಯಲಿ ಕಡ್ಡಿಯ ಹಿಡಿಯಿತು<br />
				ಎಲೆಗಳ ಮರೆಯಲ್ಲಿ ಇಟ್ಟಿತು<br />
				ಸಣ್ಣದೊಂದು ಮನೆ ಮಾಡಿತು<br />
				ಮರಿಗಳ ಅದರಲಿ ಇಟ್ಟಿತು
			</p>
			<p class="verse-author">-ಸೀತಾ ರಾಮಚಂದ್ರ</p>
			<p class="text-center"><strong>೧೨. ಗುಬ್ಬಿ ಗುಬ್ಬಿ ಚಂದದ ಗುಬ್ಬಿ<sup><a epub:type="noteref" href="999-aside.xhtml#id-009-20">೨೦</a></sup></strong></p>
			<p class="verse">
				ಗುಬ್ಬಿ ಗುಬ್ಬಿ ಚಂದದ ಗುಬ್ಬಿ<br />
				ಗುಬಕ್ ಗುಬಕ್ ನೆಗೆಯುವ ಗುಬ್ಬಿ<br />
				ಗಬಕ್ ಕೀಟವ ಹಿಡಿಯುತಲಿ ಲ-<br />
				ಗುಬಗೆಯಿಂದ ಹಾರುವ ಗುಬ್ಬಿ<br />
				ಮನೆಯೊಳು ಗೂಡನು ಕಟ್ಟುವುದು<br />
				ಮನೆಯೊಳಗೆಲ್ಲ ಹಾರಾಡುವುದು<br />
				ಅನ್ನವನಿಟ್ಟರೆ ತಿನ್ನುವುದು<br />
				ಮನಸಿಗೆ ಮುದವನು ನೀಡುವುದು<br />
				ಕಣದಲಿ ಕೀಟವ ಹಿಡಿಯುವುದು<br />
				ತೆನೆ ಭತ್ತವ ಅಕ್ಕಿಯ ತಿನ್ನುವುದು<br />
				ಗುಂಪು ಗುಂಪಾಗಿ ತಿರುಗುವುದು<br />
				ಚೀಂವ್ ಚೀಂವ್ ರಾಗವ ಹಾಡುವುದು<br />
				ಜೋಡಿಯಾಗಿ ಗಂಡು ಹೆಣ್ಣು<br />
				ನೋಡು ಸಂಸಾರವ ಮಾಡುವುವು<br />
				ಕೂಡಿದರು ಗುಂಪಿನಲಿ<br />
				ಜೋಡಿ ಬಿಡದೆ ಬದುಕುವುವು<br />
				ಮುತ್ತುವ ಕೀಟವ ಹಿಡಿಯುತಲಿ<br />
				ಮುತ್ತುವುವು ಗುಂಪಾಗಿ ಹೊಲವನ್ನು<br />
				ಮತ್ತೆ ಹಾರಿ ಮರದಲಿ ಕೂಡುವುವು<br />
				ರೈತನ ಬೆಳೆ ರಕ್ಷಿಪ ರೈತಬಂಧು
			</p>
			<p class="verse-author">-ಮೂರೂರು ಚಂದ್ರ</p>
			<p class="text-center"><strong>೧೩. ಗುಬ್ಬಿ<sup><a epub:type="noteref" href="999-aside.xhtml#id-009-21">೨೧</a></sup></strong></p>
			<p class="verse">
				ಗೋಡೆಗೆ ತೂಗುಹಾಕಿದ ಫೋಟೋದ ಹಿಂದೆ<br />
				ಗುಬ್ಬಿ ಗೂಡು ಕಟ್ಟಿದೆ.<br />
				ಹುಲ್ಲು, ಹತ್ತಿಯ ಚೂರು, ದಾರ ಮೆತ್ತಗೆ ಒಟ್ಟಿದೆ,<br />
				ಈ ಪುಕ್ಕಲು ಪ್ರಾಣಿಯ ಧೈರ್ಯಕ್ಕೆ<br />
				ಬರೀ ಎರಡು ರೆಕ್ಕೆ<br />
				ಅಡಿಗೆಯ ಮನೆಗೂ ಬಂದು ಕುಟುಕುತ್ತದೆ<br />
				ಅನ್ನದ ಅಗಳು-<br />
				ಬರ್ರನೆ ಹೊರಗೆ ಹಾರಿ, ಆರಿಸಿ ಹುಲ್ಲಿನ ಹುಳು<br />
				(ಈ ಶಾಕಾಹಾರಿ)<br />
				ಸರ್ರನೆ ಬರುತ್ತದೆ ಮರಳಿ, ಮರ-ಮರಳಿ<br />
				ಕಿಟಿಕಿಯ ಸರಳಿಗೆ ಕುಳಿತು, ಚಕಮಕ ಹೊರಳಿ<br />
				ತೂರಿಬಂದು, ಚಿಂವ್ ಚಿಂವ್ ಮರಿಗೆ ಗುಟುಕಿಟ್ಟು<br />
				ಹಾರಿ ಹೋಗುತ್ತದೆ, ಹೀಗೆ ಎಷ್ಟೋ ಬಾರಿ.<br />
				ಗುಬ್ಬಿಯ ಪುಟ್ಟ ಆಕೃತಿ<br />
				ಮರೆಯಾಗಿ<br />
				ತಾಯಿಯ ವಿಶಾಲ ಹೃದಯದಲ್ಲಿ<br />
				ಕರಗಿ<br />
				ಹೋಗುತ್ತೇನೆ ನಾನು ಜೀವಂತವಾಗಿ.
			</p>
			<p class="verse-author">-ಚೆನ್ನವೀರ ಕಣವಿ</p>
			<p class="text-center"><strong>೧೪. ಗುಬ್ಬಿ<sup><a epub:type="noteref" href="999-aside.xhtml#id-009-22">೨೨</a></sup></strong></p>
			<p class="verse">
				ಪುಟ್ಟ ಪಕ್ಕೆ ಪುರ್ರೆನಿಸಿ ರೆಕ್ಕಿ<br />
				ಎಲ್ಲಿಂದ ಬಂದೆ ಮರಳಿ!?<br />
				ಚಕಮಕ ಹೊರಳಿ ಕಸಕಡ್ಡಿ ಅರಳಿ<br />
				ಜೊತೆಗೆಂತು ತಂದೆ ತೆರಳಿ!?<br />
				ಎರಡು ಕಾಲು ಜೊತೆಗಿಟ್ಟು ಎಂತು<br />
				ಕುಪ್ಪುತಲಿ ನಡೆವೆ ನಿತ್ಯ!?<br />
				ಹಗ್ಗದಾಟ ಸ್ಪರ್ಧೆಯಲಿ ನಿನಗೆ<br />
				ಬಂಗಾರ ಪದಕ ಸತ್ಯ!<br />
				ಬೇಡನ ಗೂಡ ಮನೆಮಾಡಿಕೊಂಡ<br />
				ಅದ್ಭುತವು ನಿನ್ನ ಧೈರ್ಯ!<br />
				ಬ್ರಾಹ್ಮಣನ ಮನೆಯ ಗೂಡೆನಿಸಿಕೊಂಡ<br />
				ನಿನಗಿಂತ ಉಂಟೆ ಆರ್ಯ!?<br />
				ನೀನಮ್ಮ ಹಿರಿಯ ತಲೆಮಾರು ಅಂತೆ<br />
				ನನ್ನಜ್ಜಿ ಬಿಚ್ಚಿ ಕಂತೆ....<br />
				ಹೇಳಿದಳು ನನಗೆ ನೀನದಕೆ ನಮ್ಮ<br />
				ಮನೆ ಸೇರಿ ಬಾಳ್ವೆಯಂತೆ!<br />
				ಕರಿಕಾಗೆ ಹೇಗೆ ವೈರಿಯದು ನಿನಗೆ?<br />
				ಮನೆಯೊಳಗೆ ಬಿಡೆವು ಅದಕೆ!<br />
				ಬಾಯ್ತೆರೆದ ಬದುಕ ನಿನ ಚಿಂವ ಮರಿಗೆ<br />
				ನಿಜ ಕಾವ್ಯ ನಿನ್ನ ಗುಟುಕೆ!<br />
				ಕನ್ನಡಿಯ ಮೇಲೆ ನಿನಗೇಕೆ ನಿತ್ಯ<br />
				ಎಂತದೊ ಆ ಗುಮಾನಿ!?<br />
				ನಮ್ಮಂತೆ ನೀನು ಕಂಡಿಲ್ಲ ಅಲ್ಲಿ<br />
				ಎಂಬುವುದೆ ನಿನ್ನ ಬೇನಿ?<br />
				ತಾವಿರುವ ಗೂಡ ನಿಜಪಕ್ಷಿಯನ್ನು<br />
				ನೋಡಿಲ್ಲ ಇಲ್ಲಿ ಯಾರೂ<br />
				ಗುಬ್ಬಚ್ಚಿ ಹೊದ್ದ ನಿನ್ನೊಳಗೆ ನಮದು<br />
				ಬೇರಲ್ಲ ನಿನಗೆ ಯಾರೂ<br />
				ತೋರುವುದು ಅಲ್ಲಿ ಒಳಗಿರುವುದಲ್ಲ<br />
				ನೀನದಕೆ ಕೊರಗಬೇಡ<br />
				ನಿನ್ನಂತೆ ನಾನು ನನ್ನಂತೆ ನೀನು<br />
				ಒಳ ಹಕ್ಕಿ ಒಂದೆ ನೋಡ
			</p>
			<p class="verse-author">-ಜಯಪ್ಪ ಹೊನ್ನಾಳಿ</p>
			<p class="text-center"><strong>೧೫. ಗುಬ್ಬಿ<sup><a epub:type="noteref" href="999-aside.xhtml#id-009-23">೨೩</a></sup></strong></p>
			<p class="verse">
				ಗೋಡೆಯಲೊಂದು ಛಾಯಾಚಿತ್ರ,<br />
				ಹಿನ್ನೆಲೆಗುಂಟು ಮಾಯಾಸೂತ್ರ,<br />
				ಗುಬ್ಬಿಯು ಬಂದಿದೆ ನೋಡೋ ಮಿತ್ರ!<br />
				ಗೂಡನು ಕಟ್ಟಿದೆ ಎಂಥ ವಿಚಿತ್ರ!!<br />
				ಗೂಡಿನ ಒಳಗೆ ಹುಲ್ಲನು ತುಂಬಿ,<br />
				ಮೆತ್ತಗೆ ಮಾಡಲು ಹತ್ತಿಯ ತುಂಬಿ,<br />
				ಭದ್ರತೆಗೆಂದು ದಾರವ ನಂಬಿ,<br />
				ಹೆದರದೆ ನಡೆದಿದೆ ಗುಬ್ಬಿಯ ದೊಂಬಿ.<br />
				ರೆಕ್ಕೆಯ ಮುದುಡಿಸಿ ಮೈಯೊಡಗೂಡಿ,<br />
				ಅಡಿಗೆಯ ಮನೆಯಲು ತಾನೋಡಾಡಿ<br />
				ಕೊಕ್ಕಲಿ ಅಗುಳನು ಹೆಕ್ಕುತಲೋಡಿ,<br />
				ಹುಳುಗಳು ಹಿಡಿಯಲು ಹಾರಿದೆ ನೋಡಿ.<br />
				ಹಾರುತ ಹಾರುತ ಬರುತಿದೆ ನೋಡಿ,<br />
				ಬರುತಲೆ ಹೊರಟಿದೆ ವೇಗದಿ ಓಡಿ.<br />
				ಎಣಿಕೆಯೆ ಇಲ್ಲದೆ ಹಾರಿದೆ ಖೋಡಿ,<br />
				ಬಳಲಿಕೆ ನೀಗಿಸಿ ಹಾರಿದೆ ಹಾಡಿ.<br />
				ಚಿಂವ್ ಚಿಂವ್ ಎನ್ನುತ ಗೂಡೊಳಗೋಡಿದೆ,<br />
				ಮಕ್ಕಳ ಕಂಡು ಮುದ್ದನು ಮಾಡಿದೆ.<br />
				ಮೆಲ್ಲನೆ ಮೆಲ್ಲನೆ ಹಾರಲು ಕಲಿಸಿದೆ,<br />
				ಮರಿಗಳ ಕೂಡ ದೂರಕೆ ಹಾರಿದೆ.<br />
				ವಿಶ್ವದ ಮಾತೆಯ ನೀಲಿಯ ಮಡಿಲಲಿ,<br />
				ದೂರಕೆ ಸಾಗಿದೆ ಕಾಣದ ಕಡೆಯಲಿ<br />
				ನೋಡುತ ನಿಂತೆನು ಕರಗಿದ ಎದೆಯಲಿ,<br />
				ಸೃಷ್ಟಿಯು ನೀಡಿದ ಹೊಸ ಜೀವದಲಿ!!
			</p>
			<p class="verse-author">-ವಿಜಯಲಕ್ಷಿ ರಾಜಪುರೋಹಿತ</p>
			<p class="text-center"><strong>೧೬. ಗುಬ್ಬಚ್ಚಿ ಗೂಡು<sup><a epub:type="noteref" href="999-aside.xhtml#id-009-24">೨೪</a></sup></strong></p>
			<p class="verse">
				ಬಾನ ನೇಸರನು<br />
				ನಿನ್ನ ಒಡಲನ್ನು ಇಣುಕುತಿಹನು<br />
				ಕದ್ದು ತಿನ್ನ ಬಾರದು ಪೆದ್ದು<br />
				ತಮ್ಮನ ತಿಂಡಿಯಲ್ಲವನು<br />
				ತುಂಡು ಅಂಗಿಯನುಟ್ಟು<br />
				ಮೊಂಡು ಕೂದಲನು ಬಿಟ್ಟು<br />
				ಹಲ್ಲು ಗಿಂಜುತ ಹಗಲೆಲ್ಲ<br />
				ತರಲೆ ತರಳೆ ನೀನಾಗಿಹೆಯಲ್ಲ<br />
				ತಲೆಯ ಎತ್ತೊಮ್ಮೆ ನೋಡು<br />
				ಕಣ್ಣು ಪಿಳಿಕಿಸಿ ಕೇಳು<br />
				ಶಾಲೆಗೆ ಇಂದು ನೀನು<br />
				ಹೋಗಲಿಲ್ಲ ಯಾಕೆ ಹೇಳು<br />
				ಮರಳ ರಾಶಿಯಲಿ ಉರುಳಿ<br />
				ಗುಬ್ಬಚ್ಚಿ ಗೂಡನು ಮಾಡಿ<br />
				ಗಾಳಿಪಟವನು ಹಾರಿಸಿ ಏರಿಸಿ<br />
				ಹಸಿದಿರುವೆ ಬಾ ಹಣ್ಣು ಹಂಪಲವನುಣ್ಣು<br />
				ಹೇಳಿ ಕಳಿಸು ನೇಸರನಿಗೆ<br />
				ಮುಂದೆಂದೂ ಹೀಗೆ ಮಾಡೆನೆಂದು<br />
				ನಾಳೆ ನಸುಕಿನಲಿ ಬೇಗ ಎದ್ದು<br />
				ನಿನಗೆ ಕೈಮುಗಿಯುವೆನೆಂದು<br />
				ಮೂಡಣದಿ ನೀ ಬರುವ ಹೊತ್ತಲ್ಲಿ<br />
				ಚಿಲಿಪಿಲಿಯನ್ನು ಹಾಡುವ ಹಕ್ಕಿಗೆ<br />
				ಕೀಟಲೆಯನು ಕೊಡದೇ ಚಂದದಿ<br />
				ಕೂತು ಇಂಪನು ಆಲಿಸುವೆನೆಂದು<br />
				ಜಾಣೆ ನಾನಾಗುವೆನು ಎಲ್ಲರಲಿ<br />
				ಹಂಚಿ ತಿನ್ನುವೆನು ಸಂತಸದಿ<br />
				ತಪ್ಪಿಸೆನು ಶಾಲೆಯನು ಇನ್ನೆಂದು<br />
				ತರಲೆ ತರಳೆ ನಾನಲ್ಲ ತೋರಿಸುವೆನಿಂದು
			</p>
			<p class="verse-author">-ಕುಕೂಊ, ಪುಣೆ</p>
			<p class="text-center"><strong>೧೭. ಬಣ್ಣದ ಗುಬ್ಬಿ<sup><a epub:type="noteref" href="999-aside.xhtml#id-009-25">೨೫</a></sup></strong></p>
			<p class="verse">
				ಗುಬ್ಬಿ ಗುಬ್ಬಿ ಬಣ್ಣದ ಗುಬ್ಬಿ<br />
				ಏನೇ ಸುಬ್ಬಿ ಎಲ್ಲಿಗೆ ಹೋಗಿದ್ದೆ?<br />
				ಕಾಳನು ಇಟ್ಟು ಕಾಯುತಲಿದ್ದೆ<br />
				ಎಲ್ಲಿಗೆ ಹಾರಿದ್ದೆ?<br />
				ಬಾರೇ ಬಾರೇ ನಮ್ಮನೆಗೆ<br />
				ನಾನು ನೀನೂ ಆಡೋಣ!<br />
				ಹಾಲು ಹಣ್ಣು ಕೊಡುವೆನು ನಿನಗೆ<br />
				ಪ್ರೀತಿಯಿಂದ ಇರೋಣ<br />
				ನನ್ನಯ ಪುಸ್ತಕ ಬಲು ಅಂದ<br />
				ಚಂದದ ಚಿತ್ರ ತೋರಿಸುವೆ<br />
				ಹಾಡನು ಹೇಳಿ ಕಥೆಯನು ಓದಿ<br />
				ನಿನ್ನನು ಅಂದದಿ ಸಾಕಿರುವೆ
			</p>
			<p class="verse-author">-ಸುನಂದ ಬೆನ್ನೂರ (ಹಿರೇಮಠ)</p>
			<p class="text-center"><strong>೧೮. ಗುಬ್ಬಿ ಮರಿ<sup><a epub:type="noteref" href="999-aside.xhtml#id-009-26">೨೬</a></sup></strong></p>
			<p class="verse">
				ಬಾ ಬಾರೆ ಗುಬ್ಬಿ ಮರಿ| ಕೊಡುವೆನು ಕಡ್ಲೆಪುರಿ|<br />
				ಬಾ ಬಾರೆ ಗುಬ್ಬಿ ಮರಿ| ಬಾ, ಬಾ, ಬಾ||<br />
				ಪುರ್ ಪುರ್ ಅಂತ ಹಾರಿಕೊಂಡು|<br />
				ಅತ್ತ ಇತ್ತ ನೋಡಿಕೊಂಡು<br />
				ಕೀಚ್ ಕೀಚ್ ಅಂತ ಕೂಗಿಕೊಂಡು<br />
				ಬಾ, ಬಾ, ಬಾ||<br />
				ಕೈ ತುಂಬ ಕಡ್ಲೆ ಪುರಿ| ಬಾಯ್ತುಂಬ ಗರಿಗರಿ|<br />
				ತಿನ್ನು ಬೇಗ ಜಾಣ ಮರಿ| ಬಾ, ಬಾ, ಬಾ||
			</p>
			<p class="verse-author">-ಸುಶೀಲಾಬಾಯಿ ನಾಗೇಶ್ ರಾವ್</p>
			<p class="text-center"><strong>೧೯. ಈ ಗುಬ್ಬಿಗಾರು ಜೊತೆ?<sup><a epub:type="noteref" href="999-aside.xhtml#id-009-27">೨೭</a></sup></strong></p>
			<p class="verse">
				ಗುಬ್ಬಿ-<br />
				ಸ್ವರ್ಗಕ್ಕಿಂತ ಹೆಚ್ಚು ಖುಷಿ ತರುತ್ತಿತ್ತು<br />
				ಅಪ್ಪ ಅಮ್ಮರನ್ನು ಮರೆಸುತ್ತಿತ್ತು<br />
				ದೇವರು, ಪುಜೆಗಿಂತ ಹೆಚ್ಚು ಇಷ್ಟವಾಗುತ್ತಿತ್ತು<br />
				ಜೀವನ ಕಣ್ಮುಂದೆ ಸಾಕ್ಷಾತ್ಕಾರವಾಗುತ್ತಿತ್ತು<br />
				ಬಂಧು ಬಳಗಕ್ಕಿಂತ ಹೆಚ್ಚು ಹತ್ತಿರವಿತ್ತು<br />
				ಸಂಭ್ರಮ ಸಂತೋಷ ಅಂಗಳದಲ್ಲಿತ್ತು<br />
				ಕಳೆದುಹೋದ ಹಿಂಡು ಹಿಂಡು<br />
				ಗುಬ್ಬಿಗಳು-<br />
				ಒಂಟಿ ಕಾಲಿನ ಒಂಟಿ ರೆಕ್ಕೆಯ<br />
				ಒಂಟಿ ಕಣ್ಣಿನ ಗುಬ್ಬಿಗಳು-<br />
				ಎದೆಯ ಮೂಲೆಯಲ್ಲಿ ದುಃಖವಾಗಿ ಕುಳಿತಿವೆ<br />
				ಅಮ್ಮಪ್ಪರ ನಂತರ ಮಕ್ಕಳಿದ್ದಾರೆ<br />
				ದೇವರು ಧರ್ಮಕ್ಕೂ ಜನರಿದ್ದಾರೆ<br />
				ಬಂಧು ಬಳಗದ ಹಿಂಡು ಜಗದಗಲವಿದೆ<br />
				ಈ<br />
				ಗುಬ್ಬಿಗೆ ಯಾರಿದ್ದಾರೆ?
			</p>
			<p class="verse-author">-ವಿ. ಹರಿನಾಥ ಬಾಬು ಸಿರುಗುಪ್ಪ</p>
			<p class="text-center"><strong>೨೦. ಗುಬ್ಬಿ ಗುಬ್ಬಿ ಗುಬ್ಬಚ್ಚಿ<sup><a epub:type="noteref" href="999-aside.xhtml#id-009-28">೨೮</a></sup></strong></p>
			<p class="verse">
				ಗುಬ್ಬಿ ಗುಬ್ಬಿ ಗುಬ್ಬಚ್ಚಿ<br />
				ಬಾರೋ ನೀನು ಪಾಪಚ್ಚಿ<br />
				ಕೊಡುವೆ ನಿನಗೆ ಅಕ್ಕಿನುಚ್ಚು<br />
				ನಮಗೆಲ್ಲ ನೀ ಅಚ್ಚುಮೆಚ್ಚು<br />
				ಮನೆಯಲ್ಲಿ ನೀ ಮನೆ ಮಾಡಿರುವೆ<br />
				ಮನೆ ತುಂಬಾ ಕಸ ನೀ ತುಂಬಿರುವೆ<br />
				ಕಸ ಹೊಡೆಯಲು ಅಮ್ಮನಿಗೆ ಸುಸ್ತಾಯ್ತು<br />
				ಇದುವೇ ನಿತ್ಯದ ಬದುಕಾಯ್ತು<br />
				ಕನ್ನಡಿ ಕಂಡರೆ ಕೋಪವೇಕೆ<br />
				ಕುಕ್ಕುವೆ ನೀನು ನಿತ್ಯವೇಕೆ<br />
				ಚೀಂವ್ ಚೀಂವ್ ಎನ್ನಲು ನೀನಣ್ಣ<br />
				ಕೋಲಿಡಿಯುತ ಬಂದನು ನಮ್ಮಣ್ಣ<br />
				ಗುಬ್ಬಿ ನೀ ಅಬಲೆಯಲ್ಲ<br />
				ನಾವಿರುವೆವು ನಿನ್ನ ಜೊತೆಯೆಲ್ಲ<br />
				ನಿನ್ನಯ ಮರಿಗಳ ಸಹವಾಸ<br />
				ನಮಗೇತಕೆ ಬೇಕು ಉಪವಾಸ<br />
				ಕಟ್ಟುವೆವು ನಾವು ಗೂಡನ್ನು<br />
				ವಾಸಿಸಿ ನೀವು ಇಲ್ಲಿನ್ನು<br />
				ಸ್ವಾಭಿಮಾನವೇ ನಿನಗೆ ಗುಬ್ಬಿಮರಿ<br />
				ನಿನ್ನ ಗೂಡೇ ನಿನಗೆ ಹೆಚ್ಚಾಯ್ತ ಮರಿ?
			</p>
			<p class="verse-author">-ಮಾಗಲು ಮಲ್ಲಿಕಾರ್ಜುನ, ಮೈಸೂರು</p>
			<p class="text-center"><strong>೨೧. ಮೇಡಂ ಮತ್ತು ಮರಿಹಕ್ಕಿ<sup><a epub:type="noteref" href="999-aside.xhtml#id-009-29">೨೯</a></sup></strong></p>
			<p class="verse">
				ಬೇಕಾದ್ದೇನು ಹಾರೋದಕ್ಕೆ?<br />
				ಟೊಂಕದ ಪಕ್ಕ ರೆಕ್ಕೆ<br />
				ಅಷ್ಟೇ ಸಾಕೇ ಯೋಚಿಸಿ ನೋಡು; ಬೇಡವೇನು ಮಾಡು?<br />
				ಬೇಕಾದ್ದೇನು ಕುಕ್ಕೋದಕ್ಕೆ?<br />
				ಮೂತೀಲೊಂದು ಕೊಕ್ಕು<br />
				ಅಷ್ಟೇ ಸಾಕೇ ಯೋಚಿಸಿ ಹೇಳು: ಬೇಡವೇನು ಕಾಳು?<br />
				ಬೇಕಾದ್ದೇನು ಬದುಕೋದಕ್ಕೆ?'<br />
				ಅಮ್ಮನ ಪ್ರೀತಿಯ ತೆಕ್ಕೆ'<br />
				ಅಷ್ಟೇ ಸಾಕೆ ಬೇಡವೇ ಹೇಳು; ನಿನ್ನದೆ ಸ್ವಂತ ಬಾಳು!'
			</p>
			<p class="verse-author">-ಡಾ| ಎಚ್ ಎಸ್ ವೆಂಕಟೇಶಮೂರ್ತಿ</p>
			<p class="text-center"><strong>೨೨. ಗುಬ್ಬಿ ಮರಿಯ ಹೊಸ ತರ್ಕ</strong></p>
			<p class="verse">
				''ಕಾಗೆ ಜೋಡಿ ಆಡು, ನಿನ್ನ<br />
				ಕಾಲ್ ಮುರೀತೀನಿ''- ಅಂತು<br />
				ಅಮ್ಮಗುಬ್ಬಿ!<br />
				''ಯಾಕಮ್ಮ ಹಾಗಂತಿ, ಕಾಗೆಮರಿ ಜಾಣಮರಿ;<br />
				ಆಡಿದ್ರೇನು ತಪ್ಪು?''- ಅಂತು<br />
				ಗುಬ್ಬಿಮರಿ.<br />
				''ಗುಬ್ಬಿಮರಿ- ಗುಬ್ಬಿಮರಿಜೋಡಿ ಮಾತ್ರ ಆಡ್ಕೋ ಬೇಕು''-<br />
				ಅಮ್ಮಗುಬ್ಬಿ ಹೇಳಿತು!<br />
				''ಗುಬ್ಬಿಮರಿ ಕಾಗೆಮರಿ ಜೋಡಿ ಯಾಕೆ<br />
				ಆಡ್ಕೋ ಬಾರ್ದು?''-<br />
				ಮರಿಗುಬ್ಬಿ ಕೇಳ್ತು!<br />
				ಅಮ್ಮಗುಬ್ಬಿ ಯೋಚಿಸಿ ಹೇಳ್ತು:<br />
				''ನೋಡು ಪುಟ್ಟ, ಕಾಗೆಮರಿ ಕಾಳ್ಗಪ್ಪು, ನೀನು ಬಿಳಿ;<br />
				ಅದರ ಜೋಡಿ ಆಡ್ತಾ ಇದ್ರೆ ನೀನು ಕೂಡಾ ಕರ್ರಗೆ,<br />
				ಕರೀ ಕೊರಮ ಆಗ್ತೀ ನೋಡು. ನಂಗೇನಂತೆ?<br />
				ಅದಕ್ಕೇ .. .. ..''<br />
				ಪುಟಾಣಿಗುಬ್ಬಿ ಥಟ್ಟನೆ ಹೇಳ್ತು:<br />
				''ಹೌದಲ್ಲಮ್ಮ, ನಾನೂ ಬಿಳಿ, ಕಾಗೆಮರಿ ಕಾಳ್ಗಪ್ಪು,<br />
				ನನ್ನ ಜೋಡಿ ಆಡ್ತಾ ಇದ್ರೆ, ಕಾಗೆಮರಿ ಮಲ್ಲಿಗೆ<br />
				ಹೂವಿನಹಾಗೆ ಬೆಳ್ಳಗೆ<br />
				ಆಗತ್ತ್ ನೋಡು ಅದಕ್ಕೇ''-<br />
				ಅಂತ ಪುರ್ರನೆ ಹಾರಿ ಹೋಯ್ತು,<br />
				ಕಾಗೆ ಜೋಡಿ ಆಡೋಕೆ!
			</p>
			<p class="verse-author">-ಡಾ| ಎಚ್ ಎಸ್ ವೆಂಕಟೇಶಮೂರ್ತಿ</p>
			<p class="text-center"><strong>೨೩. ತಾಯಿಗುಬ್ಬಿ ಮರಿಗುಬ್ಬಿ ಸಂವಾದ</strong></p>
			<p class="verse">
				ಗುಬ್ಬಿಮರಿ ಪುರ್ ಪುರ್ ಅಂತ<br />
				ಹಾರಿ ಬಂತು ಅಮ್ಮನ ಹತ್ರ;<br />
				''ಅಮ್ಮಾ ಅಮ್ಮಾ, ಗೋಪುರದ ಮೇಲೆ<br />
				ಮರಿ ಪಾರಿವಾಳ ಕೂತ್ಕೊಂಡಿತ್ತೆ!<br />
				ಮಾತಾಡಿಸ್ತೆ! ರೆಕ್ಕೆ ಬಿಚ್ತೆ!<br />
				ಎಂಥ ಬಣ್ಣ ರೆಕ್ಕೆ ಮೇಲೆ!<br />
				''ಅದೂ ಕೂಡ ನಮ್ಮ ಥರಾನೇ,<br />
				ನಮ್ಮ ಹಾಗೇನೇ ಕೊಕ್ಕು ರೆಕ್ಕೆ;<br />
				ಆದರೆ ಅಮ್ಮಾ, ಅದಕ್ಯಾತಕ್ಕೆ<br />
				ಅಂಥ ಚಂದ, ಅಂಥ ಬಣ್ಣ?''<br />
				ಅಮ್ಮಗುಬ್ಬಿ ಸಣ್ಣಗೆ ನಕ್ತು,<br />
				ಕೊಕ್ಕನು ಮರಿಯ ಗದ್ದಕೆ ತಿಕ್ತು;<br />
				''ನೋಡು ಪುಟ್ಟಾ, ನೀನೂ ಹಾಗೇ<br />
				ಇದ್ದೀ ಅಂದ್ಕೋ ಏನಾಗ್ತಿತ್ತು?<br />
				''ನಿನ್ನ ತೊಟ್ಲಲ್ಲಿ ಮರಿ ಪಾರಿವಾಳ<br />
				ತಾನೇ ಬಂದು ಮಲ್ಕೊಂಡ್ ಬಿಟ್ರೆ?<br />
				ನಿನ್ನಪ್ಪಾಜಿ ಅದರ ಕೊಕ್ಕಲ್ಲೇ<br />
				ಹಾರ್ಕೊಂಡ್ ಬಂದು, ತಿಂಡಿ ಇಟ್ರೆ?<br />
				''ನೀನೇ ಅದು ಅಂತಂದ್ಕೊಂಡು,<br />
				ನಾನೂ ಅದಕ್ಕೇ ಮುತ್ತುಗಿತ್ತು ಕೊಟ್ರೆ?''<br />
				''ಹೌದಲ್ಲಪ್ಪ!''- ಅಂತ ಗುಬ್ಬಿ<br />
				ಚಿಂವ್ ಚಿಂವ್ ಮಾಡಿ ಕಣ್ ಕಣ್ ಬಿಡ್ತು.<br />
				''ನಾನ್ ನನ್ ಹಾಗೇ ಇರ್‍ಬೇಕಪ್ಪ;ನಾನು ನಾನೇ ಅಂತ ನಮ್ಮ<br />
				ಅಪ್ಪ ಅಮ್ಮಂಗ್ ತಿಳಿಬೇಕಪ್ಪ;<br />
				ಕನ್ನಡಿಗಿನ್ನಡಿ ನೋಡ್ಕೊಂಡಾಗ<br />
				ನನ್ನ ಮುಖಾನೇ ಉಳೀಬೇಕಪ್ಪ!''
			</p>
			<p class="verse-author">-ಡಾ| ಎಚ್ ಎಸ್ ವೆಂಕಟೇಶಮೂರ್ತಿ</p>
			<p class="text-center"><strong>೨೪. ಅಮ್ಮಗುಬ್ಬಿಯ ಲೋಕಜ್ಞಾನ</strong></p>
			<p class="verse">
				ಹಾವು ಅಂದ್ರೆ ಮರೀ ಗುಬ್ಬೀಗೆ<br />
				ಭಾರೀ ದಿಗಿಲೇನೇ!<br />
				ನೆನಸಿಕೊಂಡ್ರೆ ಮೈ ನಡಗತ್ತೆ,<br />
				ಹಾಡೆ ಹಗಲೇನೇ!<br />
				ಒಂದು ಸಾರಿ ಪುಟಾಣಿ ಗುಬ್ಬಿ<br />
				ಅಮ್ಮನ್ನ ಕೇಳತ್ತೆ:<br />
				''ಅಮ್ಮಾ ಅಮ್ಮಾ, ಬುಸ್ ಬುಸ್ ಹಾವು<br />
				ಹ್ಯಾಗಿರತ್ತೆ?''<br />
				ಕೊಕ್ಕಲ್ಲಿ ಬೆನ್ನು ತಿಕ್ಕಿಕೊಳ್ತಾ ಅಮ್ಮ ಅನ್ನತ್ತೆ:<br />
				''ಒಳ್ಳೆ ಪ್ರಶ್ನೆ, ಹಾವು ಹೇಗಿರತ್ತೆ?<br />
				ಹಾವು ಹೇಗಿರತ್ತೆ?<br />
				ಹಾವಿರತ್ತೆ ಹಾವಿನ ಹಾಗೆ ಕಾಗೆ ಕಪ್ಪಗೆ,<br />
				ಸಪೂರ, ಥಳಥಳ ಕೆಂಡದ ಕಣ್ಣು,<br />
				ಕಡ್ಡೀ ದಪ್ಪಗೆ.<br />
				ಸೂರಿಗೆ ಸುತ್ತಿ ಜೋತಾಡತ್ತೆ ಗೋಧೀ ಬೆನ್ನು,<br />
				ದೀಪದ ಹಾಗೆ ಉರೀತಿರತ್ತೆ ಹಾವಿನ ಕಣ್ಣು;<br />
				ಬುಸ್ಸ್ ಎನ್ನತ್ತೆ ದರಿದ್ರ ಹಾವಿಗೆ ತುಂಬದ ಹೊಟ್ಟೆ<br />
				ಇಡಿ ಇಡೀ ಆಗೆ ನುಂಗಿ ಬಿಡತ್ತೆ, ಹಕ್ಕಿಯ ಮೊಟ್ಟೆ.''<br />
				''ಹಕ್ಕಿ ಮೊಟ್ಟೆ ನುಂಗಿದಮೇಲೆ ಇಡಿ ಇಡೀಲಿ<br />
				ಹಕ್ಕಿ ಮರಿ ಬೆಳ್ಕಳತ್ತೆ ಹಾವಿನ ಹೊಟ್ಟೇಲಿ.<br />
				ಹಕ್ಕಿ ಮರಿ ಹುಟ್ಕಳತ್ತೆ ಹಾವಿನ ಹೊಟ್ಟೇಲಿ''-<br />
				ಅಂತ ಪುಟಾಣಿ ಕುಣಿದಾಡ್ತಿತ್ತು ಅಮ್ಮನ ತೋಳಲ್ಲಿ.<br />
				ನಿಟ್ಟುಸಿರಿಡ್ತು ಅಮ್ಮಗುಬ್ಬಿ, ''ಇಲ್ಲಾ ಚಿನ್ನಾರಿ,<br />
				ಇನ್ನೂ ನಿನಗೆ ತಿಳೀದಮ್ಮಾ ಹಾವಿನ ಹುನ್ನಾರ;<br />
				ಹಾವಿನ ಹೊಟ್ಟೆ ಸೇರಿದ ಮೇಲೆ ಹೇಳೋದಿನ್ನೇನು?<br />
				ಹಾವಿನ ಮೊಟ್ಟೆ ಆಗ್ ಬಿಡತ್ತೆ ಹಕ್ಕಿ ಮೊಟ್ಟೇನೂ!''
			</p>
			<p class="verse-author">-ಡಾ| ಎಚ್ ಎಸ್ ವೆಂಕಟೇಶಮೂರ್ತಿ</p>
			<p class="text-center"><strong>೨೫. ಗುಬ್ಬಿಮರಿಗೆ ತಾಯಿಯ ಹಿತವಚನ</strong></p>
			<p class="verse">
				''ಮೀನ್ ನೋಡಮ್ಮ ಹೇಗೀಜತ್ತೆ?<br />
				ಹರಿಯೋ ನೀರಲ್ಲಿ!<br />
				''ಮಗೂ ನೋಡಮ್ಮ, ಹೇಗ್ ನಗತ್ತೆ<br />
				ಓಡೋ ಕಾರಲ್ಲಿ!<br />
				''ಪಟಾ ನೋಡಮ್ಮ ಹೇಗಾಡತ್ತೆ<br />
				ದೇವರ ತೇರಲ್ಲಿ!''<br />
				''ನೋಡ್ಕಂಡಿದ್ರೆ ಆಗಲ್ಲಮ್ಮ ಜೀವನ ಮಾಡೋಕ್ಕೆ;<br />
				ರೆಕ್ಕೆ ಬಿಚ್ಚು, ಮುಚ್ಚು, ಹಾರು, ಗಾಳಿ ಮಾಡಕ್ಕೆ!''<sup><a epub:type="noteref" href="999-aside.xhtml#id-009-30">೩೦</a></sup>
			</p>
			<p class="verse-author">-ಡಾ| ಎಚ್ ಎಸ್ ವೆಂಕಟೇಶಮೂರ್ತಿ</p>
			<p class="text-center"><strong>೨೬. ಗುಬ್ಬಚ್ಚಿ ಗೂಡಿನಲ್ಲಿ ಕದ್ದುಮುಚ್ಚಿ<sup><a epub:type="noteref" href="999-aside.xhtml#id-009-31">೩೧</a></sup></strong></p>
			<p class="verse">
				ಗುಬ್ಬಚ್ಚಿ ಗೂಡಿನಲ್ಲಿ ಕದ್ದುಮುಚ್ಚಿ<br />
				ಹಾಡೋಣ ನಾವು ಅಲ್ಲಿ ಕುಚ್ಚಿ ಕುಚ್ಚಿ<br />
				ಇಂಥ ನೂರು ಆಸೆ ಯಾರು<br />
				ತಂದೋರು ಈ ಪ್ರೀತಿಗೆ.....
			</p>
			<p class="verse-author">-ಕವಿರಾಜ್</p>
			<p class="text-center"><strong>೨೭. ಚಿಟ್ಟ್ ಕುರವಿ, ಚಿಟ್ಟ್ ಕುರವಿ<sup><a epub:type="noteref" href="999-aside.xhtml#id-009-32">೩೨</a></sup></strong></p>
			<p class="verse">
				ಚಿಟ್ಟ್ ಕುರವಿ, ಚಿಟ್ಟ್ ಕುರವಿ,<br />
				ತೇಡಿ ತೆರಿಯುಮಾ?;<br />
				ಎನ್ನೈ ವಿಟ್ಟ್, ಪಿರಂದ್<br />
				ಪೋನ ಕಣವರ್<br />
				ಶೈದಿ ತೆರಿಯುಮಾ?
			</p>
			<p class="verse-author">- ಒಂದು ಜನಪ್ರಿಯ ಹಳೆಯ ತಮಿಳು<br />ಸಿನಿಮಾದ ವಿರಹಗೀತೆ</p>
			<p class="text-center"><strong>೨೮. ಚಿಟ್ಟ್ ಕುರವಿ<sup><a epub:type="noteref" href="999-aside.xhtml#id-009-33">೩೩</a></sup></strong></p>
			<p class="verse">
				ಚಿಟ್ಟ್ ಕುರವಿ<br />
				ಮುತ್ತ ಕೊಡುತ್ತ<br />
				ಸೇಂದಿಡ ಕಂಡೇನೆ;<br />
				ಜೊವ್ವಾದ್ ಕಡಲಿನಿಲೆ<br />
				ಕಲಂದಿಡ ಕಂಡೇನೆ!
			</p>
			<p class="verse-author">- ಇನ್ನೊಂದು ಜನಪ್ರಿಯ ಹಳೆಯ ತಮಿಳು<br />ಸಿನಿಮಾದ ಶೃಂಗಾರಗೀತೆ</p>
		</section>
		<section class="level2 numbered" id="id-009.09">
			<h2 class="level2-title" epub:type="title">೯ :: ಆಕರ ಮತ್ತು ಪರಾಮರ್ಶನ ಗ್ರಂಥಗಳು</h2>
			<p class="text-center">(ಅಕಾರಾದಿಯಾಗಿ):</p>
			<p><strong>೧. ಭಾಷಾಶಾಸ್ತ್ರ ಗ್ರಂಥಗಳು, ಪ್ರಬಂಧ ಸಂಕಲನಗಳು:</strong></p>
			<p>೧. ಕಾಲ್ಡ್‍ವೆಲ್ ಆರ್, <em>ಕಂಪಾರಿಟಿವ್ ಗ್ರಾಮರ್ ಆಫ಼್ ಡ್ರವಿಡಿಯನ್ ಲಾಂಗ್ವೇಜಸ್</em>.</p>
			<p>೨. ಚಿದಾನಂದಮೂರ್ತಿ ಎಂ., <em>ಹೊಸತು ಹೊಸತು</em>, (ಸಂಶೋಧನ ಸಂಪ್ರಬಂಧ ಸಂಪುಟ), ಕನ್ನಡ ಪುಸ್ತಕ ಪ್ರಾಧಿಕಾರ, ಬೆಂಗಳೂರು-೧೮, ೧೯೯೮.</p>
			<p>೩. ಜೋಶಿ, ಶಂ.ಬಾ. ಡಾ|, <em>ಕಂನುಡಿಯ ಹುಟ್ಟು</em>, ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು-೧೮, ೨೦೦೪</p>
			<p>೪. ಧಾರವಾಡಕರ್ ರಾ.ಯ., <em>ಕನ್ನಡ ಭಾಷಾಶಾಸ್ತ್ರ</em>, ಗೀತಾ ಬುಕ್ ಹೌಸ್, ಮೈಸೂರು, ೧೯೮೭</p>
			<p>೫. ನರಸಿಂಹಾಚಾರ್ ಡಿ.ಎಲ್., <em>ಶಬ್ದವಿಹಾರ</em>, ಡಿವಿಕೆ ಮೂರ್ತಿ, ಪ್ರಕಾಶಕರು, ಮೈಸೂರು, ೨೦೦೫.</p>
			<p>೬. ನರಸಿಂಹಾಚಾರ್ ಡಿ.ಎಲ್., <em>ಪಂಪಭಾರತ ದೀಪಿಕೆ,</em> ಕನ್ನಡ ಅಧ್ಯಯನ ಸಂಸ್ಥೆ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೭೧</p>
			<p>೭. ನರಸಿಂಹಾಚಾರ್ಯ ಆರ್., <em>ಹಿಸ್ಟರಿ ಆಫ಼್ ಕನ್ನಡ ಲಾಂಗ್ವೇಜ್,</em> ಮೈಸೂರು ವಿಶ್ವವಿದ್ಯಾನಿಲಯ, ೧೯೬೯.</p>
			<p>೮. ನಾಗರಾಜಯ್ಯ ಹಂ.ಪ., <em>ದ್ರಾವಿಡ ಭಾಷಾ ವಿಜ್ಞಾನ,</em> ಹರ್ಷವರ್ಧನ ಪ್ರಕಾಶನ, ಬೆಂಗಳೂರು, ೧೯೬೬.</p>
			<p>೯. ಪಂಜೆ ಮಂಗೇಶರಾಯರು, <em>ಪಂಜೆ ಅವರ ಕೃತಿಗಳು,</em> ಸಂಪುಟ ೪, (ಪ್ರಬಂಧಗಳು ಮತ್ತು ಸಂಶೋಧನ ಲೇಖನಗಳು), ಓರಿಯಂಟ್ ಲಾಂಗ್‍ಮನ್ಸ್ ಪ್ರಕಾಶನ, ಬೆಂಗಳೂರು ೧೯೭೩</p>
			<p>೧೦. ಬರ್ರೋ ಟಿ. ಮತ್ತು ಎಮೆನೋ ಎಂ.ಬಿ., <em>ಎ ಡ್ರವಿಡಿಯನ್ ಎಟಿಮಾಲಿಜಿಕಲ್ ಡಿಕ್ಷನರಿ,</em> ಆಕ್ಸ್ ‍ಫ಼ರ್ಡ್, ೧೯೬೧.</p>
			<p>೧೧. ಯೂಲ್ಸ್ ಬ್ಲಾಕ್, <em>ದ ಗ್ರಮಾಟಿಕಲ್ ಸ್ಟ್ರಕ್ಚರ್ ಆಫ಼್ ಡ್ರವಿಡಿಯನ್ ಲಾಂಗ್ವೇಜಸ್,</em> (ಇಂಗ್ಲಿಷ್ ಅನುವಾದ: ರಾಮಕೃಷ್ಣ ಗಣೇಶ ಹರ್ಷೆ), ಡೆಕ್ಕನ್ ಕಾಲೇಜ್, ಪೂನಾ, ೧೯೫೪.</p>
			<p>೧೨. ರಾಜಪುರೋಹಿತ, ಬಿ.ಬಿ. ಡಾ|, <em>ಭಾಷೆ ಮತ್ತು ಅರ್ಥಗಳ ಗುಟ್ಟು</em>, ಡಾ| ಬಿ.ಬಿ. ರಾಜಪುರೋಹಿತ ಪ್ರಕಾಶನ, ಸರಸ್ವತೀಪುರಂ, ಮೈಸೂರು, ೨೦೦೫</p>
			<p>೧೩. ರಾಜೇಗೌಡ ಹೊಸಹಳ್ಳಿ, <em>ಹಾಸನ ಜಿಲ್ಲೆಯ ಸ್ಥಳನಾಮಗಳು</em>, ಹೊಯ್ಸಳ ಸಂಪದ, ಸಂ. ಮಳಲಿ ವಸಂತಕುಮಾರ್, ೬೫ನೇ ಕನ್ನಡ ಸಾಹಿತ್ಯ ಸಮ್ಮೇಳನ, ೧೯೯೬, ಹಾಸನ, ಪುಟ ೧೩೬</p>
			<p>೧೪. ಸ್ವಾಮಿನಾಥ ಐಯರ್ ಆರ್., <em>ಡ್ರವಿಡಿಯನ್ ಥಿಯರೀಸ್,</em> ಮದ್ರಾಸ್ ಲಾ ಜರ್ನಲ್ ಆಫಿ಼ಸ್, ಮದ್ರಾಸ್, ೧೯೭೫.</p>
			<p><strong>೨. ವ್ಯಾಕರಣಗಳು:</strong></p>
			<p>೧. ಅಬ್ದುಲ್ ಬಷೀರ್, ಜಿ. ಪ್ರೊ|, ಶಬ್ದಮಣಿದರ್ಪಣ ದೀಪಿಕೆ, ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೯೯</p>
			<p>೨. ಕೇಶಿರಾಜ (ಕಾಲ: ೧೨೬೦), ಶಬ್ದಮಣಿ ದರ್ಪಣ, (ಸಂ: ಡಿ ಎಲ್ ನರಸಿಂಹಾಚಾರ್), ಶಾರದಾಮಂದಿರ, ಮೈಸೂರು, ೧೯೬೮.</p>
			<p>೩. ಕೇಶಿರಾಜ (ಕಾಲ: ೧೨೬೦), ಶಬ್ದಮಣಿ ದರ್ಪಣ, ಪರಿಷ್ಕೃತ ಪಠ್ಯ, (ಸಂ. ಟಿ ವಿ ವೆಂಕಟಾಚಲ ಶಾಸ್ತ್ರೀ), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೭.</p>
			<p>೪. ನಾಗವರ್ಮ, ಕಾವ್ಯಾವಲೋಕನಂ, (ಸಂ. ನರಸಿಂಹಾಚಾರ್ ಆರ್.), ಮೈಸೂರು ವಿಶ್ವವಿದ್ಯಾನಿಲಯ, ೧೯೬೭.</p>
			<p>೫. ವರದರಾಜ, ಲಘು (ಸಿದ್ಧಾಂತ) ಕೌಮುದೀ (ಸಂಸ್ಕೃತ) (ಸಂ. ಜೇಮ್ಸ್ ಆರ್. ಬಲ್ಲಂಟೈನ್), ಮೋತಿಲಾಲ್ ಬನಾರಸೀದಾಸ್, ನವದೆಹಲಿ, ೧೯೭೬.</p>
			<p>೬. ವುರ್ಥ್, ಡಬ್ಳ್ಯು.ಜಿ., ಹಳೆಗನ್ನಡ ವ್ಯಾಕರಣ ಸೂತ್ರಗಳು,ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, (ಬಾಸೆಲ್ ಮಿಷನ್ ಪ್ರಕಟಣೆ, ಪ್ರಥಮ ಮುದ್ರಣ ೧೮೬೯ (ಪುನರ್ಮುದ್ರಣ: ೨೦೦೪)</p>
			<p>೭. ಶ್ರೀನಿವಾಸರಾಘವಾಚಾರ್ಯ ಟಿ. ಮತ್ತು ಕೃಷ್ಣಪ್ಪ ಬಿ., ಕನ್ನಡ ಕೈಪಿಡಿ (ಸಂಪುಟ ೧, ಹಳೆಗನ್ನಡ ವ್ಯಾಕರಣ), ಪ್ರಸಾರಾಂಗ, ಮೈಸೂರುವಿಶ್ವವಿದ್ಯಾನಿಲಯ, ಮೈಸೂರು, ೧೯೬೯</p>
			<p><strong>೩. ಕೋಶಗಳು:</strong></p>
			<p>೧. ಅಮರಸಿಂಹ, <em>ಅಮರಕೋಶ,</em> (ಸಂ. ರಂಗನಾಥಶರ್ಮ ಎನ್.), ಕಾವ್ಯಾಲಯ ಪ್ರಕಾಶನ, ಮೈಸೂರು, ೧೯೭೫.</p>
			<p>೨. ಅಮರಸಿಂಹ, <em>ಅಮರಕೋಶ,</em> (ಸಂ. ಲೂಯಿ ರೈಸ್ ಮತ್ತು ಎನ್. ಬಾಲಸುಬ್ರಹ್ಮಣ್ಯ), ಪ್ರಸಾರಾಂಗ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೮೯</p>
			<p>೩. ಹಲಾಯುಧ ಅಭಿಧಾನ ರತ್ನಮಾಲಾ (ನಾಗವರ್ಮನ ಕರ್ಣಾಟಕ ಟೀಕೆ), ಸಂ. ಎ. ವೆಂಕಟರಾವ್, ಎಚ್. ಶೇಷಯ್ಯಂಗಾರ್, ಮದ್ರಾಸ್ ವಿಶ್ವವಿದ್ಯಾನಿಲಯ, ೧೯೮೦</p>
			<p>೪. <em>ಅವಳಿ ಪಡೆನುಡಿಕೋಶ,</em> (ಸಂ. ಮರುಳಯ್ಯ ಸಾ.ಶಿ., ಉಮಾದೇವಿ ಮತ್ತು ಬಸವರಾಜ ಆರ್.) ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೯೮,</p>
			<p>೫. <em>ಇಂಗ್ಲಿಷ್-ಕನ್ನಡ ಕೋಶ</em> (ಸಂ. ಜಿ಼ಗ್ಲರ್ ಎಫ್., ಏಷ್ಯನ್ ಎಜುಕೇಷನಲ್ ಸರ್ವಿಸಸ್, ನವದೆಹಲಿ, ೨೦೦೪</p>
			<p>೬. <em>ಓಷಧಿಕೋಶಂ</em>, (ಸಂ: ವೆಂಕಟರಾವ್ ಎ., ಶೇಷಯ್ಯಂಗಾರ್ ಎಚ್.), ಮದ್ರಾಸ್ ವಿಶ್ವವಿದ್ಯಾಲಯ ಕರ್ಣಾಟಕ ಗ್ರಂಥಮಾಲೆ-೭, ೧೯೪೦;</p>
			<p>೭. <em>ಕನ್ನಡ ನಿಘಂಟು,</em> ಸಂಪುಟ ೧, ೨ಮತ್ತು ೩, ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೭೭;</p>
			<p>೮. <em>ಕನ್ನಡ ವಿಶ್ವಕೋಶ,</em> ಸಂಪುಟ ೧-೩, ಪ್ರಸಾರಾಂಗ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು.</p>
			<p>೯. <em>ಕನ್ನಡ-ಇಂಗ್ಲೀಷ್ ನಿಘಂಟು,</em> (ಸಂ. ಕಿಟೆಲ್, ರೆವೆರೆಂಡ್ ಎಫ಼್), ಏಷ್ಯನ್ ಎಜುಕೇಷನಲ್ ಸರ್ವಿಸಸ್, ನವದೆಹಲಿ,೧೯೮೩ (ಮಂಗಳೂರಿನ ಬಾಸೆಲ್ ಮಿಷನ್ ಪ್ರಕಾಶನದ ೧೮೯೪ರ ಆವೃತ್ತಿಯ ಮರುಮುದ್ರಣ);</p>
			<p>೧೦. <em>ಕರ್ನಾಟಕ ನಿಘಂಟು</em> (ಸಂ: ಎಸ್ ಜಿ ನರಸಿಂಹಾಚಾರ್ಯ, ಮಂ ಅ. ರಾಮಾನುಜಯ್ಯಂಗಾರ್), ಕರ್ನಾಟಕ ಕಾವ್ಯಮಂಜರಿ ಪ್ರಕಾಶನ, ಮೈಸೂರು, ೧೮೯೩;</p>
			<p>೧೧. ಮ್ಯಾಕ್‍ಡೊನಾಲ್ಡ್ ಎ.ಎ. ಮತ್ತು ಕೀಥ್ ಎ.ಬಿ., <em>ಇಂಡೆಕ್ಸ್ ಆಫ಼್ ವೇದಿಕ್ ನೇಮ್ಸ್ ಎಂಡ್ ಸಬ್ಜೆಕ್ಟ್‍ಸ್,</em> ಮೋತಿಲಾಲ್ ಬನಾರಸೀದಾಸ್, ನವದೆಹಲಿ, ೧೯೮೨.</p>
			<p>೧೨. <em>ಯಕ್ಷಗಾನ ಪದಕೋಶ,</em> (ಸಂ: ಪ್ರಭಾಕರ ಜೋಶಿ ಎಂ.), ಪ್ರಾದೇಶಿಕ ಜಾನಪದ ರಂಗಕಲೆಗಳ ಅಧ್ಯಯನ ಕೇಂದ್ರ, ಉಡುಪಿ, ೧೯೯೪.</p>
			<p><strong>೪. ಹಕ್ಕಿಗಳ ಬಗ್ಗೆ ಮಾಹಿತಿ ಗ್ರಂಥಗಳು:</strong></p>
			<p>೧. ಅರಸೀಕೆರೆ ಯೋಗಾನಂದ, <em>ಹಾರೋಣ ಬಾ,</em> (ಈಗ ಹಸ್ತಪ್ರತಿ ರೂಪದಲ್ಲಿರುವ ಪುಸ್ತಕ) ನಿರಂತರ ಪ್ರಕಾಶನ, ಸರಸ್ವತೀಪುರಂ, ಮೈಸೂರು-೫೭೦ ೦೦೯.</p>
			<p>೨. ಕೃಷ್ಣಮೂರ್ತಿ ಎಚ್. ಆರ್., <em>ಹಕ್ಕಿಗಳನ್ನು ಗುರುತಿಸು,</em> ಕರ್ನಾಟಕ ರಾಜ್ಯ ವಿಜ್ಞಾನ ಪರಿಷತ್ತು, ಬೆಂಗಳೂರು, ೧೯೯೩.</p>
			<p>೩. <em>ಜ್ಞಾನಗಂಗೋತ್ರಿ</em> (ಕಿರಿಯರ ವಿಶ್ವಕೋಶ, ಸಂ. ನಿರಂಜನ), ಸಂಪುಟ ೨ (ಜೀವಜಗತ್ತು), ಬೆಂಗಳೂರು, ೧೯೭೧.</p>
			<p>೪. ನರಸಿಂಹನ್ ಎಸ್.ವಿ. ಡಾ|, <em>ಕೊಡಗಿನ ಖಗರತ್ನಗಳು,</em> ಕೊಡಗು ವನ್ಯಜೀವಿ ಸಮಾಜ ಪ್ರಕಟಣೆ, ಮಡಿಕೇರಿ-೧, ೨೦೦೪.</p>
			<p>೫. ನಿಸಾರ್ ಅಹಮದ್ ಕೆ.ಎಸ್., <em>ಹಕ್ಕಿಗಳು,</em> (ಸಂ: ನಾರಾಯಣ ರಾವ್ ಜಿ.ಟಿ.), ಐ.ಬಿ.ಎಚ್. ಪ್ರಕಾಶನ, ಬೆಂಗಳೂರು, ೧೯೭೭.</p>
			<p>೬. ಪೂರ್ಣಚಂದ್ರ ತೇಜಸ್ವಿ, <em>ಮಿಂಚುಳ್ಳಿ (ಕನ್ನಡ ನಾಡಿನ ಹಕ್ಕಿಗಳು),</em> ಪುಸ್ತಕಪ್ರಕಾಶನ, ಮೈಸೂರು, ೧೯೯೬.</p>
			<p>೭. ಪೂರ್ಣಚಂದ್ರ ತೇಜಸ್ವಿ, <em>ಹಕ್ಕಿ-ಪುಕ್ಕ,</em> ಪುಸ್ತಕಪ್ರಕಾಶನ, ಮೈಸೂರು, ೨೦೦೩.</p>
			<p>೮. ಸಲೀಂ ಅಲಿ, ಡಾ| ಮತ್ತು ಶ್ರೀಮತಿ ಲಯೀಖ್ ಫ಼ತೇ ಅಲಿ, <em>ಸಾಮಾನ್ಯ ಪಕ್ಷಿಗಳು</em> (ಕನ್ನಡ ಅನುವಾದ: ನಾಯ್ಡು ಜಿ.ವಿ.ಬಿ.), ನ್ಯಾಷನಲ್ ಬುಕ್ ಟ್ರಸ್ಟ್, ನವದೆಹಲಿ, ೧೯೯೬.</p>
			<p><strong>೫. ಕನ್ನಡ ಸಾಹಿತ್ಯ ಚರಿತ್ರೆಗಳು:</strong></p>
			<p>೧. <em>ಕರ್ಣಾಟಕ ಕವಿಚರಿತೆ</em> (ಸಂ: ನರಸಿಂಹಾಚಾರ್, ಆರ್), ಸಂಪುಟ ೧ ರಿಂದ ೩; ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೫.</p>
			<p>೨. <em>ಕನ್ನಡ ಕೈಪಿಡಿ,</em> (ಸಂ: ಶ್ರೀಕಂಠಯ್ಯ, ಬಿ ಎಂ.) ಸಂಪುಟ ೨, ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೭೦</p>
			<p>೩. ಮುಗಳಿ ರಂ. ಶ್ರೀ., <em>ಕನ್ನಡ ಸಾಹಿತ್ಯ ಚರಿತ್ರೆ,</em> ಉಷಾ ಸಾಹಿತ್ಯ ಮಾಲೆ, ಮೈಸೂರು, ೧೯೬೮.</p>
			<p>೪. ಶಾಮರಾಯ ತ. ಸು., <em>ಕನ್ನಡ ಸಾಹಿತ್ಯ ಚರಿತ್ರೆ,</em> ತಳುಕಿನ ವೆಂಕಣ್ಣಯ್ಯನವರ ಸ್ಮಾರಕ ಗ್ರಂಥಮಾಲೆ, ಮೈಸೂರು, ೨೦೦೧.</p>
			<p><strong>೬. ಅವಲೋಕಿಸಿದ ಕಾವ್ಯಗ್ರಂಥಗಳು:</strong></p>
			<p>೧. ಅಕ್ಕಮಹಾದೇವಿ, ಮಹಾದೇವಿಯಕ್ಕನ ವಚನ-ಚಿಂತನ, (ಸಂ. ಅನ್ನದಾನೀಶ್ವರ ಮಹಾಸ್ವಾಮಿಗಳು), ಜಗದ್ಗುರು ಶ್ರೀ ಶಿವರಾತ್ರೀಶ್ವರ ಗ್ರಂಥಮಾಲೆ, ಮೈಸೂರು, ೨೦೦೧.</p>
			<p>೨. ಅನಾಮಕ ಜಾನಪದ ಕವಿ, ಗೋವಿನ ಕತೆಯ ಹಾಡು, (ಸಂಪಾದಕರು ದಿ| ಟಿ. ಕೇಶವಭಟ್ಟ), ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೯೮,</p>
			<p>೩. ಆಂಡಯ್ಯ, ಕಬ್ಬಿಗರ ಕಾವ, (ಸಂ: ಆರ್ ವಿ ಕುಲಕರ್ಣಿ), ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೭೭.</p>
			<p>೪. ಎಲ್ಲ ಪುರಾತನರ ವಚನಗಳು, ಸಂಪಾದಕರು: ವೀರಣ್ಣ ರಾಜೂರ (ಸಂಪುಟ ೧), ಶಿರೂರ, ಬಿ.ವಿ. (ಸಂ. ೨), ಮಧು ವೆಂಕಾರೆಡ್ಡಿ (ಸಂ. ೩), ಶ್ರೀ ಜಗದ್ಗುರು ಶಿವರಾತ್ರೀಶ್ವರ ಗ್ರಂಥಮಾಲೆ, ಮೈಸೂರು, ೨೦೦೬.</p>
			<p>೫. ಕನಕದಾಸ, ನಳಚರಿತ್ರೆ, (ಸಂ: ಹಾತೂರು ಶಂಕರನಾರಾಯಣ ಭಟ್ಟ), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೪.</p>
			<p>೬. ಗೋವಿಂದ ವೈದ್ಯ, ಕಂಠೀರವ ನರಸರಾಜ ವಿಜಯಂ, (ಸಂ: ಶಾಮಾಶಾಸ್ತ್ರಿ, ಆರ್.), ಕನ್ನಡ ಅಧ್ಯಯನ ಸಂಸ್ಥೆ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೭೧.</p>
			<p>೭. ಚಾವುಂಡರಾಯ, ಲೋಕೋಪಕಾರ (ಸಂಪಾದಕರು: ಶೇಷ ಅಯ್ಯಂಗಾರ್ ಎಚ್.), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೨.</p>
			<p>೮. ದಾಮೋದರ ಶೆಟ್ಟಿ ನಾ. ಡಾ|, ಮುದ್ದಣನ ಶಬ್ದಪ್ರತಿಭೆ, ಪುಟ ೨೫. ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೪.</p>
			<p>೯. ದುರ್ಗಸಿಂಹ, ಕನ್ನಡ ಪಂಚತಂತ್ರ, (ಸಂ. ಗುಂಡ್ಮಿ ಚಂದ್ರಶೇಖರ ಐತಾಳ), ಕನ್ನಡ ಸಾಹಿತ್ಯ ಪರಿಷತ್, ಬೆಂಗಳೂರು, ೨೦೦೩.</p>
			<p>೧೦. ನಂಜುಂಡಕವಿ, ರಾಮನಾಥಚರಿತ, (ಸಂ: ಎಚ್. ದೇವೀರಪ್ಪ), ಪ್ರಾಚ್ಯ ವಿದ್ಯಾ ಸಂಶೋಧನಾಲಯ, ಮೈಸೂರು, ೧೯೬೪.</p>
			<p>೧೧.ನಯಸೇನ, ಧರ್ಮಾಮೃತ, (ಸಂ: ಶಾಮಾಶಾಸ್ತ್ರಿ ಆರ್.), ಮೈಸೂರು ವಿಶ್ವವಿದ್ಯಾನಿಲಯ, ಪ್ರಾಚ್ಯ ಸಂಶೋಧಾನಾಲಯ ಪ್ರಕಟಣೆ, ಮೈಸೂರು, ೧೯೨೬.</p>
			<p>೧೨. ನರಹರಿ (ಕುಮಾರ ವಾಲ್ಮೀಕಿ), ತೊರವೆ ರಾಮಾಯಣ, (ಸಂ: ಕೃಷ್ಣಮೂರ್ತಿ, ಕೆ. ಎಸ್.) ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೨.</p>
			<p>೧೩. ಪಂಪ, ಪಂಪಭಾರತ (ವಿಕ್ರಮಾರ್ಜುನ ವಿಜಯ), (ಸಂ: ಎನ್. ಅನಂತ ರಂಗಾಚಾರ್), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೨;</p>
			<p>೧೪. ಪರಮೇಶ್ವರಭಟ್ಟ, ಎಸ್.ವಿ., ಕನ್ನಡ ಕಾಳಿದಾಸ ಮಹಾ ಸಂಪುಟ, ಮಂಗಳೂರು, ೧೯೭೫.</p>
			<p>೧೫. ಪುರಂದರದಾಸ, ಪುರಂದರ ಸಾಹಿತ್ಯ ದರ್ಶನ ಸಂಪುಟ ೩, (ಸಂಪಾದಕರು: ಎಸ್ ಕೆ ರಾಮಚಂದ್ರರಾವ್), ಕನ್ನಡ ಮತ್ತು ಸಂಸ್ಕೃತಿ ನಿರ್ದೇಶನಾಲಯ, ಬೆಂಗಳೂರು, ೧೯೮೫.</p>
			<p>೧೬. ಬೊಂಬೆಯ ಲಕ್ಕ, ಹರಿಶ್ಚಂದ್ರ ಸಾಂಗತ್ಯ, (ಸಂ: ಬಸವಾರಾಧ್ಯ ಎನ್.), ಮೈಸೂರು ಸಂಸ್ಥಾನದ ವಯಸ್ಕರ ಶಿಕ್ಷಣ ಸಮಿತಿ, ಮೈಸೂರು, ೧೯೫೪.</p>
			<p>೧೭. ಮಲ್ಲಿಕಾರ್ಜುನ, ಸೂಕ್ತಿಸುಧಾರ್ಣವ, (ಸಂ. ಅನಂತರಂಗಾಚಾರ್), ಕನ್ನಡ ಅಧ್ಯಯನ ಕೇಂದ್ರ, ಮೈಸೂರು ವಿಶ್ವವಿದ್ಯಾಲಯ, ಮೈಸೂರು, ೧೯೭೨;</p>
			<p>೧೮. ಮುದ್ದಣ, ಶ್ರೀರಾಮಾಶ್ವಮೇಧ, (ಸಂ: ತೆಕ್ಕುಂಜೆ ಗೋಪಾಲಕೃಷ್ಣ ಭಟ್ಟ ಮತ್ತು ಪಾದೇಕಲ್ಲು ವಿಷ್ಣುಭಟ್ಟ), ಮುದ್ದಣ ಪ್ರಕಾಶನ, ಮಂಗಳೂರು, ೨೦೦೬.</p>
			<p>೧೯. ಮುಮ್ಮಡಿ ಕೃಷ್ಣರಾಜ ಒಡೆಯರ್, <em>ಶಕ್ತಿನಿದಧಿ</em>, ಪ್ರಾಚ್ಯ ಸಂಶೋಧನಾಲಯ, ಮೈಸೂರು, ವರ್ಷ೧೯೯೭.</p>
			<p>೨೦. ಮುಮ್ಮಡಿ ಕೃಷ್ಣರಾಜ ಒಡೆಯರ್, <em>ಶ್ರೀ ವಿಷ್ಣುನಿದಧಿ</em>, ಪ್ರಾಚ್ಯ ಸಂಶೋಧನಾಲಯ, ಮೈಸೂರು, ವರ್ಷ೨೦೦೨.</p>
			<p>೨೧. <em>ಮೋಳಿಗೆ ಮಾರಯ್ಯನ ವಚನಗಳು</em>, (ಸಂಪಾದಕರು: ಪ್ರೊ| ಬಿ. ಎಸ್. ಸಣ್ಣಯ್ಯ), ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೬೯.</p>
			<p>೨೨. ರಮೇಶ್, ಬೆ.ಗೋ., ಜನಪ್ರಿಯ ೩೦ಂ ಸ್ಥಳನಾಮಗಳು, ಸಂತೋಷ್ ಪ್ರಕಾಶನ, ಬೆಂಗಳೂರು-೪೦, ೧೯೮೮.</p>
			<p>೨೩. ರಾಘವಾಂಕ, ಸೋಮನಾಥ ಚಾರಿತ್ರ, (ಸಂ: ಆರ್. ಸಿ. ಹಿರೇಮಠ, ಮತ್ತು ಎಂ.ಎಸ್. ಸುಂಕಾಪುರ), ಕರ್ನಾಟಕ ವಿಶ್ವವಿದ್ಯಾಲಯ ಪ್ರಕಾಶನ, ಧಾರವಾಡ, ೧೯೬೧.</p>
			<p>೨೪. ಲಕ್ಷ್ಮೀಶ (ಸು. ೧೬೦ಂ), <em>'ಜೈಮಿನಿ ಭಾರತ'</em>, (ಸಂ. ಪ್ರೊ| ಸಣ್ಣಯ್ಯ, ಬಿ,ಎಸ್., ರಾಮೇಗೌಡ, ಡಾ|), ಪ್ರಸಾರಾಂಗ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೯೩.</p>
			<p>೨೫. ವಿರೂಪಾಕ್ಷ ಪಂಡಿತ(೧೫೮೪), <em>'ಚೆನ್ನಬಸವಪುರಾಣ'</em> ೫೩:೨೪, (ಸಂ: ಬಸವನಾಳ ಶಿ. ಶಿ.), ಲಿಂಗಾಯತ ವಿದ್ಯಾಭಿವೃದ್ಧಿ ಸಂಸ್ಥೆ, ಧಾರವಾಡ, ೧೯೩೪;</p>
			<p>೨೬. ವಿವಿಧ ಕವಿಗಳು, ಕನ್ನಡ ಬಾವುಟ, (ಸಂ: ಬಿ.ಎಂ.ಶ್ರೀ.), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೧೯೭೨,</p>
			<p>೨೭. ವಿವಿಧ ಲೇಖಕರು, <em>ಬಸವೇಶ್ವರರ ಸಮಕಾಲೀನರು</em>, (ಹೆಸರಾಂತ ಶಿವಶರಣರನ್ನು ಕುರಿತು ಬರೆದ ಲೇಖನಗಳು), ಬಸವ ಸಮಿತಿ, ಬೆಂಗಳೂರು, ೧೯೭೬.</p>
			<p>೨೮. ಶಿವಕೋಟ್ಯಾಚಾರ್ಯ, <em>'ವಡ್ಡಾರಾಧನೆ'</em>, (ಸಂ: ನರಸಿಂಹಾಚಾರ್, ಡಿ.ಎಲ್.), ಕನ್ನಡ ಮತ್ತು ಸಂಸ್ಕೃತಿ ನಿರ್ದೇಶನಾಲಯ, ಬೆಂಗಳೂರು, ೧೯೯೮.</p>
			<p>೨೯. ಶಿಶುಮಾಯಣ, ತ್ರಿಪುರದಹನ ಸಾಂಗತ್ಯ, (ಸಂಪಾದಕರು: ಬಸವಾರಾಧ್ಯ ಎನ್.), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೦.</p>
			<p>೩೦. ಸಂಚಿಯ ಹೊನ್ನಮ್ಮ, ಹದಿಬದೆಯ ಧರ್ಮ, (ಸತೀಗೀತೆ ಎಂಬ ಹೆಸರಿನಲ್ಲಿ ಸಂಗ್ರಹ, ಸಂ: ನರಸಿಂಹ ಶಾಸ್ತ್ರಿ, ಕೆ.), ಉಷಾ ಸಾಹಿತ್ಯ ಮಾಲೆ, ಮೈಸೂರು, ೧೯೫೫.</p>
			<p>೩೧. ಸತ್ಯನಾರಾಯಣ ರಾ., ಮೈಸೂರಿನ ನಾಲ್ವರು ಸಂಗೀತಗಾರರು, ಬ್ರಹ್ಮವಿದ್ಯಾ ಶ್ರೀ ವಿದ್ಯಾ ಪ್ರತಿಷ್ಠಾನ ಮತ್ತು ಅರಸು ಜನಾಂಗ ಪ್ರಕಟಣೆ, ಮೈಸೂರು, ೨೦೦೬.</p>
			<p>೩೨. ಸರ್ವಜ್ಞ, ಸರ್ವಜ್ಞನ ವಚನಗಳು, (ಸಂ: ಉತ್ತಂಗಿ ಚನ್ನಪ್ಪ), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೫.</p>
			<p>೩೩. ಸೋಮರಾಜ, ಉದ್ಭಟ ಕಾವ್ಯ, (ಸಂ: ವಿದ್ಯಾಶಂಕರ್ ಎಸ್.), ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೧.</p>
			<p>೩೪. ಹರಿಹರ, ಗಿರಿಜಾಕಲ್ಯಾಣ ಮಹಾಪ್ರಬಂಧಂ, (ಸಂ: ಎಂ ಜಿ ನಂಜುಂಡಾರಾಧ್ಯ), ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, ೨೦೦೪.</p>
			<p>೩೫. ಹರಿಹರ, ಬಸವರಾಜ ದೇವರ ರಗಳೆ, (ಸಂಪಾದಕರು: ವೆಂಕಣ್ಣಯ್ಯ, ಟಿ. ಎಸ್.), ತಳುಕಿನ ವೆಂಕಣ್ಣಯ್ಯ ಸ್ಮಾರಕ ಗ್ರಂಥಮಾಲೆ, ಮೈಸೂರು, ೨೦೦೧.</p>
			<p><strong>೭. ಅಡಿಟಿಪ್ಪಣಿಯಲ್ಲಿ ಉಲ್ಲೇಖಿತ ಇತರ ಗ್ರಂಥಗಳು:</strong></p>
			<p>೧. <em>ಆಂಡಯ್ಯ</em> (ಕವಿ ಕಾವ್ಯ ವಿಮರ್ಶೆ), (ಸಂ: ರಂ.ಶ್ರೀ ಮುಗಳಿ), ಶಾಂತಿ ಸೇವಾ ಸದನ, ಸೇಡಬಾಳ, ವಿಜಾಪುರ, ಬಾಗಲಕೋಟೆ ಜಿಲ್ಲೆ, ೧೯೪೯</p>
			<p>೨. ಗದ್ದಿಗೀಮಠ, ಬಿ,ಎಸ್. ಡಾ|, <em>ಕನ್ನಡ ಜಾನಪದ ಗೀತೆಗಳು</em>, ಹಾಸ್ಯದ ಹಾಡುಗಳು ಅಧ್ಯಾಯ, ಪುಟ ೬೧, ಕರ್ನಾಟಕ ವಿಶ್ವವಿದ್ಯಾಲಯ, ಧಾರವಾಡ, ೧೯೬೩.</p>
			<p>೩. ಡಾ| ಗುರುಬಸವೇಗೌಡ, <em>ಆಓ-ಇಂಗ್ಲೀಷ್-ಹಿಂದಿ ನಿಘಂಟು</em>, ಭಾರತೀಯ ಭಾಷಾ ಕೇಂದ್ರ ಸಂಸ್ಥೆ, ಮೈಸೂರು, ೧೯೯೫.</p>
			<p>೪. ಚಿದಾನಂದಮೂರ್ತಿ, ಎಂ. ಡಾ| <em>ಮಿಡುಕು-ಹುಡುಕು</em>, ಪುಟ ೪೪೪. ಸಪ್ನಾ ಬುಕ್ ಹೌಸ್, ಬೆಂಗಳೂರು, ೨೦೦೪.</p>
			<p>೫. ತೀ.ನಂ.ಶ್ರೀ., ಕುದುರೆ ಲೇಖನ, <em>ಸಮಾಲೋಕನ</em> ಗ್ರಂಥ, ಶಾರದಾಮಂದಿರ ಪ್ರಕಟಣೆ, ೧೯೫೮.</p>
			<p>೬. ತೀನಂಶ್ರೀ., <em>ಅಫ಼್ರಿಕೇಟ್ಸ್ ಇನ್ ಕನ್ನಡ ಸ್ಪೀಚ್ ಎಂಡ್ ಅದರ್ ಲಿಂಗ್ವಿಸ್ಟಿಕ್ ಪೇಪರ್ಸ್</em>, ಭಾರತೀಯ ಭಾಷಾ ಸಂಸ್ಥಾನ, ಮೈಸೂರು, ೧೯೯೪.</p>
			<p>೭. ಪಂಜೆ ಮಂಗೇಶರಾಯರು, <em>ಪಂಜೆ ಅವರ ಕೃತಿಗಳು</em>, ಸಂಪುಟ ೪, ಪ್ರಬಂಧಗಳು ಮತ್ತು ಸಂಶೋಧನ ಲೇಖನಗಳು, ಓರಿಯಂಟ್ ಲಾಂಗ್‍ಮನ್ಸ್ ಪ್ರಕಾಶನ, ಬೆಂಗಳೂರು, ೧೯೭೩.</p>
			<p>೮. ಬುಹ್‍ಲರ್ ಜಿ., <em>ದ ಲಾಹ್‍ಸ್ ಆಫ್ ಮನು</em>, ಮೋತಿಲಾಲ ಬನಾರಸೀ ದಾಸ್, ನವದೆಹಲಿ, ೧೯೮೮,</p>
			<p>೯. ಬೋಳುವಾರು ಮಹಮದ್ ಕುಂಞಿ, <em>ತಟ್ಟು ಚಪ್ಪಾಳೆ, ಪುಟ್ಟ ಮಗು</em> ಶಿಶುಗೀತೆಗಳ ಸಂಕಲನ, ದಿವ್ಯಾ ಪ್ರಕಾಶನ, ಬೆಂಗಳೂರು, ೧೯೯೧.</p>
			<p>೧೦. <em>ಮಕ್ಕಳ ಸಾಹಿತ್ಯ</em> (ಸಂ: ಸೀತಾರಾಮಯ್ಯ, ಎಂ.ವಿ.), ವಿಶ್ವಕನ್ನಡ ಸಮ್ಮೇಳನ ಪ್ರಕಾಶನ, <em>ಮೈಸೂರು, ೧೯೮೩.</em></p>
			<p>೧೧. <em>ಮನುಸ್ಮೃತಿ</em>, ಕುಲ್ಲೂಕಭಟ್ಟ ಭಾಷ್ಯ ಸಹಿತ, ಮೋತೀಲಾಲ್ ಬನಾರಸೀದಾಸ್ ಪ್ರಕಾಶನ, ನವದೆಹಲಿ, ೧೯೯೦.</p>
			<p>೧೨. <em>ಯಾಜ್ಞವಲ್ಕ್ಯ ಸ್ಮೃತಿ</em>, ವಿಜ್ಞಾನೇಶ್ವರ ಪ್ರಣೀತ ಮಿತಾಕ್ಷರ ವ್ಯಾಖ್ಯಾಸಮೇತ , ಚೌಖಾಂಬಾ ಸಂಸ್ಕೃತ ಸಂಸ್ಥಾನ ಪ್ರಕಾಶನ, ವಾರಣಸೀ, ೧೯೯೪</p>
			<p>೧೩. ರಂಜಾನ್ ದರ್ಗಾ, <em>ಕಾವ್ಯ ಬಂತು ಬೀದಿಗೆ</em> ಕವನಸಂಕಲನ, ಯುವಪ್ರಜ್ಞೆ ಪ್ರಕಾಶನ, ಹುಬ್ಬಳ್ಳಿ, ೧೯೭೮</p>
			<p>೧೪. ರಾಗೌ, <em>ಜನಪದ ಆಟಗಳು</em>, ಸಂವಹನಪ್ರಕಾಶನ, ಮೈಸೂರು, ೨೦೦೧</p>
			<p>೧೫. ರಾಗೌ, <em>ನಮ್ಮ ಒಗಟುಗಳು</em>, ಒಗಟು ೧೯೬, ಪುಟ ೩೦; ಉಷಾ ಸಾಹಿತ್ಯಮಾಲೆ, ಮೈಸೂರು, ೧೯೭೦.</p>
			<p>೧೬.ಶಿವರುದ್ರಪ್ಪ, ಜಿ.ಎಸ್. ಡಾ|, <em>ಸೌಂದರ್ಯ ಸಮೀಕ್ಷೆ</em> , ತಳುಕಿನ ವೆಂಕಣ್ಣಯ್ಯ ಸ್ಮಾರಕ ಗ್ರಂಥಮಾಲೆ, ಮೈಸೂರು, ೧೯೬೫</p>
		</section>
		<section class="level2 numbered" id="id-009.10">
			<h2 class="level2-title" epub:type="title">೧೦ :: ಸಹೃದಯ ಸ್ಪಂದನ</h2>
			<section class="level3 numbered" id="id-009.10.01">
				<h3 class="level3-title" epub:type="title">ಅಮೆರಿಕದಲ್ಲಿ ಕನ್ನಡದ ರಾಯಭಾರಿ:</h3>
				<p>ಇದೊಂದು ವಿಶಿಷ್ಟ ಬಗೆಯ ರಾಯಭಾರ, ಕುರ್ಚಿಯಿಲ್ಲ, ಆಫೀಸಿಲ್ಲ; ತಿಂಗಳು ತಿಂಗಳು ಸಂಬಳ, ಪ್ರಚಾರ ಏನೂ ಇಲ್ಲ. ಆದರೂ ಕನ್ನಡ ಸಾಹಿತ್ಯ ಸಂಸ್ಕೃತಿಗಳ ಪ್ರಸಾರದ ಬಗ್ಗೆ, ಕನ್ನಡದ ಪ್ರಖ್ಯಾತ ಲೇಖಕರ ಉಪನ್ಯಾಸಗಳನ್ನು ಏರ್ಪಡಿಸಿ ಆ ಮೂಲಕ ಕನ್ನಡ ಸಂಬಂಧವಾದ ಚಿಂತನೆಯನ್ನು ಹಬ್ಬಿಸುವ ಬಗ್ಗೆ ತಮ್ಮ ಬಿಡುವನ್ನೆಲ್ಲ ಧಾರೆಯೆರೆದ ಕನ್ನಡ ಭಕ್ತರು ಅಮೆರಿಕಾದಲ್ಲಿದ್ದಾರೆ. .. .. ಡಾಕ್ಟರೋ, ಇಂಜಿನಿಯರೋ ಆಗಿದ್ದು, ಇರುವ ಕಾಲವೆಲ್ಲವೂ ತಮ್ಮ ವೃತ್ತಿ, ಸಂಸಾರಗಳಿಗೇ ಬೇಕಾಗಿದ್ದರೂ ಕನ್ನಡಕ್ಕಾಗಿ ತಲೆ ಕೆಡಿಸಿಕೊಳ್ಳುವ ಜನ ಬಹಳ ವಿಶಿಷ್ಟ ರೀತಿಯ ಜನ. ಅಮೆರಿಕದ ಮಂಚದ ಮೇಲೆ ಮಲಗಿದ್ದೂ ಕರ್ನಾಟಕದ, ಕನ್ನಡದ ಕನಸು ಕಾಣುವ ಇಂಥ ಜನರ ರಾಯಭಾರದಿಂದಾಗಿ ಕನ್ನಡದ ಗಂಧಗಾಳಿಗಳು ಪಶ್ಚಿಮಾರ್ಧ ಗೋಳದಲ್ಲೂ ಹಬ್ಬಿವೆ.</p>
				<p>ಕಳೆದ ಮೂವತ್ತೈದು ನಲವತ್ತು ವರ್ಷಗಳಿಂದಲೂ ಅನೇಕ ಕನ್ನಡಿಗರು ಅಮೆರಿಕಾದಲ್ಲಿದ್ದಾರೆ. .. .. ಹಳಬರು ತಾವಿರುವ ಸ್ಥಳಗಳಲ್ಲಿ ಕನ್ನಡ ಕೂಟಗಳನ್ನು ಸ್ಥಾಪಿಸಿಯೋ, ಅದರ ಅಧ್ಯಕ್ಷ ಕಾರ್ಯದರ್ಶಿಗಳಾಗಿಯೋ ದುಡಿದವರು. .. ಇವರೆಲ್ಲರ ಶ್ರಮದ ಫಲವಾಗಿ ಅಮೆರಿಕಾದ ಎಲ್ಲ ಮುಖ್ಯ ಪಟ್ಟಣಗಳಲ್ಲಿ ಕನ್ನಡಿಗರು ಒಟ್ಟಾಗಿ ಸೇರುವ, ಕನ್ನಡ ಪುಸ್ತಕಗಳನ್ನು ಓದಿ ಚರ್ಚಿಸುವ, ಪುಟ್ಟದಾದರೂ ಉಪಯುಕ್ತ ಲೈಬ್ರರಿಗಳನ್ನು ಸ್ಥಾಪಿಸುವ ಕೆಲಸ ನಡೆದಿದೆ.</p>
				<p>ಈ ಬಗೆಯ ಕನ್ನಡ ಪ್ರೇಮಿಗಳ ನಡುವೆ ಇಂದು ಬಹಳ ಢಾಳವಾಗಿ ಪ್ರಕಾಶಿಸುತ್ತಿರುವ ವ್ಯಕ್ತಿ ಎಂದರೆ ಎಸ್. ಕೆ. ಹರಿಹರೇಶ್ವರ. ಶಿವಮೊಗ್ಗದಿಂದ ಬಂದ ಈ ವ್ಯಕ್ತಿ ಅಲ್ಲಿಯ ಕನ್ನಡಿಗರಿಗೆ 'ಹರಿ' ಎಂದೇ ಪ್ರಸಿದ್ಧರು. ಹರಿ'ಮೇಲೆ ಹೇಳಿದವರಿಗಿಂತ ಹತ್ತು ಹೆಜ್ಜೆ ಮುಂದೆ ಹೋಗಿ 'ಅಮೆರಿಕನ್ನಡ' ಎಂಬ ಕನ್ನಡ ದ್ವೈಮಾಸಿಕವೊಂದನ್ನು ಹಲವು ವರ್ಷ ನಿಯಮಿತವಾಗಿ ಪ್ರಕಟಿಸಿದರು. ಸುಮಾರು ನೂರೈವತ್ತಕ್ಕೂ ಜನ ಕನ್ನಡಿಗರು ಈ ಪತ್ರಿಕೆಯಲ್ಲಿ ತಮ್ಮ ಲೇಖನಗಳನ್ನು ಪ್ರಕಟಿಸಿದ್ದಾರೆ. .. .. ಸಮರ್ಥ ಬರಹಗಾರರು ಈ ಪತ್ರಿಕೆಯಲ್ಲಿ ಬರೆದಿದ್ದಾರೆ ಮಾತ್ರವಲ್ಲ, .. .. ಅನೇಕ ಉದಯೋನ್ಮುಖ ಲೇಖಕರು ಈ ಪತ್ರಿಕೆಯ ಮೂಲಕ ಪ್ರಕಟವಾಗಿದ್ದಾರೆ. ಅಮೆರಿಕಾಕ್ಕೆ ಹೋಗಿದ್ದ ಗೋಪಾಲಕೃಷ್ಣ ಅಡಿಗ, ಭೈರಪ್ಪ, ಶಿವರುದ್ರಪ್ಪ, ಅನಂತಮೂರ್ತಿ, ದೊಡ್ಡರಂಗೇಗೌಡ- ಮೊದಲಾದ ಕನ್ನಡ ಸಾಹಿತಿಗಳ ಉಪನ್ಯಾಸಗಳನ್ನು ಬೇರೆ ಬೇರೆ ಪಟ್ಟಣಗಳಲ್ಲಿ ಏರ್ಪಡಿಸಲು, ನಿಲ್ಲಲು, ವಸತಿ ಒದಗಿಸಲು ಹರಿ ಶಕ್ತಿ ಮೀರಿ ದುಡಿದಿದ್ದಾರೆ. (ರಾಮಕೃಷ್ಣ ಹೆಗಡೆಯವರು ಮುಖ್ಯಮಂತ್ರಿಗಳಾಗಿದ್ದಾಗ ಕರ್ನಾಟಕ ಸರ್ಕಾರ ಯೋಜಿಸಿದ್ದ ಕ್ಷಾಮ ಪರಿಹಾರ ನಿಧಿಗೆ ಅಮೆರಿಕಾದಲ್ಲಿನ ಕನ್ನಡಿಗರಿಂದ ಹಣ ಸಂಗ್ರಹಿಸಿ ಸಹಸ್ರಾರು ಡಾಲರುಗಳ ದೊಡ್ಡ ಮೊತ್ತ ಕಳಿಸಿದ್ದಾರೆ.) ಹರಿಯ ಮನೆಯಲ್ಲಿರುವ ಸುಮಾರು ಎರಡು ಸಾವಿರಕ್ಕೂ ಮೀರಿದ ಉತ್ತಮ ಕನ್ನಡ ಪುಸ್ತಕಗಳ ಲೈಬ್ರರಿ ಎಷ್ಟೋ ಜನ ಕನ್ನಡ ಪ್ರೊಫೆಸರುಗಳ ಮನೆಯಲ್ಲೇ ಇಲ್ಲ.</p>
				<p>ಹರಿಯ ಪತ್ನಿ ನಾಗಲಕ್ಷ್ಮಿ ಅವರೂ ಸುಶಿಕ್ಷಿತೆ. ಎಂ. ಎ. ಮಾಡಿದವರು.. ಒಂದು ವೃತ್ತಿಗೆ ಸೇರಿ ತಿಂಗಳು ಕೈತುಂಬಾ ಸಂಬಳ ತರಬಲ್ಲ ಸಮರ್ಥೆ. .....ಅಮೆರಿಕನ್ನಡದಂಥ ಅರವತ್ತು ಪುಟಕ್ಕೂ ಮೀರಿದ ಪತ್ರಿಕೆ ಹಲವು ವರ್ಷ ನಡೆದದ್ದರ ಹಿಂದೆ ನಾಗಲಕ್ಷ್ಮಿಯ ಶ್ರದ್ಧಾಪೂರ್ವಕ ದುಡಿಮೆ ಇದೆ. ..</p>
				<p>ಹರಿಹರೇಶ್ವರ ಅಮೆರಿಕದಲ್ಲಿರುವ ಒಬ್ಬ ಕನ್ನಡಿಗರಡಿಯಾಳು. ಅವರು ಹದಿಮೂರು ವರ್ಷ 'ಅಮೆರಿಕನ್ನಡ' ಪತ್ರಿಕೆ ನಡೆಸಿ ಪ್ರವಾಹದ ವಿರುದ್ಧ ಈಜಿದವರು..... ಭಾರತೀಯ ಸಂಸ್ಕೃತ ಕನ್ನಡ ಸಾಹಿತ್ಯಗಳ ಬಗ್ಗೆ, ಭಾರತೀಯ ದರ್ಶನಶಾಸ್ತ್ರದ ಬಗ್ಗೆ ಅಮೆರಿಕದಲ್ಲಿರುವ ಕನ್ನಡಿಗರಿಗೆ ಏನೇ ಮಾಹಿತಿ ಬೇಕಾದರೂ ಅವರು ಸಂಪರ್ಕಿಸುವುದು ಹರಿಹರೇಶ್ವರರನ್ನು. ಅವರೊಂದು ಭಾರತೀಯ ರತ್ನ ಭಂಡಾಗಾರ.</p>
				<p class="text-right">
					<strong><em>-ಡಾ|| ಎನ್. ಎಸ್. ಲಕ್ಷ್ಮೀನಾರಾಯಣ ಭಟ್ಟ</em></strong><br />
					(ನಿವೃತ್ತ ನಿರ್ದೇಶಕರು, ಕನ್ನಡ ಅಧ್ಯಯನ ಕೇಂದ್ರ,<br />
					ಬೆಂಗಳೂರು ವಿಶ್ವವಿದ್ಯಾಲಯ)<br />
					[ಪ್ರಜಾವಾಣಿ]
				</p>
				<p class="vertical-delimiter" />
			</section>
			<section class="level3 numbered" id="id-009.10.02">
				<h3 class="level3-title" epub:type="title">ಎಲ್ಲಕ್ಕೂ ಮಿಗಿಲಾದ ಕನ್ನಡಾಭಿಮಾನ:</h3>
				<p>ಹರಿಹರೇಶ್ವರ, ನಾಗಲಕ್ಷ್ಮಿಯವರ ಮನೆ ಒಂದು ಸಾರಸ್ವತ ಪ್ರಪಂಚ. ಅಲ್ಲಿ ಸಾವಿರಾರು ಕನ್ನಡ ಪುಸ್ತಕಗಳಿವೆ. ಸಂಸ್ಕೃತ ಇಂಗ್ಲಿಷ್ ಭಾಷಾ ಕೃತಿಗಳು ಇವೆ. ಕಲೆ, ವಿಜ್ಞಾನ, ಸಾಹಿತ್ಯ, ಸಂಗೀತ, ಆತ್ಮ, ಆಧ್ಯಾತ್ಮ, ಧರ್ಮ, ದರ್ಶನ, ಗಣಕ, ಗಣಿತ, ಜ್ಯೋತಿಷ್ಯ, ಖಗೋಳ, ಕೋಶ, ವಿಶ್ವಕೋಶ- ಇವೇ ಮೊದಲಾದ ವಿಷಯಗಳಿಗೆ ಸಂಬಂಧಿಸಿದ ಗ್ರಂಥರಾಶಿ ಕಂಡು ಬೆರಗಾದೆ. ಇವು ಬರೀ ಪ್ರದರ್ಶನದ ಪುಸ್ತಕಗಳಾಗಿರಲಿಲ್ಲ, ಈ ದಂಪತಿಗಳು ಸವಿದುಬಿಟ್ಟ ಸಂಗ್ರಹಗಳಾಗಿದ್ದವು. .. ..</p>
				<p>'ಹರಿ' ನಿಜಕ್ಕೂ ಸವ್ಯಸಾಚಿ. ಇವರದು ಕವಿಚೇತನ. ಅನೇಕ ಸುಂದರ ಬಂಧುರ ಭಾವಗೀತೆಗಳನ್ನು ರಚಿಸಿ ಗ್ರಂಥ ರೂಪದಲ್ಲಿ ಹೊರತಂದಿದ್ದಾರೆ. ಗದ್ಯದಲ್ಲೂ ಇವರು ಎತ್ತಿದ ಕೈ. .. .. ಅವರ ಭಾಷಾ ಪ್ರಯೋಗದಲ್ಲಿ ಕಸುವಿದೆ, ಕಾಂತಿಯಿದೆ, ಸೈದ್ಧಾಂತಿಕ ಸ್ತರದಲ್ಲಿ ಇವರದೇ ಆದ ನಿರ್ದಿಷ್ಟ ನಿಲುವಿದೆ. ಎಲ್ಲಕ್ಕೂ ಮಿಗಿಲಾದ ಇವರ ಕನ್ನಡಾಭಿಮಾನ ಎಂಥವರನ್ನೂ ಮಂತ್ರಮುಗ್ಧರನ್ನಾಗಿಸುತ್ತದೆ. ಶ್ರೀಯುತರು ಸಹಸ್ರಾರು ಮೈಲಿಗಳಷ್ಟು ಅಂತರವಿರುವ ಕರ್ನಾಟಕ ಮತ್ತು ಸಂಯುಕ್ತ ಸಂಸ್ಥಾನಗಳ ನಡುವಣ ವಿಶಾಲವಾರಿಧಿಗೆ ಒಂದು ಸುಂದರ ಸ್ನೇಹಸೇತುವಾಗಿದ್ದಾರೆ. ಉತ್ತರ ಅಮೇರಿಕೆಯಲ್ಲಿ ಎಲ್ಲೇ ಹೋಗಿ ಯಾರನ್ನೇ ಕೇಳಿ ಹರಿಹರೇಶ್ವರರ ಹೆಸರು ಹೇಳದ ಕನ್ನಡಿಗ ಇಲ್ಲ. .. ..</p>
				<p>ಹರಿಹರೇಶ್ವರರ ಮತ್ತು ನಾಗಲಕ್ಷ್ಮಿ ಅವರದು ಅಪರೂಪ ದಾಂಪತ್ಯ. ಇಬ್ಬರೂ ಸರಳ, ಸಾತ್ವಿಕ ಹಾಗೂ ಸಜ್ಜನಿಕೆಯ ಸಾಕಾರಮೂರ್ತಿಗಳು. .. .. ''ಸತಿಪತಿಗಳೊಂದಾದ ಭಕ್ತಿ ಹಿತವಪ್ಪುದು ಶಿವಂಗೆ''- ಎನ್ನುತ್ತಾನೆ ಬಸವಣ್ಣ. ಅಂತಹ ಶಿವನಿಗೂ ಹಿತವಾದ ಪುಣ್ಯ ದಾಂಪತ್ಯ ಇವರದು. .. ..</p>
				<p class="text-right">
					<strong><em>-ಡಾ| ಸಾ.ಶಿ.ಮರುಳಯ್ಯ</em></strong><br />
					(ಕನ್ನಡ ಸಾಹಿತ್ಯ ಪರಿಷತ್ತಿನ ಮಾಜಿ ಅಧ್ಯಕ್ಷರು)<br />
					ಕುಪರ್‍ಟನೊ, ಕ್ಯಾಲಿಫೋರ್ನಿಯಾ, ಉತ್ತರ ಅಮೇರಿಕಾ<br />
					(<em>'ಮಾತಿನ ಮಂಟಪ'</em> ದ ಮುನ್ನುಡಿಯಿಂದ, ಆಗಸ್ಟ್ ೧೫, ೨೦೦೧)
				</p>
				<p class="vertical-delimiter" />
			</section>
			<section class="level3 numbered" id="id-009.10.03">
				<h3 class="level3-title" epub:type="title">ಹದವಾಗಿ ಬರೆಯಬಲ್ಲ ಶಕ್ತಿಯುಳ್ಳವರು:</h3>
				<p>ಪ್ರಿಯ ಮಿತ್ರರಾದ ಶ್ರೀ ಎಸ್. ಕೆ. ಹರಿಹರೇಶ್ವರರ ಸಾಗರೋತ್ತರ ಸಾಹಸಗಳು ಅನೇಕ. ಅಮೆರಿಕದ ಕನ್ನಡಿಗರನ್ನು ಭಾಷಾನುಬಂಧದಲ್ಲಿ ಒಂದುಗೂಡಿಸಿದ್ದು ....., ದಶಕಗಳು ಕಳೆದರೂ ತಮ್ಮ ಎದೆಗೂಡಿನ 'ಟುವ್ವಿ ಹಕ್ಕಿ'ಯನ್ನು ಹಾಡುಗೆಡದಂತೆ ಉಳಿಸಿಕೊಂಡಿರುವುದು....</p>
				<p>ಹರಿಹರೇಶ್ವರರ ಪದ್ಯಗಳು ಅಮೆರಿಕಾದಲ್ಲಿ ನೆಲೆಸಿರುವ ಅನ್ಯದೇಶೀಯನ -ವಿಶೇಷವಾಗಿ ಭಾರತೀಯನ ಅದರಲ್ಲೂ ಮಧ್ಯಮವರ್ಗದ ಕುಟುಂಬದಿಂದ ಬಂದ ಕನ್ನಡಿಗನೊಬ್ಬನ ಮಾನಸಿಕ ತುಡಿತಗಳನ್ನು ಪ್ರಾಮಾಣಿಕವಾಗಿ ಹಿಡಿದಿಡಲು ಪ್ರಯತ್ನಿಸುತ್ತವೆ. ಅವರಿಗೆ ಕನ್ನಡ ಭಾಷೆಯ ಸಹಜವಾದ ನುಡಿಗಟ್ಟು ಹೃದ್ಗತವಾಗಿದೆ. ಭಾವಕ್ಕೆ ಸಹಜವಾದ ಲಯದ ವಿನ್ಯಾಸವೂ ಅವರಿಗೆ ಸಿದ್ಧಿಸಿದೆ. ಹೀಗಾಗಿ ಅವರ ಎಲ್ಲ ರಚನೆಗಳಿಗೂ ಒಂದು ಹದ ಪ್ರಾಪ್ತವಾಗಿದೆ.</p>
				<p>ಹರಿಹರೇಶ್ವರ ಕನ್ನಡ ಕಾವ್ಯ ಪರಂಪರೆಯ ಅರಿವುಳ್ಳವರು. ಆದರೂ ಅಭಿವ್ಯಕ್ತಿಯ ಮಾತು ಬಂದಾಗ ಅವರು ಒಲಿದಿರುವುದು ಕನ್ನಡ ನವ್ಯ ಕಾವ್ಯದ ಅಭಿವ್ಯಕ್ತಿ ವಿಧಾನಕ್ಕೆ. ಸ್ವಚ್ಛಂದ, ಆಡುನುಡಿ, ಮೊನಚಾದ ವ್ಯಂಗ್ಯ, ದೈನಿಕದ ಘಟನೆಗಳನ್ನೇ ಸಾಂಕೇತಿಕ ನೆಲೆಗೆ ಎತ್ತುವ ಚಾತುರ್ಯ, ಅಲ್ಲಲ್ಲಿ ಕಾಣುವ ಸಾಂಕೇತಿಕತೆ -ಇದೆಲ್ಲಾ ನವ್ಯ ಕಾವ್ಯದಿಂದ ಅವರಿಗೆ ದಕ್ಕಿದ ಬಳುವಳಿ. .. ..</p>
				<p>ಹರಿಹರೇಶ್ವರರಿಗೆ ಕನ್ನಡ 'ಭಾಷೆ', 'ಲಯ' ತಮ್ಮ ಸಹಜತೆಯಲ್ಲಿ ದಕ್ಕಿವೆ. ಕವಿಗೆ ಇರಲೇಬೇಕಾದ, ಘಟನೆಗಳನ್ನು ಅನ್ಯದರ್ಶಿಯಾಗಿ ಪರಿವರ್ತಿಸುವ ಶಕ್ತಿಯೂ ಇದೆ. .. ..</p>
				<p>ಇಷ್ಟು ಹದವಾಗಿ ಬರೆಯಬಲ್ಲ ಶಕ್ತಿಯುಳ್ಳ ಹರಿಹರೇಶ್ವರ ಹೆಚ್ಚು ಹೆಚ್ಚಾಗಿ ಕ್ರಿಯಾಶೀಲ ಬರವಣಿಗೆಯಲ್ಲಿ ತೊಡಗಿಕೊಳ್ಳಬೇಕು. ಬೇರೆಯವರಿಂದ ಬರೆಸುವಂತೇ, ತಮ್ಮೊಳ್ಳಗಿನ ಟುವ್ವಿ ಹಕ್ಕಿಗೂ ಸ್ವಚ್ಛಂದವಾಗಿ ಹಾಡಲು ಬಿಡಬೇಕು. ಗೆಳೆತನದ ಸ್ವಾತಂತ್ರ್ಯ ಬಳಸಿಕೊಂಡು ಈ ಮಾತನ್ನು ನಾನು ಆಗ್ರಹಪೂರ್ವಕವಾಗಿ ಹೇಳುತ್ತೇನೆ. ನನ್ನ ಮಾತನ್ನು ಅವರು ಕೇಳಬೇಕು. ಕವಿಯ ಮಾತನ್ನು ಕವಿಯಲ್ಲದೆ ಇನ್ನಾರು ತಾನೇ ಕೇಳುತ್ತಾರೆ?!</p>
				<p class="text-right">
					<strong><em>- ಪ್ರೊ| ಎಚ್. ಎಸ್. ವೆಂಕಟೇಶಮೂರ್ತಿ</em></strong><br />
					(<em>'ವಿದೇಶಕ್ಕೆ ಬಂದವರು'</em> ಮುನ್ನುಡಿಯಲ್ಲಿ, ಆಗಸ್ಟ್ ೮, ೧೯೯೮)
				</p>
				<p class="vertical-delimiter" />
			</section>
			<section class="level3 numbered" id="id-009.10.04">
				<h3 class="level3-title" epub:type="title">ಸಂವೇದನಾಶೀಲ ಸಹೃದಯತಾಪೂರ್ಣ ಬರವಣಿಗೆ:</h3>
				<p>ಶ್ರೀ ಹರಿಹರೇಶ್ವರರ .. ... ಬರವಣಿಗೆಗಳ ಸಾಮಾನ್ಯ ಲಕ್ಷಣಗಳೆಂದರೆ ತಿಳಿಯಾದ ಮನಸ್ಸು ಮತ್ತು ಸುಲಿದ ಬಾಳೆಯ ಹಣ್ಣಿನಂತಹ ನಿರರ್ಗಳ ಗದ್ಯಶೈಲಿ. ಈ ಗುಣಗಳನ್ನು ಶ್ರೀಯುತರು ಪಡೆದುಕೊಂಡದ್ದು ವ್ಯಾಪಕವಾದ ಅನುಭವ, ಅಧ್ಯಯನ ಮತ್ತು ಸಹೃದಯತೆಯಿಂದ. ಈ ದೃಷ್ಟಿಯಿಂದ [ಅವರ].. .. ಬರಹಗಳು ಅವು ಪ್ರತಿಕ್ರಿಯಾತ್ಮಕವಾಗಿರಲಿ, ವಿಮರ್ಶಾತ್ಮಕವಾಗಿರಲಿ, ಚಿಂತನಾತ್ಮಕವಾಗಿರಲಿ- ಸುಲಲಿತವಾಗಿ ಓದಿಸಿಕೊಂಡು ತಂಗಾಳಿ ಮೈದಡವಿದಂತಹ ಅನುಭವವನ್ನು ನಮಗೆ ನೀಡುತ್ತವೆ.</p>
				<p>[ಈ] ಚಿಂತನಾತ್ಮಕ ಬರಹಗಳು ವಿಶೇಷವಾಗಿ ನಮ್ಮನ್ನು ಸೆಳೆಯುತ್ತವೆ. ಪರಂಪರಾನುಗತ ಚಿಂತನೆಗಳ ಒಳಸೂಕ್ಷ್ಮಗಳನ್ನು ಮೈಗೂಡಿಸಿಕೊಳ್ಳುವುದರ ಜೊತೆಗೆ ಕನ್ನಡ ಭಾಷೆಯ ಶಬ್ದಗಳ ಬಗ್ಗೆ ಅವರಿಗಿರುವ ಕುತೂಹಲ, ಕಾಳಜಿಗಳು, ಒಳನೋಟಗಳು ಅವರ ಬರಹಗಳುದ್ದಕ್ಕೂ ಆಗಾಗ ವಿದ್ಯುತ್ ಸಂಚಾರ ಮಾಡಿಸುತ್ತವೆ. ಸ್ವದೇಶದಲ್ಲಿದ್ದುಕೊಂಡು ಕನ್ನಡ ಬರೆಯುತ್ತಿರುವವರ ಬರವಣಿಗೆ ಬಹುಮಟ್ಟಿಗೆ ಅಸೂಕ್ಷ್ಮವಾಗುತ್ತಿರುವ ಸಂದರ್ಭದಲ್ಲಿ ದಶಕಗಳ ಕಾಲ ವಿದೇಶದಲ್ಲಿದ್ದುಕೊಂಡೂ ಕನ್ನಡ ಭಾಷೆ ಮತ್ತು ಸಂಸ್ಕೃತಿಗಳ ಒಳಸೂಕ್ಷ್ಮಗಳನ್ನು ತಮ್ಮ ಬರಹಗಳಲ್ಲಿ ಯಶಸ್ವಿಯಾಗಿ ಇಳಿಸಿಕೊಂಡಿರುವ ಹರಿಹರೇಶ್ವರರವರು ನಿಜಕ್ಕೂ ಅಭಿನಂದನೀಯರು.</p>
				<p class="text-right">
					<strong><em>- ಪ್ರೊ|| ಎಚ್. ಎಸ್. ಶಿವಪ್ರಕಾಶ್</em></strong><br />
					ಪ್ರಾಧ್ಯಾಪಕರು, ಜವಹರಲಾಲ್ ನೆಹರು ವಿಶ್ವವಿದ್ಯಾಲಯ, ನವದೆಹಲಿ<br />
					(ಜೂನ್ ೦೪, ೨೦೦೫)
				</p>
				<p class="vertical-delimiter" />
			</section>
			<section class="level3 numbered" id="id-009.10.05">
				<h3 class="level3-title" epub:type="title">ಕನ್ನಡದ ಜೀವಸ್ವರವನ್ನು ಅನಿವಾಸಿ ಭಾರತೀಯ-ಕನ್ನಡಿಗರಿಗೆ ಕೇಳಿಸಿದವರು:</h3>
				<p>ಶಿಕಾರಿಪುರ ಹರಿಹರೇಶ್ವರರು ಮೂರು ದಶಕಗಳ ಕಾಲ ಅಮೇರಿಕೆಯಲ್ಲಿ ವಾಸಿಸಿದ್ದ ಕನ್ನಡಪ್ರೇಮಿ. ಇವರು 'ಮರಳಿ ಮಣ್ಣಿಗೆ',''ಮರಳಿ ತನ್ನ ಊರಿಗೆ', 'ಮಲ್ಲಿಗೆಯ ಮೈಸೂರಿಗೆ' ಬಂದದ್ದು, ಮರಳಿ ಅರಳಿದ್ದು (೨೦೦೨, ನವೆಂಬರ್) ಒಂದು ಅಭೂತಪೂರ್ವ ಘಟನೆ. ಇವರು ಅಮೆರಿಕೆಯಲ್ಲಿ ಅಮೆರಿಕನ್ನಡ'ಪತ್ರಿಕೆಯನ್ನು ಸಂಪಾದಿಸಿದವರು, ಪರದೇಶದಲ್ಲಿ ಕನ್ನಡದ ಜೀವಸ್ವರವನ್ನು ಸಹಸ್ರಾರು ಅನಿವಾಸಿ ಭಾರತೀಯ-ಕನ್ನಡಿಗರಿಗೆ ಕೇಳಿಸಿದವರು, ಕನ್ನಡ ಹೃದಯಶಿವನಾಗಿ ಕನ್ನಡ ಡಿಂಡಿಮವನ್ನು ಬಾರಿಸಿದವರು. ಹಲವಾರು ಕನ್ನಡ ತರುಣ ಲೇಖಕ-ಲೇಖಕಿಯರಿಗೆ ಬರೆಯಲು ಪ್ರೇರಣೆಯನ್ನು ನೀಡಿದವರು, ಅವರ ಎದೆಯ ಹೊಲದಲ್ಲಿ ಸ್ಫೂರ್ತಿಯ ಬೀಜ ಬಿತ್ತಿದವರು. ಹ್ಯೂಸ್ಟನ್‍ದಲ್ಲಿ ನಡೆದ ಪ್ರಥಮ ವಿಶ್ವ (ಸಹಸ್ರಮಾನ)ಕನ್ನಡ ಸಮ್ಮೇಲನದ ಎರಡು ಸಂಗ್ರಾಹ್ಯ ಸ್ಮರಣ ಸಂಚಿಕೆಗಳನ್ನು ಪರಿಶ್ರಮ ವಹಿಸಿ ಸಂಪಾದಿಸಿದವರು.</p>
				<p>ಡೆಟ್ರಾಯಿಟ್‍ನಲ್ಲಿ ನಡೆದ ಎರಡನೆಯ ವಿಶ್ವ ಕನ್ನಡ ಸಮ್ಮೇಲನದಲ್ಲಿ ನನ್ನ ಪುಸ್ತಕ 'ಜೀವಿ ಕಂಡ ಅಮೇರಿಕಾ' ಬಿಡುಗಡೆಯಾಯಿತು, ಆ ಕಾರ್ಯ ಹರಿಹರೇಶ್ವರರೇ ಮಾಡಿದರು. ಅದಕ್ಕೆ ಹರಿಹರೇಶ್ವರರೇ ಒಂದು ಮುನ್ನುಡಿಯನ್ನು ಬರೆದಿದ್ದರು, ಪುಸ್ತಕಕ್ಕೆ ಹೆಚ್ಚಿನ ಕಳೆಯನ್ನು ತಂದುಕೊಟ್ಟಿದ್ದರು. .. .. ಕನ್ನಡ ಸಾಹಿತ್ಯ ಕನ್ನಡ ಪಂಡಿತರ, ಮೇಷ್ಟ್ರುಗಳ, ಪ್ರಾಧ್ಯಾಪಕರ ಸೊತ್ತಲ್ಲ. ಜೀವನದ ಬೇರೆ ಕ್ಷೇತ್ರಗಳಲ್ಲಿ ಪರಿಣತರಾದವರೂ ಉತ್ತಮ ಸಾಹಿತ್ಯ ರಚಿಸಬಹುದೆಂದು ಹರಿಹರೇಶ್ವರರು ತೋರಿಸಿಕೊಟ್ಟಿದ್ದಾರೆ. ಅವರಿಗೆ ಕನ್ನಡ ರಸಿಕರ ಪರವಾಗಿ ನಾನು ಅಭಿನಂದಿಸುತ್ತೇನೆ.</p>
				<p class="text-right">
					<strong><em>-ಡಾ|'ಜೀವಿ'ಕುಲಕರ್ಣಿ</em></strong><br />
					ವಿಶ್ರಾಂತ ಕನ್ನಡ ಮತ್ತು ಇಂಗ್ಲೀಷ್ ಪ್ರಾಧ್ಯಾಪಕರು, ಮುಂಬಯಿ<br />
					(ಮುಂಬಯಿಯ 'ಕರ್ನಾಟಕಮಲ್ಲ' ವಾರಪತ್ರಿಕೆ, ಮೇ ೨೦೦೩)
				</p>
				<p class="vertical-delimiter" />
			</section>
			<section class="level3 numbered" id="id-009.10.06">
				<h3 class="level3-title" epub:type="title">'ರಾಜ್ಯೋತ್ಸವ ಪ್ರಶಸ್ತಿ' ಪುರಸ್ಕೃತ ಅಮೆರಿಕನ್ನಡಿಗ:</h3>
				<p>೧೯೯೯ರಲ್ಲಿ ಕರ್ನಾಟಕ ರಾಜ್ಯ ಸರ್ಕಾರವು ರಾಜ್ಯೋತ್ಸವ ಪ್ರಶಸ್ತಿಯನ್ನು ಘೋಷಿಸಿದಾಗ ಎಲ್ಲರಿಗಿಂತ ಹೆಮ್ಮೆ ಪಟ್ಟುಕೊಂಡವರೆಂದರೆ ನಮ್ಮ [ಕ್ಯಾಲಿಫೋರ್ನಿಯಾ, ಸ್ಯಾನ್‍ಫಾ಼್ರನ್‍ಸಿಸ್ಕೋ] ಬೇ ಏರಿಯಾದ ಕನ್ನಡ ಸಮುದಾಯ; ಅಮೇರಿಕಾದಾದ್ಯಂತ ಪ್ರಸರಿಸಿರುವ ಕನ್ನಡ ಬಂಧುಗಳು! ಈ ಅಮೇರಿಕಾ ದೇಶದಲ್ಲಿ 'ಪರಕೀಯರಾಗಿದ್ದುಕೊಂಡೂ, ಕನ್ನಡ ಸಾಹಿತ್ಯ, ಸಂಸ್ಕೃತಿಯ ಪ್ರಚಾರ, ಪ್ರಸಾರ ಮತ್ತು ಬೆಳವಣಿಗೆಗೆ ನಿರಂತರವಾಗಿ ಶ್ರಮಿಸುತ್ತಿರುವ, ನಮ್ಮವರೇ ಆದ ಶ್ರೀ ಎಸ್. ಕೆ. ಹರಿಹರೇಶ್ವರ ಅವರ ಸಾಧನೆಯನ್ನು ಗುರುತಿಸಿ, ರಾಜ್ಯಸರ್ಕಾರವು ಶ್ರೀಯುತರಿಗೆ 'ರಾಜ್ಯೋತ್ಸವ ಪ್ರಶಸ್ತಿ' ನೀಡಿ, ಪುರಸ್ಕರಿಸಿರುವುದೇ ನಮ್ಮೆಲ್ಲರ ಹೆಮ್ಮೆಗೆ ಕಾರಣ.</p>
				<p>''ಎತ್ತಣ ಮಾಮರ, ಎತ್ತಣ ಕೋಗಿಲೆ''- ಎಂಬಂತೆ ವೃತ್ತಿ, ಪ್ರವೃತ್ತಿ- ಎರಡೂ ಪರಸ್ಪರ ಹೊಂದಿಕೆಯಾಗದವು. ಶಿವಮೊಗ್ಗೆಯಲ್ಲಿ ಜನಿಸಿ, ಕಾಲೇಜಿನವರೆಗೆ ಅಲ್ಲಿ ವ್ಯಾಸಂಗ ಮಾಡಿ, ದಾವಣಗೆರೆಯಲ್ಲಿ [ಬಿಡಿಟಿ ಕಾಲೇಜಿನಲ್ಲಿ] ಇಂಜಿನಿಯರಿಂಗ್ ಪದವಿಗಳಿಸಿ, ಸುರತ್ಕಲ್ ಕೆ.ಆರ್.ಇ.ಸಿ.ಯಲ್ಲಿ [ಇಂಡಸ್ಟ್ರಿಯಲ್ ಸ್ಟ್ರಕ್‍ಚರ್ಸ್ ನಲ್ಲಿ] ಎಂ.ಟೆಕ್. ಪದವಿ ಗಳಿಸಿ, ಇಲ್ಲಿ ಓಕ್ಲಹೋಮಾ ಸ್ಟೇಟ್ ವಿಶ್ವ ವಿದ್ಯಾನಿಲಯದಿಂದ [ಸಿವಿಲ್/ಸ್ಟ್ರಕ್ಛರಲ್ ಇಂಜನಿಯರಿಂಗ್‍ನಲ್ಲಿ] ಇನ್ನೊಂದು ಎಂ. ಎಸ್. ಪದವಿ ಪಡೆದುಕೊಂಡು, ವೃತ್ತಿಯಲ್ಲಿ ತಂತ್ರಜ್ಞನಾಗಿ, ಅಣುಸ್ಥಾವರಗಳಲ್ಲಿ, ಹಲವು ಇಂಜನಿಯರಿಂಗ್ ಕಂಪನಿಗಳಲ್ಲಿ ವಿವಿಧ ರೀತಿಯ ಕೆಲಸಗಳನ್ನು ನಿರ್ವಹಿಸಿ, ರಸ್ತೆ, ಸೇತುವೆ ಕಟ್ಟುವಂತಹ ಗುರುತರವಾದ ಜವಾಬ್ದಾರಿಯನ್ನು ಸುಲಭವಾಗಿ ನಿಭಾಯಿಸಿದ ಶ್ರೀಯುತರು ಕನ್ನಡ ಸಾಹಿತ್ಯ, ಸಂಸ್ಕೃತಿಯ ವಿಚಾರದಲ್ಲೂ ಅಷ್ಟೇ ಪರಾಕ್ರಮಿ.</p>
				<p>ಸ್ವತಃ ಕವಿ, ಬರಹಗಾರರಾದ ಶ್ರೀ ಹರಿಹರೇಶ್ವರ ಅವರು ತಾವು ಹೋದಲ್ಲೆಲ್ಲಾ ಕನ್ನಡ ಕಸ್ತೂರಿಯ ಕಂಪನ್ನು ಹರಡಿದವರು. ಕನ್ನಡ ಜ್ಯೋತಿಯನ್ನು ಬೆಳಗಿದವರು. ತಮ್ಮ ವೃತ್ತಿಜೀವನವು ಕೊಂಡೊಯ್ದಲ್ಲೆಲ್ಲಾ ಕನ್ನಡದ ಜಯಭೇರಿ ಬಾರಿಸಿದವರು. ತಮಿಳುನಾಡಿನ ನೈವೇಲಿಯಿರಲಿ, [ನೀಫಾ] ಅರುಣಾಚಲ ಪ್ರದೇಶವಿರಲಿ, ಇರಾನ್‍ನ ಟೆಹರಾನ್ ಇರಲಿ, ಅಮೇರಿಕಾ ಇರಲಿ- ಇವರು ಎಲ್ಲೇ ಹೋದರೂ ಕನ್ನಡ ಕಾಯಕಕ್ಕೆ ಚ್ಯುತಿ ಎಂಬುದಿಲ್ಲ. ನೀ ಮೆಟ್ಟುವ ನೆಲ ಅದೇ ಕರ್ನಾಟಕ" ಎಂಬ ಕುವೆಂಪು ವಾಣಿಯನ್ನು ಅಕ್ಷರಶಃ ಸತ್ಯವಾಗಿಸಿದವರಿವರು. .... </p>
				<p>ಕನ್ನಡವನ್ನು ಆಳವಾಗಿ ಅಭ್ಯಾಸಮಾಡಿ, ಸಂಸ್ಕೃತದಲ್ಲಿ ಕಾವ್ಯ, ವೇದ, ಉಪನಿಷತ್, ಗೀತೆ- ಮೊದಲಾದವುಗಳಲ್ಲಿಯೂ ಪಾಂಡಿತ್ಯವನ್ನು ಹೊಂದಿದ ಶ್ರೀ ಹರಿಹರೇಶ್ವರರು ಸದಾ ಚಟುವಟಿಕೆಯ ಚಿಲುಮೆ. ಹಿರಿಯರು, ಕಿರಿಯರು ಎಂಬ ಭೇದ ತೋರದೇ, ಪ್ರತಿಭೆ ಎಲ್ಲಿದ್ಡರೂ ಹುಡುಕಿ, ಗುರುತಿಸಿ, ಬೆಳಕಿಗೆ ತರುವ ಬಹುದೊಡ್ಡ ಗುಣ! ಕನ್ನಡ ನಾಡಿನ ಬಹುತೇಕ ಸಾಹಿತಿಗಳೆಲ್ಲರ ಒಡನಾಟ ಹೊಂದಿದ ಇವರು, ಯಾರೇ ಸಾಹಿತಿಗಳು ಬರಲಿ ಅವರಿಗೆ ತಮ್ಮ ಮನೆಯಲ್ಲಿ ಆತಿಥ್ಯವಿತ್ತು, ಉಪಚರಿಸಿ, ಅಲ್ಲಲ್ಲಿ ನಗರ ನಗರಗಳಲ್ಲಿ ಸಾಹಿತ್ಯ ಸಭೆಗಳನ್ನು ಏರ್ಪಡಿಸಿ, ಇಲ್ಲಿನ ಎಲ್ಲ ಕನ್ನಡಿಗರಿಗೆ ಸಾಹಿತ್ಯದ ರಸದೌತಣ ಉಣಬಡಿಸುವವರು.....</p>
				<p>ತಾವು ಅಮೆರಿಕನ್ನಡ ನಡೆಸಿ, ಕೈ ಸುಟ್ಟುಕೊಂಡಾಗ ತಮ್ಮನ್ನೇ ನೋಡಿ ಗೇಲಿಮಾಡಿಕೊಂಡಂತೆ, ಆ ಪತ್ರಿಕೆ ಯನ್ನು ಪ್ರಾರಂಭಿಸುವಾಗಲೇ ಬರೆದುಕೊಂಡ ಈ ಪದ್ಯದ ('ಆದದ್ದು') ಸಾಲುಗಳನ್ನು ಓದಿ: <strong>ಏಕೆ ಬೇಕಿತ್ತಯ್ಯ ಜಂಜಾಟ, ಈ ಪಾಟಿ?/ ಇರುವ ಖಾನಾವಳಿಗಳೇ/ ನೊಣ ಹೊಡೆಯುತ್ತಿರುವಾಗ/ ನಿಮ್ಮ ಹುಚ್ಚು ಹವ್ಯಾಸಕ್ಕೆ ಇಲ್ಲ ಸಾಟಿ! .. ..</strong></p>
				<p>ಆ ವರ್ಷದ ನವಂಬರ್ ತಿಂಗಳಲ್ಲಿ ರಾಜ್ಯೋತ್ಸವ ಪ್ರಶಸ್ತಿಯನ್ನು ಸ್ವೀಕರಿಸಲು ಇವರು ಬೆಂಗಳೂರಿಗೆ ಹೋದಾಗ, ಇವರನ್ನು ಅಭಿನಂದಿಸಲು ಅಲ್ಲಲ್ಲಿ ಸಭೆ, ಸಮಾರಂಭಗಳು ಏರ್ಪಟ್ಟವು. .. .. ಆಕಾಶವಾಣಿ, ದೂರದರ್ಶನ, ಉದಯ ಟಿ.ವಿ, ಕೇಬಲ್ ಟಿವಿ, ಮತ್ತು ಪತ್ರಿಕೆಗಳು ಸಂದರ್ಶನ ನಡೆಸಿದವು. ಅಭಿವ್ಯಕ್ತಿ ಸಾಂಸ್ಕೃತಿಕ ವೇದಿಕೆ, ರಮ್ಯ ಕಲ್ಚರಲ್ ಅಕಡೆಮಿ, ಕನ್ನಡ ವಿಜ್ಞಾನ ಪರಿಷತ್ತು, ಕನ್ನಡ ಗಣಕ ಪರಿಷತ್ತು, ನೈವೇಲಿ ಕನ್ನಡ ಸಂಘದ ಅಭಿಮಾನಿಗಳ ಬೆಂಗಳೂರು ಶಾಖೆ, ಅದರ ಮೈಸೂರು ಶಾಖೆ, ಕರ್ನಾಟಕ ಲೇಖಕಿಯರ ಸಂಘ, ಶಿವಮೊಗ್ಗ ಕರ್ನಾಟಕ ಸಂಘ, ಶಿವಮೊಗ್ಗದ ಮುಸ್ಲಿಮ್ ಸಾಹಿತ್ಯಾಸಕ್ತರ "ಆಸಕ್ತಿ" ಸಂಘ, ಗಾಯತ್ರಿ ಸಂಘ, ಮೈಸೂರಿನಲ್ಲಿ ಹೆಸರಾಂತ ಬರಹಗಾರರ ಸಭೆ- ಹೀಗೆ ಹಲವಾರು ಕಡೆ ಹರಿಹರೇಶ್ವರರ ಅಭಿಮಾನಿಗಳು ಅವರನ್ನು ಸನ್ಮಾನಿಸಿದರು. ಹಿರಿಯ ಕವಿಗಳೂ, ಸಾಹಿತಿಗಳೂ ಆ ಸಭೆಗಳಿಗೆ ಬಂದು ಹರಿಗೆ ಆಶಿರ್ವದಿಸಿದರು. ಕನ್ನಡ ಸಾಹಿತ್ಯ ದಿಗ್ಗಜಗಳಾದ ಡಾ| ಜಿ. ಎಸ್. ಶಿವರುದ್ರಪ್ಪ, ಡಾ| ಎಸ್ ಎಲ್ ಭೈರಪ್ಪ, ಪ್ರೊ| ಎ ಎನ್ ಮೂರ್ತಿರಾವ್, ಡಾ| ಚಿದಾನಂದ ಮೂರ್ತಿ, ಪ್ರೊ| ಜಿ. ವೆಂಕಟಸುಬ್ಬಯ್ಯ, ಪ್ರೊ| ಎನ್ ಎಸ್ ಲಕ್ಷ್ಮೀನಾರಾಯಣ ಭಟ್ಟ, ಸಂತೋಷ ಕುಮಾರ ಗುಲ್ವಾಡಿ- ಮೊದಲಾದವರಿಂದ ಸನ್ಮಾನಿತರಾದ ಭಾಗ್ಯ ಇವರಿಗೆ! ಇವರು ನಮ್ಮವರು ಎಂಬ ಹೆಮ್ಮೆ ನಮಗೆ! .. .. ಪ್ರಶಸ್ತಿ ಸ್ವೀಕರಿಸಿ ಮರಳಿ ಗೂಡಿಗೆ ಬಂದಾಗ, ಅಮೆರಿಕಾದಾದ್ಯಂತ ಕನ್ನಡ ಸಂಘಗಳು ಅಭಿನಂದನಾ ಸಮಾರಂಭಗಳನ್ನು<br />ಏರ್ಪಡಿಸಿದವು. ಸಾಹಿತಿಯೊಬ್ಬರಿಗೆ ಇದಕ್ಕಿಂತ ಮಿಗಿಲಾದ ಸಂಭ್ರಮ ಬೇರೊಂದಿರಲಾರದು. ಆದರೂ 'ಇದು ಅಮೆರಿಕಾದ ಕನ್ನಡ ಬಾಂಧವ ರಿಗೆಲ್ಲರಿಗೂ ಸಂದ ಪ್ರಶಸ್ತಿ'- ಎಂದು ಹೇಳುವ ಶ್ರೀ ಹರಿಹರೇಶ್ವರ ಅವರದು ಪ್ರಶಸ್ತಿ, ಸಮಾರಂಭಗಳಿಗೆ ಬೀಗದ ವ್ಯಕ್ತಿತ್ವ. .. .. ಸದಾ ಒಂದಿಲ್ಲೊಂದು ಚಟುವಟಿಕೆಯಲ್ಲಿ ತಮ್ಮನ್ನು ತೊಡಗಿಸಿಕೊಳ್ಳುವ ''ಶ್ರೀ ಹರಿಹರೇಶ್ವರರಿಗೆ ಕನ್ನಡದ ಕೆಲಸವೆಂದರೆ ದಣಿವೇ ಇಲ್ಲ. ..''</p>
				<p class="text-right">
					<strong><em>-ವಿಶ್ವನಾಥ ಮರವಂತೆ</em></strong><br />
					ಕುಪರ್ಟಿನೊ, ಕ್ಯಾಲಿಫೋರ್ನಿಯಾ, ಯುಎಸ್‍ಎ
				</p>
				<p class="vertical-delimiter" />
			</section>
			<section class="level3 numbered" id="id-009.10.07">
				<h3 class="level3-title" epub:type="title">ಹರಿ ಅಮೆರಿಕದಲ್ಲಿನ ಕನ್ನಡದ ಆಸ್ತಿ:</h3>
				<p>ಹರಿ ದಶಾವತಾರಿ. ಮಾಸ್ತಿಯೆಂಬ ಕನ್ನಡದ ಆಸ್ತಿಯ ನಿಜ ವಾರಸುದಾರರಾದ ಎಸ್.ಕೆ.ಹರಿಹರೇಶ್ವರ ಅಮೆರಿಕದಲ್ಲಿನ ಕನ್ನಡದ ಸಾಂಸ್ಕೃತಿಕ ರಾಯಭಾರಿ. ಅವರನ್ನು ನಾವೇಕೆ ನೆನೆಯಬೇಕು. ಏಕೆಂದರೆ.. ''ಮಾಸ್ತಿ ಕನ್ನಡದ ಆಸ್ತಿ''- ಎನ್ನುವ ಮಾತೀಗ ಹಳೆಯದು. ಮಾಸ್ತಿಯ ಸಂತಾನ ಬೆಳೆದಿದೆ, .. .. ಕನ್ನಡದ ಆಸ್ತಿಯಾದವರು ಬಹಳ. ಕನ್ನಡ ಸೇವೆಗೀಗ ವಿಶಾಲಾರ್ಥ. ಇವರೆಲ್ಲ ಮಾಡಿದ್ದು ನಾಡಿನೊಳಗೆ ಕನ್ನಡತನ ಮೂಡಿಸುವ ಕೆಲಸ. ಆದರೆ, ನಾಡಿನಾಚೆ- ಸಾಗರದಾಚೆ ಕನ್ನಡತನ ರೂಪಿಸಿದ ಸಾಹಸಿಗರೂ ಇದ್ದಾರೆ; ಅವರದು ಭಗೀರಥ ಸಾಹಸ. ಅಂಥ ಭಗೀರಥರ ದೊಡ್ಡಣ್ಣ ಹರಿ'ಎಂದು ಪ್ರಸಿದ್ಧರಾದ ಎಸ್.ಕೆ. ಹರಿಹರೇಶ್ವರ. .. ..</p>
				<p>ಅಮೆರಿಕನ್ನಡ'ಪತ್ರಿಕೆಯ ಮೂಲಕ ಕನ್ನಡದಲ್ಲಿ ಬರೆಯುವ ಆಸೆಯ ಎದೆಯಲ್ಲಿ ಹುದುಗಿಸಿಕೊಂಡಿದ್ದ ಪ್ರತಿಭೆಗಳಿಗೆ ಹರಿ ನೀರೆರೆದರು. ಅವರು ಬರೆಯುವವರನ್ನು ಪ್ರೋತ್ಸಾಹಿಸಿದ್ದು ಮಾತ್ರವಲ್ಲ; ಬರೆಯುವ ಪರಿಸರವನ್ನು ಸೃಷ್ಟಿಸಿದರು. ಬರೆಯಬಲ್ಲ ಚೈತನ್ಯ ಉಳ್ಳವರನ್ನು ಗುರುತಿಸಿ ಬರೆಯುವಂತೆ ಬೆನ್ನು ತಟ್ಟಿದರು.</p>
				<p>ಅಮೆರಿಕದಲ್ಲಿ ಕನ್ನಡದ ಬೆಳವಣಿಗೆಯಲ್ಲಿ ಅಮೆರಿಕನ್ನಡದ ಪಾತ್ರ ದೊಡ್ಡದು. ಹರಿ ಅಮೆರಿಕನ್ನಡಿಗರ ಪಾಲಿಗೆ ಕನ್ನಡದ ಓಯಸಿಸ್. ಅಮೆರಿಕದಲ್ಲಿನ ಕನ್ನಡ ಸಂಘಗಳ ಚಟುವಟಿಕೆಗಳಲ್ಲಿ ಹರಿ ಪರೋಕ್ಷವಾಗಿ, ಅಪರೋಕ್ಷವಾಗಿ ಕ್ರಿಯಾಶೀಲರು. ಅವರ ಮಾರ್ಗದರ್ಶನದಲ್ಲಿ ಅಭಿವೃದ್ಧಿ ಹೊಂದಿದೆ ಸಂಘಟನೆಗಳು ಅನೇಕ. ಇಷ್ಟಕ್ಕೂ ಹರಿ ಅವರ ಚಟುವಟಿಕೆಗೆ ಸಂಸ್ಥೆಯೊಂದರ ಅವಶ್ಯಕತೆಯೇ ಇಲ್ಲ; ಅವರೇ ಒಂದು ಸಂಸ್ಥೆ, ಮುಕ್ತ ವಿಶ್ವ ವಿದ್ಯಾಲಯ. ಬರವಣಿಗೆಯಲ್ಲೂ ಹರಿ ಅವರದ್ದು ಪ್ರಬುದ್ಧ ಲೇಖನಿ. ..</p>
				<p>ದಟ್ಸ್‍ಕನ್ನಡ.ಕಾಂ ಸಾಗಿಬಂದ ಎರಡು ವರ್ಷಗಳ ಹಾದಿಯಲ್ಲಿ ಹರಿ ಅವರ ಪಾತ್ರವನ್ನು ವಿಶೇಷ ಕೃತಜ್ಞತೆಯಿಂದ ನೆನೆಯಬೇಕು. ತಾವು ಬರೆಯುವುದು ಮಾತ್ರವಲ್ಲದೆ, ಬರೆಯುವ ಉತ್ಸಾಹಿಗಳನ್ನು ದಟ್ಸ್‍ಕನ್ನಡದೊಳಗೆ ಒಂದಾಗುವಂತೆ ಮಾಡಿದ ಸಹೃದಯತೆ ಅವರದು. ೧೯೯೯ ರಲ್ಲಿ ಕರ್ನಾಟಕ ಸರ್ಕಾರ ಹರಿ ಅವರ ಕನ್ನಡ ಸೇವೆ ಗುರುತಿಸಿ ರಾಜ್ಯೋತ್ಸವ ಪ್ರಶಸ್ತಿ ನೀಡಿ ಗೌರವಿಸಿತು. ಅಂದಹಾಗೆ, ಹರಿಹರೇಶ್ವರ ಅವರ ಈ ಎಲ್ಲ ಸಾಧನಾ ಶಕ್ತಿಯ ನೇಪಥ್ಯದಲ್ಲಿ ಸುಪ್ತ ಚೈತನ್ಯವೊಂದಿದೆ. ಅದಾವುದು ಗೊತ್ತೇ?.. ...'ಅಂಥ ಅಪರೂಪದ ಹೆಂಗಸು ನಾಗಲಕ್ಷ್ಮಿ ಹರಿಹರೇಶ್ವರ. .. .. ನಮ್ಮ ಹರಿಯವರಿಗೆ ಸದಾ ಕನ್ನಡ ಕಟ್ಟುವುದು, ಬೆಳೆಸುವುದು ಮತ್ತು ಹಂಚುವುದೇ ಕೆಲಸ. ಮಕ್ಕಳು ಹೇಗೆ ಬೆಳೆದು ದೊಡ್ಡವರಾದರು ಅನ್ನುವುದೇ ನನಗೆ ವಿಸ್ಮಯ, ಎಂದು ನಮ್ಮ ಬೆಂಗಳೂರು ಕಚೇರಿಗೆ ಬಂದಾಗ ತಾವೇ ಆಶ್ಚರ್ಯ ಚಕಿತರಾದಂತೆ ಆಕಾಶ ನೋಡಿದ್ದರು ಹರಿ. ನಾಗಲಕ್ಷ್ಮಿ ಅವರ ಹೆಚ್ಚುಗಾರಿಕೆ ಇರುವುದು ಇಲ್ಲೇ. ..</p>
				<p>ಇರಾನಿನಲ್ಲಿ ಕೆಲಸ ಮಾಡಿ, ೧೯೭೭ರಲ್ಲಿ ಒಕ್ಲಾಹೋಮಕ್ಕೆ ಕನ್ನಡ ದಂಪತಿಗಳ ಪಯಣ. ಎಂಜಿನಿಯರಿಂಗ್ ವಿಷಯದಲ್ಲಿ ಹರಿಹರೇಶ್ವರ ಅವರು ಪಿಎಚ್.ಡಿ ಮಾಡುವುದೇ ಈ ಪಯಣದ ಉದ್ದಿಶ್ಯ. ೧೯೮೦ರಲ್ಲಿ ನಾಗಲಕ್ಷ್ಮಿ ಮೊದಲ ಮಗಳು ನಂದಿನಿಗೆ ಜನ್ಮಕೊಟ್ಟರು. ೧೯೮೧ರಲ್ಲಿ ಸುಮನ ಎಂಬ ಇನ್ನೊಂದು ಹೆಣ್ಣು ಕೂಸಿಗೆ ತಾಯಾದರು. ಪಯಣ ಇಲ್ಲಿಗೇ ನಿಲ್ಲಲಿಲ್ಲ. ನ್ಯೂಕ್ಲಿಯರ್ ಪವರ್ ಪ್ಲಾಂಟೊಂದರಲ್ಲಿ ಹರಿಹರೇಶ್ವರ ಕೆಲಸ ಮಾಡಬೇಕಾದ ಕಾರಣ ಸಂಸಾರ ನ್ಯೂಜೆರ್ಸಿಗೆ ಶಿಫ್ಟ್. ೧೯೮೯ರವರೆಗೆ ಅಲ್ಲೇ ಠಿಕಾಣಿ.</p>
				<p>ಅದೇ ವೇಳೆಯಲ್ಲಿ ಜನ್ಮ ತಳೆದದ್ದು ಅಮೆರಿಕನ್ನಡ ಸಾಹಿತ್ಯಿಕ ನಿಯತಕಾಲಿಕ. ೧೯೮೪ರಿಂದ ೯೨ರವರೆಗೆ ೪೮ ಸಂಚಿಕೆ ಹೊರತಂದ ಹರಿಹರೇಶ್ವರ ಅಲ್ಲಿನ ಕನ್ನಡಿಗರನ್ನು ಪೋಣಿಸಿಟ್ಟರು. ಅನೇಕರನ್ನು ಬರೆಯಲು ಹಚ್ಚಿದರು. ಪ್ರತಿಭೆಗಳಿಗೆ ಹರಿ ಖುದ್ದು ಸಾಣೆಯಾದರು. ಗಂಡ ಬೆಳೆದಂತೆಲ್ಲಾ ನಾಗಲಕ್ಷ್ಮಿ ಅವರ ಜವಾಬ್ದಾರಿ<br />ಹೆಚ್ಚಾಯಿತು. ಅದನ್ನು ನಗುನಗುತ್ತಲೇ ಮೈಮೇಲೆ ಎಳಕೊಂಡರು. .. ..</p>
				<p>ಹ್ಯೂಸ್ಟನ್‍ನಲ್ಲಿ ನಡೆದ ವಿಶ್ವ ಕನ್ನಡ ಸಮ್ಮೇಳನದ ಸ್ಮರಣ ಸಂಚಿಕೆಗೆ ಸಂಪಾದಕರಾಗಿದ್ದವರು ಶಿಕಾರಿಪುರ ಹರಿಹರೇಶ್ವರ. [ಅದರೊಂದಿಗೆ] ಕನ್ನಡದಲ್ಲಿ ಚೆನ್ನಾಗಿ ಬರೆಯಬಲ್ಲ [ಭಾರತದಲ್ಲಿರುವ ವಿದ್ವತ್ಪೂರ್ಣ] ಲೇಖಕ ಲೇಖಕಿಯರು ಪ್ರೀತಿಯಿಂದ ಬರೆದ ನೂರಾರು ವಿಷಯ ವೈವಿಧ್ಯದ ಕನ್ನಡ ಹೂಗುಚ್ಛದ ಆ ಹೊತ್ತಿಗೆಯ ಹೆಸರು 'ದರ್ಶನ'..... ಆ ಕೆಲಸವನ್ನು ಆನಂದದಿಂದ ಮಾಡಿದ ಹರಿಹರೇಶ್ವರ ದಂಪತಿಗಳು ಅಲ್ಲಿಗೇ ಮುಗಿಯಿತು ಎನ್ನಲಿಲ್ಲ.</p>
				<p>ಧ್ವನಿವರ್ಧಕ ಬಳಸದ ಆ ಸಮಾರಂಭದಲ್ಲಿ ನಾಗತಿಹಳ್ಳಿ ಚಂದ್ರಶೇಖರ ಹೇಳುತ್ತಿದ್ದರು: ಏರ್‍ಪೋರ್ಟಿನಲ್ಲಿ ಲಗೇಜ್ ಬಿಡಿಸಿ ತೋರಿಸಿ ಸೈ ಎನಿಸಿಕೊಂಡು ಮನೆಗೆ ಬರುವ ಕಿರಿಕಿರಿಯನ್ನು ನಾನು ಸಾಕಷ್ಟು ಅನುಭವಿಸಿದ್ದೇನೆ. ಈ ತಾಯಿ, ಇಷ್ಟೊಂದು ಪುಸ್ತಕ[ಗಳ ರಾಶಿಯನ್ನ] ಹೊತ್ಕೊಂಡು ಅಲ್ಲಿಂದ ಇಲ್ಲಿಯವರೆಗೂ ಬಂದು ಎಲ್ಲ[ಲೇಖಕ]ರ ಕೈಯಲ್ಲಿ ಪ್ರತಿಗಳನ್ನು ಇಟ್ಟಿದ್ದಾರೆ. ಇದು ಇವರಿಗೆ ಮಾತ್ರ ಸಾಧ್ಯ!"ಸ್ವತಃ ಲೇಖಕಿಯೂ ಆಗಿರುವ ನಾಗಲಕ್ಷ್ಮಿ ತಮ್ಮದೇ ಆದ ಕವನ ಸಂಕಲವನ್ನು ಹೊರತಂದಿದ್ದಾರೆ. ಅದೇನು ಸುದ್ದಿಯಲ್ಲ. ನಾಗಲಕ್ಷ್ಮಿ ಬೆಂಗಳೂರಿನ ತನಕ ಯಾಕಾದರೂ ಬಂದಿದ್ದರು ಅಂದರೆ, ಇದಕ್ಕೆ!</p>
				<p class="text-right">
					<strong><em>- ಎಸ್ಕೆ. ಶಾಮಸುಂದರ</em></strong><br />
					<em>ಪ್ರಧಾನ ಸಂಪಾದಕ, ದಟ್ಸ್ ‍ಕನ್ನಡ ಡಾಟ್ ಕಾಂ ಅಂತರ್ಜಾಲ ದಿನಪತ್ರಿಕೆ</em><br />
					[ಜುಲೈ ೨೬, ೨೦೦೨]
				</p>
				<p class="vertical-delimiter" />
			</section>
			<section class="level3 numbered" id="id-009.10.08">
				<h3 class="level3-title" epub:type="title">ಕನ್ನಡದ 'ಹರಿ'ಕಾರ:</h3>
				<p>''ಎಲ್ಲಾದರೂ ಇರು, ಎಂತಾದರೂ ಇರು, ಎಂದೆಂದಿಗೂ ನೀ ಕನ್ನಡವಾಗಿರು''- ಇದು ಕನ್ನಡನಾಡಿನ ಹೊರಗೆ ಹೋಗುವವರಿಗೆ ಮಹಾಕವಿ ನೀಡುವ ದೀಕ್ಷಾಮಂತ್ರ. ಅಲ್ಲಲ್ಲಿಯ ನದಿ ಮಲೆಗಳೆದುರಾದಾಗ ಕಾವೇರಿ ಸಹ್ಯಾದ್ರಿಗಳು ನೆನಪಾದರೆ, ದಿನವೂ ಪಂಪ ಬಸವೇಶ್ವರ ನಾರಣಪ್ಪ ಕವಿಗಳನ್ನು ನೆನೆಯುವುದಾದರೆ, ಎಲ್ಲರೂ ಎಲ್ಲಿದ್ದರೂ ಕನ್ನಡಿಗರಾಗುಳಿಯಬಹುದೆಂಬುದು ಕವಿಯ ಆಶಯ.</p>
				<p>ಈ ಆಶಯವನ್ನು ತ್ರಿಕರಣಶುದ್ಧಿಯಾಗಿ ಅಮೆರಿಕೆಯಲ್ಲಿ ಕಾರ್ಯಗತಗೊಳಿಸಿದವರಲ್ಲಿ ಮುಖ್ಯರು ಶಿಕಾರಿಪುರದ ಕೆ. ಹರಿಹರೇಶ್ವರರು. ಅವರ ಶರೀರದ ಕಣಕಣಗಳಲ್ಲಿ ಕನ್ನಡದ ಮಿಂಚು ಸಂಚರಿಸುತ್ತದೆಂಬುದಕ್ಕೆ ವಿದೇಶೀಯ ನೆಲದಲ್ಲಿ ಅಮೆರಿಕನ್ನಡವನ್ನು ಹುಟ್ಟುಹಾಕಿದ ಸಾಹಸ ಹಾಗೂ ಅದರಲ್ಲವರು ಬರೆದಿರುವ ಸಂಪಾದಕೀಯ ಲೇಖನಗಳೇ ಸಾಕ್ಷಿ. ತಾಯಿನಾಡನ್ನು ಬಿಟ್ಟು ದೂರದ ದೇಶದಲ್ಲಿ ನೆಲಸಿರುವ ಕನ್ನಡಿಗರಲ್ಲಿ, ಅವರ ಮುಂದಿನ ಪೀಳಿಗೆಗಳಲ್ಲಿ ಕನ್ನಡ ಓದು ಬರಹಗಳಲ್ಲಿ ಆಸಕ್ತಿ ಹುಟ್ಟಿಸಿ, ಸ್ವಭಾಷಾಭಿಮಾನದ ಮೂಲಕ ಆತ್ಮಸ್ಥೈರ್ಯ ಆತ್ಮಗೌರವವನ್ನು ಕುದುರಿಸುವ ಜೊತೆಗೆ, ಜಾನಾಂಗಿಕಸ್ಮೃತಿಯನ್ನು ಜೀವಂತವಾಗಿಡುವುದು ಈ ಪತ್ರಿಕೆಯ ಧ್ಯೇಯವಾಗಿದೆ.......</p>
				<p>ವಿದೇಶದಲ್ಲಿ ಕನ್ನಡಿಗರನ್ನು ಜಾಗೃತಿಗೊಳಿಸುವ ನಿಟ್ಟಿನಲ್ಲಿ ಅಮೆರಿಕನ್ನಡದ ಪಾತ್ರ ಮಹತ್ತರವಾದದ್ದು. ಅಲ್ಲಿಯ ಸಂಪಾದಕೀಯ ಲೇಖನಗಳು ಸಂಪಾದಕರ ಸ್ವಾಭಿಮಾನಕ್ಕೆ ಅವರ ಸಾಹಸಯಾತ್ರೆಗೆ ಸಾಕ್ಷಿಗಳಾಗಿವೆ. ಕನ್ನಡಕ್ಕೆ ವಿಶ್ವಮಾನ್ಯತೆಯನ್ನು ಗಳಿಸಿಕೊಡುವಲ್ಲಿ ಅದು ಸಾರ್ಥಕವಾಗಿದೆ.</p>
				<p>ಅಮೆರಿಕೆಯಲ್ಲಿ ನೆಲಸಿರುವ ಕನ್ನಡಿಗರು ಮನಸ್ಸು ಮಾಡಿದರೆ ಸಾಹಿತ್ಯಸೃಷ್ಟಿಯಲ್ಲಿ ತೊಡಗಬಹುದು. ಅನುವಾದಕ್ಷೇತ್ರದಲ್ಲಿ ಮಾಡಬಹುದಾದ ಕೆಲಸ ಅಪಾರವಾಗಿರುವುದರಿಂದ ಆ ಕಡೆಗೆ ಗಮನಹರಿಸಬಹುದು. ಅಂಥ ಪ್ರಯೋಗ ಎಷ್ಟರಮಟ್ಟಿಗೆ ಯಶಸ್ವಿಯಾಗುತ್ತದೆಂಬುದನ್ನು ಕಾತರತೆಯಿಂದ ಕಾದು ನೋಡಬಹುದು. ಅಲ್ಲಿದ್ದಾಗಲೇ ರಚಿಸಿದ ಹರಿಹರೇಶ್ವರರ ಸುಂದರ ಭಾವಗೀತೆಗಳೇ ಮೇಲಣ ಮಾತಿಗೆ ನಿದರ್ಶನವಾಗಿವೆ.</p>
				<p>ಈಗಲೂ ಮೈಸೂರಿನ ಸಾಂಸ್ಕೃತಿಕ ಜೀವನದಲ್ಲಿ ಒಂದಾಗಿ ಸದಾ ಕ್ರಿಯಾಶೀಲರಾಗಿರುವ ಹರಿಹರೇಶ್ವರರು ಕರ್ನಾಟಕ ಮತ್ತು ಅಮೆರಿಕೆಯ ನಡುವಣ ಪರಿಣಾಮಕಾರೀ ಸಂಪರ್ಕಶಕ್ತಿಯಾಗಲೆಂದು ಹಾರೈಸುತ್ತೇನೆ.</p>
				<p class="text-right">
					<strong>-ಡಾ| ದೇ. ಜವರೇಗೌಡ</strong><br />
					(ವಿಶ್ರಾಂತ ಕುಲಪತಿಗಳು, ಮೈಸೂರು ವಿಶ್ವವಿದ್ಯಾನಿಲಯ)
				</p>
				<p class="vertical-delimiter" />
			</section>
			<section class="level3 numbered" id="id-009.10.09">
				<h3 class="level3-title" epub:type="title">ಅಮೆರಿಕನ್ನಡ ಚಿಂತನೆಗಳು:</h3>
				<p>....... ಸುಮಾರು ಹನ್ನೆರಡು ವರ್ಷಗಳ ಕಾಲ ಹರಿ ತಮ್ಮ ಶ್ರದ್ಧೆ, ಪ್ರೀತಿ, ಕಾಳಜಿ, ಪರಿಶ್ರಮ ಹಾಗೂ ಇವುಗಳಷ್ಟೇ ಮುಖ್ಯವಾಗಿ ಸಮಯ ಮತ್ತು ಹಣವನ್ನು ಧಾರೆಯೆರೆದು 'ಅಮೆರಿಕನ್ನಡ' ಎಂಬ ಪತ್ರಿಕೆಯನ್ನು ಅಚ್ಚುಕಟ್ಟಾಗಿ ಹೊರತಂದರು. ಹರಿ ಅವರಿಗೆ ಇದೊಂದು ವ್ರತವಾಗಿತ್ತು. ಸಂಕಲ್ಪವಾಗಿತ್ತು. ಒಬ್ಬ ಕನ್ನಡಿಗ ವಿದೇಶಿ ನೆಲದಲ್ಲಿ ನಿಂತು ತನ್ನ ಮಾತೃಭಾಷೆಗೆ ಮಾಡಬಹುದಾದ ದೊಡ್ಡ ಸೇವೆ ಹಾಗೂ ಮಹದುಪಕಾರವಿದು. ಇದರ ಜತೆಗೆ ಕನ್ನಡಕ್ಕಾಗಿ ಏನೆಲ್ಲ ಮಾಡಬಹುದೋ ಅವೆಲ್ಲವನ್ನೂ, ಅವೆಲ್ಲಕ್ಕಿಂತ ಹೆಚ್ಚಿನದನ್ನೂ ಅವರು ಮಾಡಿದರೆಂದರೆ ಅತಿಶಯೋಕ್ತಿಯಲ್ಲ. ಅವರಿಗೆ ಕನ್ನಡದ ಕೆಲಸ ಸ್ವಂತ ಕೆಲಸವೇ ಆಗಿತ್ತು. ಅವರು ಅಮೆರಿಕ ಬಿಟ್ಟು ಮೈಸೂರಿಗೆ ಬಂದಿದ್ದರಿಂದ ಅಮೆರಿಕದಲ್ಲಿನ ಕನ್ನಡ ಕೆಲಸಕ್ಕೆ ಹಿನ್ನಡೆಯಾಗಿರಲಿಕ್ಕೆ ಸಾಕು. ಅಷ್ಟೊಂದು ಗಾಢವಾಗಿ ಅವರು ಕನ್ನಡವನ್ನು ಮೈಮೇಲೆ ಎಳೆದುಕೊಂಡವರು.</p>
				<p>....... ಅಮೆರಿಕದಲ್ಲಿದ್ದುಕೊಂಡು ಹರಿ ದಂಪತಿಗಳು ಮಾಡಿದ ಕನ್ನಡದ ಕೆಲಸ ಅದ್ಭುತವಾದುದು. ಕನ್ನಡಿಗರೆಲ್ಲರೂ ಅಭಿಮಾನಪಡುವಂಥದ್ದು. ಸ್ವತ: ಬರಹಗಾರರಾಗಿರುವ ಹರಿ ದಂಪತಿಗಳು ತಮ್ಮ ಬಿಡುವಿಲ್ಲದ ಕೆಲಸ ಕಾರ್ಯಗಳ ನಡುವೆಯೂ ಸಾಹಿತ್ಯರಚನೆಯಲ್ಲಿ ತೊಡಗಿಸಿಕೊಂಡಿದ್ದು ಗಮನಾರ್ಹ.</p>
				<p>ಈ ಎಲ್ಲ ಕಾರಣಗಳಿಗಾಗಿ ಹರಿ ಆಪ್ತರಾಗುತ್ತಾರೆ. ಅವರ ಜತೆ ಒಡನಾಡುವಾಗ ವೈಯಕ್ತಿಕ, ಖಾಸಗಿ ನೆಲೆಯನ್ನು ದಾಟಿ ಒಂದು ಉದ್ದೇಶ, ಗುರಿಗಾಗಿ ಅವರು ತಮ್ಮನ್ನು ಬದ್ಧಗೊಳಿಸಿಕೊಂಡು ದುಡಿಯುವ ತುಡಿತ ಹಾಗೂ ಕಳಕಳಿ ಸೋಜಿಗಗೊಳಿಸುತ್ತದೆ. ಹೀಗಾಗಿ ಹರಿ ಮತ್ತಷ್ಟು ಹತ್ತಿರವಾಗುತ್ತಾರೆ. ಅವರೊಂದಿಗೆ ಹತ್ತಿರವಾದಂತೆ ಕಾಣುವುದು ಅವರ ಕನ್ನಡಪ್ರೇಮ. ಇದಕ್ಕೆ ನಿದರ್ಶನವೆಂಬಂತೆ <em>'ಕನ್ನಡವನ್ನು ಉಳಿಸಿ ಬೆಳೆಸುವ ಬಗೆ'</em> ಕೃತಿ ಹೊರಬಂದಿದೆ. ಇದು <em>'ಅಮೆರಿಕನ್ನಡ'</em> ಪತ್ರಿಕೆಯಲ್ಲಿ ಅವರು ಬರೆದ ಸಂಪಾದಕೀಯ ಬರಹಗಳ ಸಂಗ್ರಹವಾದರೂ ಬಿಡಿ ಬಿಡಿ ಚಿಂತನೆಯ ಸಾಕಾರದಂತಿವೆ. ವಿದೇಶಗಳಲ್ಲಿ ಕನ್ನಡವನ್ನು ಹೇಗೆ ರಕ್ಷಿಸಬೇಕು, ಹೇಗೆ ಪ್ರಚಾರ ಮಾಡಬೇಕು....., ಕನ್ನಡ ಸಂಸ್ಕೃತಿಯ ಬೇರುಗಳನ್ನು ಅಲ್ಲಿ ನೆಡುವುದು ಹೇಗೆ, ಕನ್ನಡವನ್ನು ಕಾಪಾಡುವ ಅಗತ್ಯ- ಇವೇ ಮುಂತಾದ ಪ್ರಶ್ನೆಗಳನ್ನು ಮುಂದಿಟ್ಟುಕೊಂಡು ಹರಿ ಅವುಗಳಿಗೆ ಸಮಾಧಾನಕರ ಉತ್ತರಗಳನ್ನು ಕಂಡುಹಿಡಿಯಲು ಪ್ರಯತ್ನಿಸಿದ್ದಾರೆ. ಅಷ್ಟೇ ಅಲ್ಲ ಯಶಸ್ವಿಯೂ ಆಗಿದ್ದಾರೆ. ಕಾರಣ, ಅಮೆರಿಕದಂಥ ದೇಶದಲ್ಲಿ ಕನ್ನಡಿಗ ಎದುರಿಸುವ ಸಮಸ್ಯೆಗಳನ್ನು ಸ್ವತ: ಹರಿ ಅವರೇ ಆರಂಭದಲ್ಲಿ ಅನುಭವಿಸಿದ್ದಾರೆ. ಬೇರೆಯವರ ಸಮಸ್ಯೆಗಳನ್ನೂ ಹತ್ತಿರದಿಂದ ನೋಡಿದ್ದಾರೆ. ಈ ಸಂಕೀರ್ಣ ಸಮಸ್ಯೆಗೆ ಹತ್ತಾರು ವರ್ಷಗಳಿಂದ ಪರಿಹಾರ ಕಂಡುಕೊಳ್ಳಲು ತಮ್ಮ ಅನುಭವಗಳ ಮಸೂರವನ್ನು ವಿವಿಧ ಕೋನಗಳಲ್ಲಿಟ್ಟು ಹಿಗ್ಗಿಸಿ, ಕುಗ್ಗಿಸಿ ನೋಡಿ ವಿಷಯದ ಅನೇಕ ಮಗ್ಗುಲುಗಳನ್ನು ತಲಸ್ಪರ್ಶಿಯಾಗಿ ಅಧ್ಯಯನ ಮಾಡಿದ್ದಾರೆ.</p>
				<p>ಒಂದೆಡೆ ಹರಿ ಅವರು ಅಮೆರಿಕದಲ್ಲಿ ಕನ್ನಡವನ್ನು ಉಳಿಸಿಕೊಳ್ಳುವ ಪ್ರಯತ್ನದ ಬಗ್ಗೆ ಹೀಗೆ ಹೇಳುತ್ತಾರೆ- ಕೇವಲ ಉಗುರು ಬೆಚ್ಚನೆಯ ಪ್ರೀತಿ ವಿಶ್ವಾಸದ ನೀರೆರೆದು ವಿದೇಶಗಳಲ್ಲಿ ಕನ್ನಡವನ್ನು ಪೋಷಿಸಲು, ಉಳಿಸಲು, ಬೆಳೆಸಲು ಸಾಧ್ಯವಿಲ್ಲ. ಅತ್ಯಾಸಕ್ತರೂ ತಮ್ಮ ಮಗು ಹೇಗೇ ಇರಲಿ ಅದಕ್ಕೆ ಎಣೆ ಯಾರಿಹರು- ಎಂಬ ತಾಯಿಯ ಮನೋಭಾವದವರು, ತನ್ನದಿದೆಂಬ ಹೆಮ್ಮೆಯಲ್ಲಿ ಖುಷಿ ಕಾಣುವವರು, ಬೇರೆಯವರ ಕಣ್ಣಿಗೆ ಹುಚ್ಚರು- ಇವರೆಲ್ಲ ತಾವಿರುವ ಪ್ರತಿಕೂಲ ವಾತಾವರಣದಲ್ಲೂ ತಮ್ಮ ಭಾಷೆಯ ಉಳಿವಿಗೆ ಕಾರಣರಾಗುತ್ತಾರೆ.</p>
				<p>ಇಲ್ಲಿ ಹರಿಯವರ ಅನುಭವದ ಮಾತುಗಳನ್ನು ಕೇಳಬೇಕು- ವಿದೇಶದಲ್ಲಿ ಕನ್ನಡಿಗರಿಗೆ ಕನ್ನಡವೆಂಬುದು ಕೇವಲ ಒಂದು ಭಾಷೆಯಲ್ಲ. ಕನ್ನಡವೆಂದರೆ ವಿಶಿಷ್ಟ ಅನುಭೂತಿ. ಅನಿರ್ವಚನೀಯ ಆನಂದ. ಕನ್ನಡದ ಒಂದು ಪದ ಕಿವಿಗೆ ಬಿದ್ದರೆ ಅದರ ಸಂತಸವನ್ನು ವರ್ಣಿಸಲು ಅಸಾಧ್ಯ. ಕನ್ನಡದ ಮಹತ್ವ, ಕಂಪು, ಇಂಪು, ಹಿತಾನುಭವವಾಗಬೇಕಾದರೆ ವಿದೇಶದಲ್ಲಿ ಕನ್ನಡವನ್ನು ಸವಿಯಬೇಕು.</p>
				<p>ಅಮೆರಿಕದಲ್ಲಿ ನೆಲೆಸಿದ ದೀರ್ಘಕಾಲದ ಅನುಭವದ ನೆಲೆಗಟ್ಟಿನಲ್ಲಿ ಹರಿ ವಿದೇಶದಲ್ಲಿ ಕನ್ನಡವನ್ನು ಭಾಷೆಯಾಗಿ, ಮಾಧ್ಯಮವಾಗಿ, ಸಂಸ್ಕೃತಿಯಾಗಿ, ಪರಂಪರೆಯಾಗಿ ಉಳಿಸಿ ಬೆಳೆಸಿ ಪೋಷಿಸುವ ಬಗೆಯನ್ನು ಈ ಕೃತಿಯಲ್ಲಿ ವಿವರವಾಗಿ ಚರ್ಚಿಸಿದ್ದಾರೆ. ಅವರು ಪ್ರಸ್ತಾಪಿಸಿರುವ ಅನೇಕ ವಿಷಯಗಳು ಕೇವಲ ವಿದೇಶಿ ಕನ್ನಡಿಗರಿಗೆ ಮಾತ್ರವಲ್ಲ ನಮಗೂ ಅನ್ವಯಿಸುತ್ತದೆ. ಕನ್ನಡ ನಾಡಿನಲ್ಲಿರುವವರಿಗೂ ಸಂಬಂಧಪಡುತ್ತದೆ. ಕಾರಣ ಕರ್ನಾಟಕದ ರಾಜಧಾನಿಯಾದ ಬೆಂಗಳೂರಿನಲ್ಲಿ ಕನ್ನಡವನ್ನು ಉಳಿಸುವುದು ಹೇಗೆಂಬ ಬಗ್ಗೆ ನಾವು ಈಗ ಚರ್ಚಿಸುತ್ತಿದ್ದೇವೆ. ಬೆಂಗಳೂರಿನಲ್ಲಿ ಕನ್ನಡಿಗರೇ ಅಲ್ಪಸಂಖ್ಯಾತರಾಗಿದ್ದಾರೆ. ಅನ್ಯಭಾಷಿಕರ ಸಾಂದ್ರತೆ, ಇಂಗ್ಲಿಷಿನ ಪ್ರಭಾವದಿಂದ ಕನ್ನಡ ಬಡವಾಗುತ್ತಿದೆ..... ಇಂಗ್ಲಿಷ್ ಶಾಲೆಗಳು ಗಲ್ಲಿ ಗಲ್ಲಿಗಳಲ್ಲಿ ತಲೆಯೆತ್ತುತ್ತಿವೆ. ಸರಕಾರದ ನೀತಿಗಳು ಕನ್ನಡ ಅಭಿವೃದ್ಧಿಗೆ ಪೂರಕವಾಗಿಲ್ಲ. ಕನ್ನಡದ ಅಭಿವೃದಿಗಾಗಿ ನಮ್ಮಲ್ಲಿರುವಷ್ಟು ಅಕಾಡೆಮಿ, ಪ್ರಾಧಿಕಾರಗಳು ಬೇರೆಲ್ಲೂ ಇರಲಿಕ್ಕಿಲ್ಲ. ಕನ್ನಡಕ್ಕಾಗಿಯೇ ಪ್ರತ್ಯೇಕ ವಿಶ್ವವಿದ್ಯಾಲಯವೂ ಇದೆ. ಆದರೂ ಕನ್ನಡದ ಕೆಲಸ ಸಮರ್ಪಕವಾಗಿ ನಡೆಯುತ್ತಿದೆಯೆಂದು ಯಾರಿಗೂ ಅನಿಸುತ್ತಿಲ್ಲ. ದಿನದಿಂದ ದಿನಕ್ಕೆ ಕನ್ನಡ ಬಡವಾಗುತ್ತಿದೆಯೆಂದು, ಇಂಗ್ಲಿಷಿನ ಮುಂದೆ ಎಲ್ಲೋ ತತ್ತರಗೊಳ್ಳುತ್ತಿದೆಯೆಂಬ ಭಾವನೆ ಮೂಡುತ್ತಿದೆ. ಇದೇ ಸ್ಥಿತಿ ಮುಂದುವರಿದರೆ ಕನ್ನಡದ ಭವಿಷ್ಯದ ಬಗ್ಗೆ ಚಿಂತೆಯಾಗುವುದು ಸಹಜ.</p>
				<p>ಈ ಹಿನ್ನೆಲೆಯಲ್ಲಿ ಹರಿ ಅವರ ಪ್ರಸ್ತುತ ಕೃತಿಯಲ್ಲಿ ಕೆಲವು ಒಳಸುಳಿಗಳನ್ನು ಗುರುತಿಸಬಹುದು. ಇದು ಕೇವಲ ಅಮೆರಿಕದಲ್ಲಿ ಕನ್ನಡವನ್ನು ಉಳಿಸಿ, ಬೆಳೆಸುವ ಪರಿ ಎಂಥದು ಎಂಬುದನ್ನು ಚರ್ಚಿಸುವ ಕೃತಿಯಾಗದೇ, ಸರ್ವತ್ರ ಕನ್ನಡವನ್ನು ಜೀವಂತವಾಗಿಡುವ ಸಾಧ್ಯತೆ ಹಾಗೂ ಅಗತ್ಯವನ್ನು ಚರ್ಚಿಸುವುದಕ್ಕೂ ವಿಸ್ತಾರಗೊಂಡಿರುವುದು ಇದರ ಮೌಲಿಕತೆಯನ್ನು ಹೆಚ್ಚಿಸಿದೆ. ಹೀಗಾಗಿ ಇವು ಎಂದೋ ಬರೆದ ಸಂಪಾದಕೀಯ ಬರೆಹಗಳೆಂದು ಅನಿಸುವುದಿಲ್ಲ. ಅಂದಿನ ಸನ್ನಿವೇಶ ಸಂದರ್ಭಗಳನ್ನು ಗಮನದಲ್ಲಿಟ್ಟುಕೊಂಡು ಬರೆದಿದ್ದರೂ, ಅದರಲ್ಲೂ ಪ್ರಮುಖವಾಗಿ ಅಮೆರಿಕದ ಕಾಲದೇಶಕ್ಕನುಗುಣವಾಗಿ ಬರೆದಿದ್ದರೂ, ಇಂದಿಗೆ ಹಾಗೂ ಇಲ್ಲಿಗೆ ಸಹ ಪ್ರಸ್ತುತವಾಗಿದೆ. ಕನ್ನಡದ ಮನಸ್ಸು ಇರುವ ಕಡೆಗಳಿಗೂ ಅನ್ವಯವಾಗುವಂತಿದೆ. ಇದೇ ಈ ಕೃತಿಯ ಸೊಗಸುಗಾರಿಕೆ ಹಾಗೂ ಹೆಚ್ಚುಗಾರಿಕೆ. ಒಂದು ಕಾಲಘಟ್ಟದಲ್ಲಿ ಸರಿದುಹೋದ ಚಿಂತನೆಗಳನ್ನು ಸಂಗ್ರಹಿಸಿ ಪ್ರಸ್ತುತ ಸನ್ನಿವೇಶಕ್ಕೂ ಲಾಗೂ ಆಗುವಂತೆ ಮನವರಿಕೆ ಮಾಡಿಕೊಡಬೇಕೆಂಬ ಕಾಳಜಿಯಿಂದ ಈ ಕೃತಿಯನ್ನು ಪ್ರಕಟಿಸುತ್ತಿರುವುದು ಅತ್ಯಂತ ಔಚಿತ್ಯಪೂರ್ಣ. ಹರಿ ಅವರ ಕನ್ನಡ ಪ್ರೀತಿಗೆ ಅಭಿನಂದನೆಗಳು.</p>
				<p class="text-right">
					<strong>- ವಿಶ್ವೇಶ್ವರ ಭಟ್ಟ</strong><br />
					ಸಂಪಾದಕ,<br />
					ವಿಜಯ ಕರ್ನಾಟಕ, ಬೆಂಗಳೂರು.
				</p>
				<p class="vertical-delimiter" />
			</section>
		</section>
		<section class="level2 numbered" id="id-009.11">
			<h2 class="level2-title" epub:type="title">ಇದೇ ಲೇಖಕರ ಇತರ ಕೃತಿಗಳು</h2>
			<p><strong>ಪ್ರಕಟಿತ ಕೃತಿಗಳು:</strong></p>
			<p><em>ವಿದೇಶಕ್ಕೆ ಬಂದವರು</em> (ಕವನ ಸಂಕಲನ) (೧೯೯೮, ೨೦೦೫)</p>
			<p><em>ಮಾತಿನ ಮಂಟಪ</em> (ಪ್ರಬಂಧ ಸಂಕಲನ) (೨೦೦೨)</p>
			<p><em>ರಾಂಟ್‍ಜನ್</em> (ವೈಜ್ಞಾನಿಕ ಸಾಹಿತ್ಯ) (೧೯೭೫)</p>
			<p><em>ಮಾತಿನ ಚಪ್ಪರ</em> (ಪ್ರಬಂಧ ಸಂಕಲನ) (೨೦೦೫)</p>
			<p><em>ಕನ್ನಡ ಉಳಿಸಿ ಬೆಳಸುವ ಬಗೆ</em> (ಅಮೆರಿಕನ್ನಡ ಚಿಂತನೆಗಳು ೨೦೦೫)</p>
			<p><em>ಕನ್ನಡದಲ್ಲಿ ಸತ್ಯನಾರಾಯಣ ಪೂಜೆ</em> (ಮಂತ್ರ ಮಂಜರಿ) (೨೦೦೬)</p>
			<p><em>ಮಾತೇ ಮುತ್ತು</em> (ವೈಚಾರಿಕ ಲೇಖನಗಳ ಸಂಕಲನ, ೨೦೦೯)</p>
			<p><em>ಮಾತಿನ ಮಲ್ಲಿಗೆ</em> (ಲಲಿತ ಪ್ರಬಂಧ ಸಂಕಲನ) (೨೦೦೯)</p>
			<p><em>ಮುಕ್ತಕ ಕನ್ನಡ</em> (ಸಂಸ್ಕೃತದಿಂದ ಕನ್ನಡಿಸಿದ ಮುಕ್ತಕಗಳು) (೨೦೦೯)</p>
			<p><em>ಗೀತ ಗುಚ್ಛ</em> (ಸಂಸ್ಕೃತ ನೀಳ್ಗವನಗಳ ಕನ್ನಡ ರೂಪ) (೨೦೦೯)</p>
			<p><em>ಮೊದಲ ಹೆಜ್ಜೆಗಳು</em> (ಕವನ ಸಂಕಲನ) (೨೦೦೯)</p>
			<p><em>ಬೈಬಲ್‍ನಲ್ಲಿ ಜಾನ್‍ನ ಸುವಾರ್ತೆ</em> (ತೌಲನಿಕ ಅಧ್ಯಯನ, ೨೦೦೯)</p>
			<p><strong>ಪ್ರಧಾನ ಸಂಪಾದಕ:</strong></p>
			<p><em>ಅಮೆರಿಕನ್ನಡ</em> (ಉತ್ತರ ಅಮೆರಿಕಾದ ಕನ್ನಡ ಸಾಹಿತ್ಯ ದ್ವೈಮಾಸಿಕ)</p>
			<p><em>ಸ್ಮರಣ ಸಂಚಿಕೆ</em> (ವಿಶ್ವಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, ೨೦೦೦)</p>
			<p><em>ದರ್ಶನ</em> (ವಿಶ್ವ ಕನ್ನಡ ಸಮ್ಮೇಳನ, ಟೆಕ್ಸಸ್, ಯುಎಸ್‍ಎ, ೨೦೦೦)</p>
			<p><em>ಚಿತ್ರಭಾನು</em> (ಉತ್ತರ ಕ್ಯಾಲಿಫೋರ್ನಿಯಾ ಕನ್ನಡ ಕೂಟ, ಸಾಹಿತ್ಯ ವಾರ್ಷಿಕ, ೨೦೦೨)</p>
			<p><em>ತುರಾಯಿ</em> (ಮಧ್ಯವಲಯ ಕನ್ನಡ ಸಮ್ಮೇಳನ, ಮಿಸ್ಸೌರಿ, ೧೯೯೧)</p>
			<p><em>ಅಕ್ಷಯ</em> (ಪ್ರೊ| ಕೆ.ಭೈರವಮೂರ್ತಿರವರ ಅಭಿನಂದನ ಗ್ರಂಥ ೨೦೦೮)</p>
			<p><em>ಸಂವಹನ ಕಾವ್ಯ-೨೦೦೮</em> (ವಿವಿಧ ಕವಿಗಳ ಕವನ ಸಂಕಲನ, ೨೦೦೮)</p>
			<p><strong>ಸಹ-ಸಂಪಾದಕ:</strong></p>
			<p><em>ಕನ್ನಡ ಭಾಗವತ ಸಮಗ್ರ ಸಂಪುಟ</em> (ಪರಿಶೋಧಕ ಸಮಿತಿ ಸದಸ್ಯ, ೨೦೦೮)</p>
			<p><em>ಸ್ಪಂದನ</em> (ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸ್ಮರಣ ಸಂಚಿಕೆ, ಡೆಟ್ರಾಯಿಟ್, ಯುಎಸ್‍ಎ, ೨೦೦೨)</p>
			<p><em>ವಿಕಾಸ</em> (ಅಕ್ಕ ವಿಶ್ವಕನ್ನಡ ಸಮ್ಮೇಳನ ಸ್ಮರಣ ಸಂಚಿಕೆ, ಫ್ಲಾರಿಡಾ ಯುಎಸ್‍ಎ, ೨೦೦೪)</p>
			<p><em>ಸಮ್ಮೇಳನ ಸ್ಮರಣ ಸಂಚಿಕೆ</em> (ಅಕ್ಕ ವಿಶ್ವಕನ್ನಡ ಸಮ್ಮೇಳನ ವಾಷಿಂಗ್‍ಟನ್ ಡಿಸಿ, ಯುಎಸ್‍ಎ, ೨೦೦೬)</p>
			<p><em>ಪ್ರಬಂಧ ವಾಹಿನಿ</em> (ಅಕ್ಕ ವಿಶ್ವಕನ್ನಡ ಸಮ್ಮೇಳನ ವಾಷಿಂಗ್‍ಟನ್ ಡಿಸಿ, ಯುಎಸ್‍ಎ ೨೦೦೬)</p>
			<p><strong>ಪ್ರಕಟಣೆಯ ವಿವಿಧ ಹಂತಗಳಲ್ಲಿ:</strong></p>
			<p><em>ಲಲ್ಲೇಶ್ವರಿ</em> (ಕಾಶ್ಮೀರ ಶೈವ ಅನುಭಾವಿಯ ವಚನಗಳ ವಿಶ್ಲೇಷಣೆ)</p>
			<p><em>ಫಾರಸೀ ಕವನಗಳು</em> (ಆಯ್ದ ಕವನಗಳ ಕನ್ನಡ ಭಾವಾನುವಾದ) <em>ತಿರುಗಾಟ</em> (ಕಾದಂಬರಿ)</p>
			<p><em>ಪೂರ್ವಸೂರಿಗಳು ಕಂಡ ಕಾಶ್ಮೀರ</em> (ಪ್ರಬಂಧ ಸಂಕಲನ)</p>
			<p><em>ಮನೆಗೆ ಮರಳಿದ ಮೇಲೆ</em> (ಕವನ ಸಂಕಲನ)</p>
			<p><em>ಮಾತಿನ ಚಾವಡಿ</em> (ಸಾಹಿತ್ಯ ವಿಮರ್ಶೆಯ ಲೇಖನಗಳು)</p>
			<p><em>ಮಾತಿನ ಮನೆ</em> (ಆತ್ಮ ಕಥನ)</p>
			<p><em>ಕನ್ನಡದಲ್ಲಿ ಮದುವೆ</em> (ಸಂಸ್ಕೃತ ಮಂತ್ರಗಳ ಕನ್ನಡ ಪದ್ಯಾನುವಾದಗಳು)</p>
			<p><em>ಪುರಂದರದಾಸರು</em> (ಗೀತ ನಾಟಕ)</p>
			<p><em>ಕನ್ನಡ ಮಂತ್ರ ಮಂಜರಿ</em> (ಕನ್ನಡದಲ್ಲಿ ದೇವರ ಪೂಜೆ)</p>
			<p><em>ಭಾಸ್ಕರನ ಲೀಲಾವತಿ</em> (ಸಂಸ್ಕೃತ ಗಣಿತ ಗ್ರಂಥದ ಒಳನೋಟ)</p>
			<p><em>ಯೇಸುಕ್ರಿಸ್ತನ ಕೊನೆಯ ದಿನಗಳು</em> (ಬೈಬಲ್‍ನ ಒಂದು ಅಧ್ಯಯನ)</p>
		</section>
	</section>
</body>
</html>


