<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-017">
		<h1 class="level1-title" epub:type="title"><span class="num">೧೭ ::</span>  'ಸಮಯ: ನೆನ್ನೆ, ಇಂದು, ನಾಳೆ' ಬಗ್ಗೆ ಒಂದು ವಿವೇಚನೆ</h1>
		<p>ಕನಕದಾಸರು ಉಡುಪಿಯ ಕೃಷ್ಣನನ್ನು ''ಬಾಗಿಲನು ತೆರೆದು ಸೇವೆಯನು ಕೊಡು'' ಎಂದು ಕಳಕಳಿಯಿಂದ ಕೇಳಿಕೊಳ್ಳುತ್ತಾ ಹಾಡಿರುವ ಆ ದೇವರನಾಮ ನಿಮಗೆ ನೆನಪಿದೆ ತಾನೆ? ಭಕ್ತರ ಮೊರೆ ಕೇಳಿ ಅವರ ನೆರವಿಗೆ ಬರಲು, ''ಇದು ಸರಿಯಾದ ವೇಳೆಯೋ, ಅಲ್ಲವೋ'' ಎಂದು ಯೋಚಿಸುತ್ತಾ ನೀನು ನಿಲ್ಲುವುದಿಲ್ಲ, ''ಕೂಡಲೇ ಆ ಆರ್ತನಾದಕ್ಕೆ ಓಗೊಡುವೆ''- ಎನ್ನುವ ಭಾವದಲ್ಲಿ, ''ಸಮಯ-ಅಸಮಯವುಂಟೆ, ಭಕ್ತವತ್ಸಲ, ನಿನಗೆ?'', ಎಂದು ಪ್ರಶ್ನಿಸುತ್ತಾರೆ, ದಾಸರು ಅಲ್ಲಿ. ಏನಿದು ಈ 'ಸಮಯ?'</p>
		<p>ಈ 'ಸಮಯ' ಎಂಬುದು ನಾವೇ ಕಲ್ಪಿಸಿಕೊಂಡಿರುವ, ಮುಟ್ಟಿ ಅನುಭವಿಸ ಲಾಗದ, ಆದರೆ, ನಮಗೆ ಅತಿ ಅವಶ್ಯಕವಾದ, ಬಾಳಿನುದ್ದಕ್ಕೂ ಇರುವ ನಮ್ಮೊಡ ನಾಟದ ಒಂದು ವಿಚಿತ್ರ 'ವಸ್ತು'!</p>
		<section class="level2 numbered" id="id-017-1">
			<h2 class="level2-title" epub:type="title">ಸಂಸ್ಕೃತದಲ್ಲಿ 'ಸಮಯ':</h2>
			<p>ಸಂಸ್ಕೃತದಲ್ಲಿ 'ಸಮಯ'ಕ್ಕೆ ಕಾಲ, ವೇಳೆ - ಎಂಬ ಸಾಮಾನ್ಯ ಅರ್ಥವಿದೆ. ಅಮರಕೋಶದಲ್ಲಿ, 'ಕಾಲ'ಕ್ಕೇ ಮೀಸಲಾದ ಒಂದು ವರ್ಗ (ಅಧ್ಯಾಯ) ಇದೆ; ಅದರಲ್ಲಿ, ಪ್ರಾರಂಭದಲ್ಲೇ<sup><a epub:type="noteref" href="999-aside.xhtml#id-017-1">೧</a></sup>'ಕಾಲ'ಕ್ಕೆ ದಿಷ್ಟ, ಅನೇಹಸ್, ಮತ್ತು ಸಮಯಃ ಎಂಬ ಪರ್ಯಾಯ ಪದಗಳನ್ನು ಹೇಳಿದೆ. ವಿಶೇಷ ಅರ್ಥಗಳಲ್ಲಿ 'ಸಮಯ'ಕ್ಕೆ ಈ ಬೇರೆ ಬೇರೆ ಅರ್ಥಗಳೂ ಸಹ ಬಳಕೆಯಲ್ಲಿವೆ: (೧) ಕ್ಲುಪ್ತವಾದ ಕಾಲ, ಗೊತ್ತಾದ ವೇಳೆ (೨) ಗೊತ್ತು, ಗುರುತು. ಸಂಕೇತ (೩) ಪ್ರತಿಜ್ಞೆ, ಶಪಥ (೪) ಆಚಾರ, ಸಂಪ್ರದಾಯ, ನಡವಳಿಕೆ, ನಿಯಮ (೫) ಸಿದ್ಧಾಂತ (೬) ಅವಕಾಶ, ಅನುಕೂಲ -ಇತ್ಯಾದಿ.</p>
		</section>
		<section class="level2 numbered" id="id-017-2">
			<h2 class="level2-title" epub:type="title">ಸಮಯ ಪದ ಹುಟ್ಟಿ ಬಂದದ್ದು ಹೇಗೆ?</h2>
			<p>ಸಂಸ್ಕೃತ ಧಾತುಗಳಲ್ಲಿ 'ಇಣ್(= ಗತೌ)' ಎಂಬ ಒಂದು ಧಾತು, ಕ್ರಿಯಾಪದದ ಮೂಲ ವಸ್ತು ಇದೆ. ಈ 'ಇಣ್' ಎಂಬುದು ಹೋಗು, ಸೇರು, ತಲುಪು, ಹೊಂದು, ಪಡೆ - ಇತ್ಯಾದಿ ಅರ್ಥಗಳಲ್ಲಿ ಉಪಯೋಗವಾಗುತ್ತದೆ. ಅದು ಕ್ರಿಯಾಪದವಾದಾಗ, ಉದಾಹರಣೆಗೆ, 'ಏತಿ' ('ಹೋಗುತ್ತಾನೆ'); 'ಏತು' ('ಹೊಂದಲಿ') ಎಂಬಂಥ ರೂಪಗಳನ್ನು ಹೊಂದುತ್ತದೆ.<sup><a epub:type="noteref" href="999-aside.xhtml#id-017-2">೨</a></sup>'ಏತಿ'ಗೆ ಒಂದು ಸ್ವಾರಸ್ಯಕರವಾದ ಶ್ಲೋಕವನ್ನು ಉದ್ಧರಿಸಿ ಹೇಳಲು ಬಯಸುತ್ತೇನೆ:</p>
			<p>''ಎಲ್ಲಾ ತಿಳಿದವನೊಬ್ಬನ ಬಳಿಗೆ ಬಂದು, ವಿದ್ಯೆ ಕೇಳಿ ಕೊಳ್ಳುತ್ತದೆಯಂತೆ: ''ನಾನು ನಿನ್ನ ನಿಧಿಯಿದ್ದಂತೆ; ನನ್ನನ್ನು ಕಾಪಾಡು! ಅಸೂಯೆವುಳ್ಳವನಿಗೆ ನನ್ನನ್ನು ಕೊಡಬೇಡಯ್ಯಾ! ಹೀಗೆ ನೀನು ನನ್ನನ್ನು ನೋಡಿಕೊಂಡರೆ, ನಾನು ವೀರ್ಯವತಿಯಾಗಿ ಇರಬಲ್ಲೆ!''<sup><a epub:type="noteref" href="999-aside.xhtml#id-017-3">೩</a></sup>ಇಲ್ಲಿ 'ಏತಿ' ಎಂದರೆ, 'ಹತ್ತಿರ ಹೋಗುತ್ತದೆ' ಎಂದರ್ಥ.</p>
			<p>ಉಪಸರ್ಗದೊಡನೆ ಸೇರಿದಾಗ ಬಗೆ ಬಗೆಯ ಅರ್ಥಕ್ಕೆ ಈಡಾಗಿ, ಈ 'ಇಣ್' ಧಾತು ಬಣ್ಣ ಬದಲಾಯಿಸುತ್ತದೆ. ನಿದರ್ಶನಕ್ಕೆ: 'ಅನು+ಏತು=ಅನ್ವೇತು', ಅನುಸರಿಸುವಂತಾಗಲಿ<sup><a epub:type="noteref" href="999-aside.xhtml#id-017-4">೪</a></sup></p>
			<p>ಈ ದಿಕ್ಕಿನಲ್ಲಿ, ಧಾತುಗಳೊಂದಿಗೆ ಪ್ರತ್ಯಯಗಳು ಸೇರಿ ಹೊಸ ಪದಗಳು ರಚಿತವಾದ ದಾರಿಯಲ್ಲಿ, 'ಸಮ್ಯಕ್ + ಇಣ್(ಏತಿ)' ಇದರಿಂದ 'ಸಮಯ' ಎಂಬ ಪದ ಬಂದಿದೆ, ಎಂದು ನಿಷ್ಪತ್ತಿಯನ್ನು ಹೇಳಬಹುದು.</p>
		</section>
		<section class="level2 numbered" id="id-017-3">
			<h2 class="level2-title" epub:type="title">'ಸಮಯ' ಎಷ್ಟು ಹಳತು?</h2>
			<p>ಸೋಜಿಗವೆಂದರೆ, ಕಾಲ-ಸೂಚಕವಾದ 'ಸಮಯ' ಎಂಬ ಪದ ವೇದಗಳಲ್ಲಿ ಬಂದಿಲ್ಲ; ಉಪನಿಷತ್ತುಗಳಲ್ಲಿ ಕಂಡುಬರುವುದಿಲ್ಲ; ಭಗವದ್ಗೀತೆಯಲ್ಲಿ ಕಾಣಿಸುವುದಿಲ್ಲ; ಬಹಳ ಪ್ರಾಚೀನವೆಂದು ಬಲ್ಲವರು ಒಪ್ಪುವ, ಆಚಾರ್ಯ ಶ್ರೀ ಶಂಕರರ ಗೀತಾ ಭಾಷ್ಯದಲ್ಲೂ ಈ 'ಸಮಯ' ಪದ ಗೋಚರಿಸುವುದಿಲ್ಲ. ಆದರೆ <em>'ಕಾಲ'</em> ಇದೆ. ಹಾಗೆ ನೋಡಿದರೆ, 'ಕಾಲ' ಎಂಬ ಸಮಯಸೂಚಕ ಪದ ಸಹ ಮೊಟ್ಟ ಮೊದಲು ನಮಗೆ ಸಿಗುವುದು ಋಗ್ವೇದದ ಹತ್ತನೆಯ ಮಂಡಲದಲ್ಲಿ<sup><a epub:type="noteref" href="999-aside.xhtml#id-017-5">೫</a></sup></p>
			<p>ಇದು, ಈ 'ಕಾಲ' ಬರುವುದೂ ಅಲ್ಲಿ ಒಂದೇ ಸಲ. ನಂತರ ಅಥರ್ವವೇದದಲ್ಲಿ 'ವೇಳೆ' ಎಂಬರ್ಥದಲ್ಲೇ ಮತ್ತೆ 'ಕಾಲ' ಪ್ರತ್ಯಕ್ಷವಾಗುತ್ತದೆ.<sup><a epub:type="noteref" href="999-aside.xhtml#id-017-6">೬</a></sup>'ಒಂದು ಕುದುರೆಯಂತೆ 'ಕಾಲ'; ಅದಕ್ಕೆ ಏಳು ಲಗಾಮುಗಳು; ಸಹಸ್ರಾರು ಕಣ್ಣುಗಳು; ಮುಪ್ಪಿಲ್ಲ (ಮುಗಿವಿಲ್ಲ); ಸಮೃದ್ಧ ಬಲಶಾಲಿ ಇದು; ಇಡೀ ವಿಶ್ವವೇ ಇದರ ಗಾಲಿಗಳು; (ರಥವನ್ನು ಏರಿದಂತೆ) ಬಲ್ಲವರು, 'ಕವಿಗಳು' ಈ ಕಾಲವನ್ನು ಹತ್ತುತ್ತಾರೆ! ... ... ಕಾಲದಲ್ಲಿ ಮನವಿದೆ, ಕಾಲದಲ್ಲಿ ಪ್ರಾಣವಿದೆ, ಕಾಲದಲ್ಲಿಯೇ ಗುರುತಿಸುವ ಹೆಸರೂ ಒಳಗೊಂಡಿದೆ. ಎಲ್ಲರೂ ನಲಿಯುವದು 'ಕಾಲ ಬಂದಾಗಲೇ!'- ಇಂಥ ಮಾತುಗಳಿಂದ, 'ಕಾಲ'ವನ್ನು 'ವೇಳೆ'ಯ ರೂಪದಲ್ಲೂ, 'ಪರಮ ಶಕ್ತಿ'ಯೊಂದರ ಸಂಕೇತವಾಗಿಯೂ ವೈದಿಕ ಸಾಹಿತ್ಯ ಬಳಸಿತ್ತು.</p>
			<p>ಇವೆರಡರ ನಡುವೆ, ಋಗ್ವೇದೀಯ ಶತಪಥ ಬ್ರಾಹ್ಮಣದಲ್ಲಿ ಹಲವೆಡೆ<sup><a epub:type="noteref" href="999-aside.xhtml#id-017-7">೭</a></sup> <em>ಸಮಯ</em>' ಬಂದು, ಇದಕ್ಕೆ ಹಿಂದೆ ಬಳಕೆಯಲ್ಲಿದ್ದ <em>ಋತು</em>ವನ್ನು ಹಿಮ್ಮೆಟ್ಟಿಸುತ್ತದೆ. ಹಿಂದೆ, ಇಂದು, ನಾಳೆಗಳ ನಿರ್ದಿಷ್ಟ ಸೂಚನೆಗೆ, 'ಭೂತ', 'ಭವತ್' ಮತ್ತು 'ಭವಿಷ್ಯತ್' ರೂಪಗಳನ್ನು ಕಾಣಲು ನಾವು ಶಾಂಖ್ಯಾಯನ ಅರಣ್ಯಕಗಳ<sup><a epub:type="noteref" href="999-aside.xhtml#id-017-8">೮</a></sup>ಕಾಲದವರೆಗೆ ಕಾಯಬೇಕು. ಛಾಂದೋಗ್ಯ ಉಪನಿಷತ್ತಿನಲ್ಲಿ, ಬೃಹದಾರಣ್ಯಕದಲ್ಲಿ, ಮೈತ್ರಿ, ಶ್ವೇತಾಶ್ವತರ, ತೈತ್ತಿರೀಯ, ಮಹಾನಾರಾಯಣ ಮುಂತಾದ ಉಪನಿಷತ್ತುಗಳಲ್ಲಿ ಕಾಲದ ಪ್ರಸ್ತಾಪ ಬರುತ್ತದೆ. ವಿಪರ್ಯಾಸವೆಂದರೆ 'ಕಾಲ'ದ ವಿಚಾರ ಏನೂ ಇಲ್ಲದ <em>'ಕಾಲಗ್ನಿರುದ್ರ ಉಪನಿಷತ್'</em> ಎಂಬ ಹೆಸರಿನ ಒಂದು ಶೈವ ಉಪನಿಷತ್ತೂ ಸಹ ಇದೆ.</p>
			<p>'ಕಾಲ'ದ ಸಂವಾದಿಯಾಗಿ, ವೇದ ವಾಙ್ಮಯದಲ್ಲಿ ಹಲವು ಪದಗಳಿವೆ.<sup><a epub:type="noteref" href="999-aside.xhtml#id-017-9">೯</a></sup>ಇವೆಲ್ಲಾ ಒಂದುಕಾಲದಲ್ಲಿ ಸಂಸ್ಕೃತದಲ್ಲಿ ಬಳಕೆಯಲ್ಲಿದ್ದ ಪದಗಳು. ಒಂದು ಭಾಷೆಯನ್ನಾಡುವ ಜನರು ತಮ್ಮ ಅವಶ್ಯಕತೆಗನುನುಣವಾಗಿ ಆ ಭಾಷೆಯಲ್ಲಿ ಹೊಸ ಹೊಸ ಪದಗಳನ್ನು ಸೃಷ್ಟಿಸಿಕೊಳ್ಳುತ್ತಾರೆ; ಅಲ್ಲಿ ಅದಕ್ಕೊಂದು ಪದ ಇಲ್ಲವೆಂದರೆ, ಅವರಿಗೆ ಅದು ಬೇಕಾಗಿರಲಿಲ್ಲ- ಎಂಬ ಭಾಷಾಶಾಸ್ತ್ರದ ಮೂಲನಿಯಮದ ಹಿನ್ನೆಲೆಯಲ್ಲಿ 'ಸಮಯ'ಕ್ಕೆ ಸಂಬಂಧಿಸಿದ ಈ ಮೇಲಿನ ಪದಗಳನ್ನು ಗಮನಿಸಬೇಕು.</p>
			<p>ಪಾಣಿನಿ ತನ್ನ ಸೂತ್ರಗಳಲ್ಲಿ 'ಕಾಲ'ದ ಬಗ್ಗೆ 'ಸಮಯ'ದ ಅರ್ಥದಲ್ಲಿ ಬಹಳೆಡೆ ಬಳಸುತ್ತಾನೆ. ಪತಂಜಲಿ ತನ್ನ ಭಾಷ್ಯದಲ್ಲಿ ಪಾಣಿನಿಯ ಕಾಲದ ಬಗ್ಗೆ ವ್ಯಾಖ್ಯಾನಿಸುತ್ತ, 'ಕಾಲ ಮಲಗಿದ್ದವನಲ್ಲೂ ಎಚ್ಚೆತ್ತಿರುತ್ತದೆ, ಕಾಲವನ್ನು ಗೆಲ್ಲಲಾಗದು' ಎಂಬ ಮಹಾಭಾರತದ ಮಾತುಗಳನ್ನು ಉದ್ಧರಿಸುತ್ತಾನೆ.<sup><a epub:type="noteref" href="999-aside.xhtml#id-017-10">೧೦</a></sup></p>
			<p>ಕಾಲಕ್ಕೂ ಬೆಳವಣಿಗೆಗೂ ಸಂಬಂಧವಿದೆ. ಈ ಚಟುವಟಿಕೆಗೆ ಮುಖ್ಯ ಕಾರಣ ಸೂರ್ಯನ ನಿರಂತರ ಚಲನೆ. ಅಂದರೇನು? ಕಾಲ ಎನ್ನುವುದು ಬೇರೇನೂ ಅಲ್ಲ; ನಮ್ಮ ಕಣ್ಣಿಗೆ ಗೋಚರಿಸುವ ಎಡೆಬಿಡದ ನಡೆಯುವ ಬದಲಾವಣೆಯನ್ನು ಗುರುತಿಸಲು, ಅಳೆಯಲು ಸಹಾಯಕವಾಗಿರುವ ಒಂದು ಅನುಕೂಲಕರ ಮಾನದಂಡ. ದಿಕ್ಕು (ಆಕಾಶ, ಸ್ಪೇಸ್) ಮತ್ತು ಕಾಲ (ಟೈಮ್) - ಮಾನವ ಜನಾಂಗದ ಎಲ್ಲಾ ಸಂಸ್ಕೃತಿಗಳಲ್ಲೂ ಬಹಳ ಹಿಂದಿನ ಕಾಲದಿಂದಲೂ ತುಂಬಾ ಚರ್ಚೆಗೊಳಗಾದ ವಿಷಯ. ನಮ್ಮ ಪುರಾಣಗಳಲ್ಲಿ ಕಾಲದ ಚರ್ಚೆ ನಡೆದಿದೆ.<sup><a epub:type="noteref" href="999-aside.xhtml#id-017-11">೧೧</a></sup>ತನ್ನ ಇಪ್ಪತ್ತೈದು ತತ್ತ್ವಗಳಲ್ಲಿ ಕಾಲವನ್ನು ಒಂದೆಂದು ಪರಿಗಣಿಸದಿದ್ದರೂ, 'ಸಾಂಖ್ಯ ದರ್ಶನ' <em>ಕಾಲ</em>ವನ್ನು ಮರೆತಿಲ್ಲ. ಕಾಲವನ್ನು'ತನ್ನ ಒಂಬತ್ತು <em>ದ್ರವ್ಯ</em>ಗಳಲ್ಲಿ ಒಂದನ್ನಾಗಿ 'ವೈಶೇಷಿಕ ದರ್ಶನ' ಪರಿಗಣಿಸಿದೆ.</p>
			<p>ಶ್ರೀವಿಜಯನ <em>ಕವಿರಾಜಮಾರ್ಗ</em>ದಲ್ಲಿ <em>ಸಮಯ</em> 'ಮತ್ತು <em>ಸಮಯವಿರುದ್ಧ</em>ದ ಹೇಳಿಕೆಯಿದೆ. ಸಾಂಖ್ಯ ದರ್ಶನಕಾರರಾದ ಕಪಿಲ, ಸುಗತರೆನಿಸಿದ ಗೌತಮ ಬುದ್ಧ, ವೈಶೇಷಿಕ ಸಿದ್ಧಾಂತದ ಕಣಾದ, ನಾಸ್ತಿಕಮತದ ಚಾರ್ವಾಕನ ಅನುಯಾಯಿ ಲೋಕಾಯತ -ಇವರುಗಳ ಮಾರ್ಗಭೇದಗಳು 'ಸಮಯ'ಗಳು; ಅವುಗಳ ತಪ್ಪು ತಿಳುವಳಿಕೆಯೇ 'ಸಮಯವಿರುದ್ಧ'; ಈ ದೋಷ ಕಾವ್ಯದಲ್ಲಿ ಸಲ್ಲ-ಎನ್ನುತ್ತದೆ, ನೃಪತುಂಗಾನುಮಪ್ಪ ಕವಿರಾಜಮಾರ್ಗಂ. (ಇಲ್ಲಿ, 'ಸಮಯ' ಧರ್ಮ, ಮತ ಎಂಬರ್ಥದಲ್ಲಿ, 'ಕಾಲ' ಎಂದಲ್ಲ! ಪರ-ಸಮಯಿಗಳು ಎಂದರೆ 'ಅನ್ಯಧರ್ಮೀಯರು' ಎಂದು.)<sup><a epub:type="noteref" href="999-aside.xhtml#id-017-12">೧೨</a></sup></p>
			<p>ವಿಷ್ಣುಸಹಸ್ರನಾಮದಲ್ಲಿ ಭಗವಂತನನ್ನು 'ಸಮಯ-ಜ್ಞ' ಎಂದು ಕರೆದೆವು.<sup><a epub:type="noteref" href="999-aside.xhtml#id-017-13">೧೩</a></sup>ನಮ್ಮ ಸರ್ವಜ್ಞ ''ಹುಟ್ಟು, ಇರುವು, ಅಳಿವು-ಇವುಗಳ 'ಸಮಯ'ವನ್ನ ಬಲ್ಲವನು''- ಎಂದು ಒಂದು ವ್ಯಾಖ್ಯೆಯಾದರೆ, ''ಆರೂ ಬಗೆಯ 'ಸಮಯ'ಗಳನ್ನು ಬಲ್ಲವನು''-ಎನ್ನುತ್ತದೆ ಶ್ರೀ ಶಾಂಕರ ಭಾಷ್ಯ.<sup><a epub:type="noteref" href="999-aside.xhtml#id-017-14">೧೪</a></sup>''ಅಗ್ನಿಯೇ ಮೊದಲಾದವರ 'ಸಮಯ' ಅಂದರೆ, ಅಧಿಕಾರವನ್ನು ಬಲ್ಲವನು''- ಎನ್ನುತ್ತಾರೆ ಶ್ರೀ ಪರಾಶರರು. ''ಭಕ್ತರಿಗೆ ಅಭೀಷ್ಟವನ್ನು ಅನುಗ್ರಹಿಸಲು ತಕ್ಕ ಕಾಲವನ್ನು ಬಲ್ಲವನು''- ಎನ್ನುತ್ತಾರೆ ಶ್ರೀ ಸತ್ಯಸಂಧರು.</p>
			<p>ಗಣಿತ ಮತ್ತು ಖಗೋಳಶಾಸ್ತ್ರೀಯ ಗ್ರಂಥಗಳಂತೂ ಈ 'ಕಾಲ', ಅದರ ಗಣನೆಯ ಬಗ್ಗೆ ವಿಪುಲ ಅಧ್ಯಯನ ಸಾಮಗ್ರಿ ಒದಗಿಸಿದೆ (ಇದು ಇನ್ನೊಂದು ಲೇಖನಕ್ಕೆ ಹೊಟ್ಟೆತುಂಬಾ ಆಹಾರ; ಇಲ್ಲಿ ಬೇಡ.)</p>
		</section>
		<section class="level2 numbered" id="id-017-4">
			<h2 class="level2-title" epub:type="title">ಕ್ರಿಯಾ-ವಿಶೇಷಣವಾಗಿ ಅವ್ಯಯಗಳು:</h2>
			<p>ನಾಮಪದಗಳಿಗೆ ವಿಶೇಷಣಗಳು ಬೇಕಾದಾಗ, ಸಂಸ್ಕೃತದಲ್ಲಿ ಒಂದು ವೈಶಿಷ್ಟ್ಯವಿದೆ: ನಾಮಪದದ ಲಿಂಗ. ವಚನ ಇತ್ಯಾದಿಗಳನ್ನೇ ಆ ವಿಶೇಷಣಗಳೂ ಮೈಯುಂಡಿರಬೇಕು- ಎಂಬುದು ಒಂದು ನಿಯಮ. 'ಸುಂದರಃ ಪುರುಷಃ, ಸುಂದರೀ ನಾರೀ, ಸುಂದರಂ ವನಮ್'- ಎಂಬಂತೆ.</p>
			<p>ಕನ್ನಡದಲ್ಲೂ ಹೆಚ್ಚೂ ಕಡಿಮೆ ಇಂಥದೇ ನಿಯಮವಿದೆ. ನೋಡಿ: 'ಸುಂದರನಾದ, ಸುಂದರಳಾದ, ಸುಂದರವಾದ...', ಹೀಗೆ. ಆದರೆ, <em>ಅವ್ಯಯ</em>ಗಳಿಗೆ ಈ ನಿಯಮ ತಗಲುವುದಿಲ್ಲ. <em>ಅವ್ಯಯ</em> 'ಎನ್ನುವುದು ಮೂರೂ ಲಿಂಗ, ವಚನಗಳಲ್ಲಿ, ಏಳೂ ವಿಭಕ್ತಿಗಳಲ್ಲಿ ಏನೂ ಬದಲಾಗದೇ ಇದ್ದಂತೆಯೇ ಇರುವ 'ದೇವರ'ಂಥಾ ಪದ! <em>ಸಮಯ</em>ದ ವಿಚಾರ ಬಂದಾಗ, <em>ಕಾಲ</em>ಕ್ಕೆ ಸಂಬಂಧಿಸಿದಂತೆ, ಕ್ರಿಯಾಪದಗಳ ವಿಶೇಷಣವಾಗಿ ಇರುವ <em>ಅವ್ಯಯ</em>ಗಳ ಕಡೆ ಈಗ ಗಮನ ಹರಿಸೋಣ:</p>
			<p>'ಅದೇ ಸಮಯದಲ್ಲಿ' ಎಂಬ ಅರ್ಥದಲ್ಲಿ, <em>ಸಾಕಮ್</em> 'ಎಂಬ ಸಮಯ ಸೂಚಕ ಸಂಸ್ಕೃತ ಪದವನ್ನ, ಬಹಳ ಬಹಳ ಹಿಂದೆಯೇ ನೋಡುತ್ತೇವೆ.<sup><a epub:type="noteref" href="999-aside.xhtml#id-017-15">೧೫</a></sup>ಇದರ ಹಿಂದೆ, ಮುಂದೆ ಇಲ್ಲಿ ಈ ಕ್ರಿಯಾ ವಿಶೇಷಣ ಅವ್ಯಯಗಳ ದೊಡ್ಡ ಸೈನ್ಯವೇ ಇದೆ.</p>
			<p>ಈ ಸೈನ್ಯದಲ್ಲಿ, ಸಂಸ್ಕೃತವನ್ನು ಸ್ವಲ್ಪ ಬದಿಗಿರಿಸಿ, ಕನ್ನಡದ ಕಾಲಸೂಚಕ ಸಾಮಾನ್ಯ ಅವ್ಯಯಗಳೆಂಬ ಪದಾತಿಗಳನ್ನು ಮಾತ್ರ ಪಟ್ಟಿ ಮಾಡೋಣ:</p>
			<p>ಕೂಡಲೇ, ಈಗಲೇ, ಒಡನೆ, ಬೇಗ, ವೇಗವಾಗಿ, ತ್ವರೆಯಿಂದ, ತ್ವರಿತವಾಗಿ; ಮೆಲ್ಲಗೆ, ಮೆಲ್ಲ ಮೆಲ್ಲಗೆ, ನಿಧಾನವಾಗಿ, ಸಾವಕಾಶವಾಗಿ; ಮೊದಲು, ಮುನ್ನ; ಇನ್ನು, ಬಳಿಕ, ತರುವಾಯ, ಅನಂತರ, ನಂತರ; ಈಗ, ಈವಾಗ, ಆಗ, ಆವಾಗ, ಯಾವಾಗ, ಎಂದು; ಇಂದು, ನಾಳೆ, ನಾಳಿದ್ದು, ನಾಡಿದ್ದು; ನೆನ್ನೆ, ಮೊನ್ನೆ; ಯಾವಾಗಲೂ, ಸದಾ, ನಿರಂತರ, ಚಿರಕಾಲ- ಮುಂತಾದವು.</p>
			<p>ಹಳೆಗನ್ನಡದಲ್ಲಿ ಕಾಲಸೂಚಕ ಪ್ರತ್ಯಯಗಳನ್ನು ಗಮನಿಸಿ: ಒಡೆ, ಎ, ಅಲ್,'ಅಲ್ ಒಡಂ,'ಅನ್ನಂ,'ಅನ್ನೆಗಂ,'ಇನಂ,'ಇನೆಗಂ, ಉದುಂ- ಮುಂತಾದ ಪ್ರಯೋಗಗಳಿವೆ.<sup><a epub:type="noteref" href="999-aside.xhtml#id-017-16">೧೬</a></sup>ಇವೆಲ್ಲ ಪದಪುಷ್ಪಗಳು ನಮ್ಮ <em>ಸಮಯ</em>ದ <em>ಕಾಲ</em>ದ ದಾಯಾದಿಗಳು, ಒಂದಲ್ಲ ಒಂದು ತರಹಾ.</p>
		</section>
		<section class="level2 numbered" id="id-017-5">
			<h2 class="level2-title" epub:type="title">ವಿಶಿಷ್ಟ ಪಾರಿಭಾಷಿಕ ಪದವಾಗಿ 'ಸಮಯ':</h2>
			<p>ದೇವರನ್ನು 'ಶಕ್ತಿ'ಯನ್ನಾಗಿ, 'ದೇವಿ'ಯನ್ನಾಗಿ ಪರಿಭಾವಿಸಿಕೊಂಡು ಉಪಾಸನೆ ಮಾಡುವವರು, ಇದಕ್ಕೆ ಸಂಬಂಧಿಸಿದ 'ತಂತ್ರಶಾಸ್ತ್ರ' ಗ್ರಂಥಗಳನ್ನು ಆಧರಿಸಿ, ಪೂಜೆಮಾಡುತ್ತಾರೆ. ಇಂಥ ತಂತ್ರಶಾಸ್ತ್ರ ಗ್ರಂಥಗಳಲ್ಲಿ ಸಂಕೇತಮಯವಾದ ಮತ್ತು ಗುಪ್ತಸಂಜ್ಞೆಗಳಿಂದ ಕೂಡಿದ ಹಲವಾರು ತಾಂತ್ರಿಕ ಪಾರಿಭಾಷಿಕ ಪದಗಳು ಇವೆ. 'ಸಮಯ' ಎಂಬುದು ಅವುಗಳಲ್ಲಿ ಒಂದು.</p>
			<p>'ಲಲಿತಾ ಸಹಸ್ರನಾಮ' ಈ ಬಗೆಯ ಆರಾಧನೆಗೆ ಒಂದು ಸಾಧನ. ಬ್ರಹ್ಮಾಂಡಪುರಾಣದ ಆ ಭಾಗದಲ್ಲಿ, ಶ್ರೀಮಾತಾ-ಲಲಿತಾಂಬಿಕಾ 'ದೇವಿ'ಯ ಸಾವಿರ ಹೆಸರುಗಳಲ್ಲಿ <em>ಸಮಯ ಅಂತಸ್ಥಾ</em> 'ಮತ್ತು <em>ಸಮಯಾಚಾರ-ತತ್ಪರಾ</em> ಎಂಬ ಸ್ತುತಿಯೂ ಉಂಟು.<sup><a epub:type="noteref" href="999-aside.xhtml#id-017-17">೧೭</a></sup> <em>ಸಮಯ</em>ದ ಒಳಗಿರುವವಳು, <em>ಸಮಯ</em>ಕ್ಕೆ ಒಳಗಾಗಿರುವವಳು- ಎಂದು ವಾಚ್ಯಾರ್ಥ.</p>
			<p><em>ಸಮಯ</em> 'ಎಂದರೆ, ಹೃದಯಾಕಾಶದಲ್ಲಿ ಇರುವ ಚಕ್ರಕ್ಕೆ ಪೂಜೆಯನ್ನು ಸಲ್ಲಿಸುವುದು- ಎಂದು. <em>ಸಮಯ</em>ದ ಇನ್ನೊಂದು ಅರ್ಥ: ವಸಿಷ್ಟ, ಶುಕ, ಸನಕ, ಸನಕನಂದನ, ಸನತ್ಕುಮಾರ- ಈ ಐವರ ತಂತ್ರಶಾಸ್ತ್ರಗ್ರಂಥಗಳಲ್ಲಿ ಹೇಳಿರುವ ಆಂತರಿಕ ಪೂಜಾ ವಿಧಾನ. <em>ಸಮ</em> ಎಂದರೆ ಎಲ್ಲಾ ಬಗೆಯಲ್ಲಿ ಒಂದೇ ರೀತಿ, <em>ಯ</em> 'ಎಂದರೆ 'ಆ ಭಾವವನ್ನು ಹೊಂದುವವನು/ಳು- ಎಂಬ ವ್ಯಾಖ್ಯಾನವೂ <em>ಸಮಯ</em>ಕ್ಕೆ ಉಂಟು. ತನ್ನ <em>ವಾಸನಾ ಶುಭಗೋದಯ</em> ಸಂಸ್ಕೃತ ಭಾಷ್ಯ ಗ್ರಂಥದಲ್ಲಿ <em>ಲೊಲ್ಲ</em> ಎಂಬ ವಿದ್ವಾಂಸ ಇನ್ನೊಂದು ರೀತಿ <em>ಸಮಯ</em>ಕ್ಕೆ ವಿವರಣೆ ಕೊಡುತ್ತಾನೆ: ಶಿವ ಮತ್ತು ಶಕ್ತಿಯರಿಗೆ ಬಹಳ <em>ಸಾಮ್ಯ</em> 'ಉಂಟು; ಅವರಿಬ್ಬರೂ ಒಂದೇ ರೀತಿಯಲ್ಲಿ ತೋರುವುದು.<sup><a epub:type="noteref" href="999-aside.xhtml#id-017-18">೧೮</a></sup></p>
			<p>ಶ್ರೀ ದೇವಿ 'ಸಮಯಾಚಾರ ತತ್ಪರಾ' ಎಂದರೆ, 'ರುದ್ರಯಾಮಳ' ಎಂಬ ತಾಂತ್ರಿಕ ಗ್ರಂಥದ ಹತ್ತೂ ಅಧ್ಯಾಯಗಳಲ್ಲಿ ಹೇಳಿದ ರೀತಿಯ ನಡವಳಿಕೆಗಳಲ್ಲಿ ತೊಡಗಿರುವವಳು- ಎಂದು ಒಂದು ವ್ಯಾಖ್ಯೆ.<sup><a epub:type="noteref" href="999-aside.xhtml#id-017-19">೧೯</a></sup>ಇನ್ನೊಂದು ವಿಶಿಷ್ಟ ಪೂಜಾ ವಿಧಾನದಲ್ಲಿ, ಮೂಲಾಧಾರದಲ್ಲಿ ಮಣಿಪೂರಚಕ್ರದಲ್ಲಿ 'ದೇವಿ'ಯನ್ನು ಕಂಡು, ವಿವಿಧ ಚಕ್ರಗಳಲ್ಲಿ ಪಾದ್ಯದಿಂದ ಹಿಡಿದು ನೀರಾಜನದವರೆಗೆ ಷೋಡಶ ಉಪಚಾರಗಳಿಂದ ಪೂಜಿಸಿ, ಕೊನೆಗೆ ಸಹಸ್ರದಳ ಕಮಲದಲ್ಲಿ, ಸರಘಾಮಧ್ಯದಲ್ಲಿ ಸದಾಶಿವನೊಡನೆ ಶಿವೆಯನ್ನು ಸಂಯೋಜಿಸುತ್ತಾರೆ. ಇದು 'ಸಮಯಾಚಾರ'.</p>
			<p>ಆಚಾರ್ಯ ಶ್ರೀ ಶಂಕರರ <em>ಆನಂದ ಲಹರೀ</em> 'ಈ ಸಮಯಾಚಾರ ತತ್ತ್ವದ ಸಾರಸರ್ವಸ್ವವನ್ನು ಒಳಗೊಂಡಿದೆ- ಎಂದು ಅದಕ್ಕೆ ವ್ಯಾಖ್ಯಾನಿಸುವವರು ಅಭಿಪ್ರಾಯಪಡುತ್ತಾರೆ.</p>
			<p>ಈ 'ಸಮಯ ಕಾಲ ವೇಳೆ'ಯ ಹಾದಿಯಲ್ಲಿ ನಡೆದು, ನಾವು ಮೂರು ಮುಖ್ಯ ಘಟ್ಟಗಳನ್ನು ಮುಟ್ಟುತ್ತೇವೆ: ಅವೇನೇ, 'ನೆನ್ನೆ, ಇಂದು, ನಾಳೆ'.</p>
			<p>''ಸತ್ತು ಹೋಗಿಹ ನೆನ್ನೆಯ ಬಗ್ಗೆ, ಇನ್ನೂ ಹುಟ್ಟದಿಹ ನಾಳೆಯ ಬಗ್ಗೆ ಏಕೆ ಚಿಂತೆ ಮಾಡುತ್ತೀಯ; ಬಿಟ್ಟು ಬಿಡು. ಈಗ ಕಣ್ಣೆದುರಿಗಿರುವ ಈಗ ಅನುಭವಿಸುತ್ತಿರುವ 'ಇಂದಿ'ನ ಬಗ್ಗೆ ಯೋಚಿಸು''- ಎಂದು ಒಬ್ಬ ಕವಿ ಹೇಳುತ್ತಾನೆ. ಅವನ ಮಾತಿನಲ್ಲಿ ತುಂಬಾ ಅರ್ಥ ಇದೆ.</p>
			<p>ಹಾಗೆಂದಾಗ, 'ನೆನ್ನೆ'ಯನ್ನು ನಾವು ಪೂರಾ ಮರೆತು ಬಿಡಬೇಕೆಂದೇನಲ್ಲ. ನಮ್ಮ ಮತ್ತು ಅವರಿವರ 'ನೆನ್ನೆ'ಯಿಂದ ಎಲ್ಲರೂ ಕಲಿಯುವ ಪಾಠ ತುಂಬಾ ಇದ್ದೇ ಇದೆ. ನೆನ್ನೆ ಮತ್ತು ಅದರ ಹಿಂದಿನ ಹಲವು ನೆನ್ನೆಗಳ ಕತೆಯೇ ಅಲ್ಲವೇ 'ಇತಿಹಾಸ'; 'ಇತಿ ಹ ಆಸ, ಹೀಗೆ ಇತ್ತು, ಹೀಗೆ ಆಯಿತು'-'ಎಂಬ ಘಟನಾವಳಿಗಳ ಸುತ್ತ ಮುತ್ತ ನಾವು ತಿಳಿಯ ಯತ್ನಿಸುವ ಚರಿತ್ರೆ ಅದೇ ಅಲ್ಲವೆ? ಅವುಗಳ ಮೇಲೆ ಕಣ್ಣು ಹಾಯಿಸಿದಾಗ, ಎನೇನೋ ಸೋಜಿಗ ನಮಗೆ ಎದುರಾಗಿಲ್ಲವೆ? ಕೆಲವರ ನಡವಳಿಕೆಗಳಂತೂ ನಂಬಲು ಸಾದ್ಯವಾಗದಷ್ಟು ವಿಚಿತ್ರವಾಗಿದ್ದನ್ನು ನೋಡಿ, ನಾವು ಬೆಚ್ಚಿ ಬಿದ್ದಿಲ್ಲವೆ?</p>
			<p>ನಮ್ಮ ಜೀವನದಲ್ಲೇ ಒಮ್ಮೊಮ್ಮೆ ಹಿಂತಿರುಗಿ ನೋಡಿದಾಗ, ಆ 'ನೆನ್ನೆ' ಹಾಗೇಕೆ ನಾವು ವರ್ತಿಸಿದೆವು ಎಂದು ಕೈ ಕೈ ಹಿಚುಕಿಕೊಂಡ ಸಂದರ್ಭಗಳು ಇಲ್ಲವೇನು? ಆ ದಿನ ಮತ್ತೆ ಬಂದರೆ, ನಾನು ಬೇರೆ ರೀತಿಯಲ್ಲಿ ವರ್ತಿಸುತ್ತಿದ್ದೆ- ಎಂದುಕೊಂಡ ಕ್ಷಣಗಳು ಇಲ್ಲವೇನು?</p>
			<p>ಆದರೆ, 'ಹಕ್ಕಿ ಹಾರಿ ಹೋಗಿ ಬಿಟ್ಟಿದೆ', ನೋಡಿದಿರಾ? ಬರೆಯುವ ಕೈ ಬರೆದು, ಮುಂದೆ ಬಲು ದೂರ ಸಾಗಿ ಬಿಟ್ಟಿದೆ; ನಾನು ನೀವು ಏನೇನು ಮಾಡಿದರೂ ಮತ್ತೆ ಅದನ್ನು ಹಿಂದಕ್ಕೆ ತರಲಾರೆವು. ತರಲಾರೆವು.</p>
			<p>ಈ ಕಾರಣಕ್ಕಾಗಿಯಾದರೂ, ನಾವು 'ಇಂದಿ'ನ ಕಡೆ ಗಮನ ಕೊಡಬೇಕು.</p>
			<p>''ನಾಳೆ ಬರ್ಪುದು ನಮಗೆ ಇಂದೇ ಬರಲಿ!''- ಎನ್ನುವ ಒಂದು ಒಳ್ಳೆಯ ಮಾತು ಇದೆ. 'ನಾಳೆ'ಗಾಗಿ ಕಾಯಬೇಡ, ಕಾಯಿಸ ಬೇಡ. ಒಳ್ಳೆಯ ಕೆಲಸಗಳನ್ನು ಮಾಡಲು ವಿಳಂಬ ಮಾಡ ಬೇಡ, ಕಾಲ ಮುಂದೂಡ ಬೇಡ. ಈ ಹೊತ್ತೇ ಆ ಒಳ್ಳೆಯ ಕೆಲಸಗಳನ್ನೆಲ್ಲಾ ಮಾಡಿ ಮುಗಿಸಿ ಬಿಡು -ಇದು ಈ ವಚನಾಮೃತದ ಅಂತರಾರ್ಥ. 'ಹೊತ್ತು ಹೋಗದ ಮುನ್ನ' ಆ ಕೆಲಸಗಳನ್ನೆಲ್ಲಾ ಪೂರೈಸೋಣ ಇದು ಆಶಯ.</p>
			<p>ಸ್ವಲ್ಪ ಅತಿಯೆನಿಸಿದರೂ, ಚಾರ್ವಾಕರದೂ ಇದೇ ಅಭಿಪ್ರಾಯ. 'ಯಾವಜ್ಜೀವೇತ್ ಸುಖಂ ಜೀವೇತ್; ಋಣಂ ಕೃತ್ವಾ ಘೃತಂ ಪಿಬೇತ್!' ಇವತ್ತು ಚೆನ್ನಾಗಿ, ಸುಖವಾಗಿ ಬದುಕುವುದನ್ನು ಕಲಿಯಿರಿ; ನಾಳಿನ ಯೋಚನೆ ಬೇಡ! ಇದು ನಂಬದವರ ಮಾತಾಯಿತು.</p>
			<p>ಇನ್ನು ದೇವರನ್ನು ನಂಬಿದವರ ಮಾತನ್ನು ಕೇಳಿದರೆ, ಅವರು ಹೇಳಿದ್ದೂ ಅದೇ: 'ಇಂದು ಎನಗೆ ಗೋವಿಂದ ನಿನ್ನಯ ಪಾದಾರವಿಂದವ ತೋರೋ ಮುಕುಂದನೇ!' ಅವರು<sup><a epub:type="noteref" href="999-aside.xhtml#id-017-20">೨೦</a></sup>, 'ನಾಳೆ' ತೋರೋ -ಎಂದು ಕೇಳಿಕೊಳ್ಳಲಿಲ್ಲ. ''ಇಂದಿನ ದಿನವೇ ಶುಭದಿನವು, ಇಂದಿನ ವಾರವೇ ಶುಭವಾರ!'' ಎಂದು ಹಾಡಿದವರ ಗುಂಪಿಗೆ ಸೇರಿದವರು ಅವರು! ಹಾಗೆಂದ ಮಾತ್ರಕ್ಕೆ 'ನಾಳೆ'ಯನ್ನು ಪೂರ್ತಿಯಾಗಿ ನಿರಾಕರಿಸ ಬೇಕಿಲ್ಲ. ಮನುಷ್ಯನಿಗೂ ಪ್ರಾಣಿಗಳಿಗೂ ವ್ಯತ್ಯಾಸವಿರುವುದೇ ಅವನು <em>ಕನಸು</em> ಕಾಣಬಲ್ಲ, 'ನಾಳೆ'ಯ ಬಗ್ಗೆ ಯೋಜನೆ ಹಾಕಿಕೊಳ್ಳಬಲ್ಲ, ಆ 'ಫಾ಼್ಯಂಟಸಿ'ಯಲ್ಲಿ ಇಂದು ಬದುಕಬಲ್ಲ - ಎಂದು ತಾನೆ? ಅದೂ ಬೇಕು. ಸುಭದ್ರವಾದ ತಳಹದಿಯಮೇಲೆ 'ನಾಳೆ'ಗಾಗಿ ಇಂದಿನ ಸೌಧವನ್ನು ಕಟ್ಟುವುದು ಮುತ್ಸದ್ದಿತನ, ದೂರದೃಷ್ಟಿತ್ವ. ಸುಖ ಬಾಳ್ವೆಗೆ ಇದೂ ಅವಶ್ಯಕ!</p>
		</section>
		<section class="level2 numbered" id="id-017-6">
			<h2 class="level2-title" epub:type="title">ಎಲ್ಲರಿಗೂ ಬೇಕಾದ ಇಂದಿನ 'ಸಮಯಾಚಾರ':</h2>
			<p><em>ಕಾಲ</em>ಕ್ಕೆ ಮಹತ್ವ ಏಕೆ ಕೊಡಬೇಕು?- ಎಂಬ ಪ್ರಶ್ನೆ ಕೇಳಿದರೆ, ಅದು ಮೂರ್ಖತನವೆಂದು ಯಾರೂ ಮೂಗು ಮುರಿದಾರು. ಆದರೆ, ಹಿಂದೆ, ಬಹಳ ದಿನಗಳ ಹಿಂದೆ, <em>ಮಳೆಗಾಲ</em>ದಿಂದ <em>ಮಳೆಗಾಲ</em>ಕ್ಕೆ ಇರುವ ಅವಧಿ ನಮಗೆ <em>ವರ್ಷ</em>ವಾದರೆ ಸಾಕಿತ್ತು. ನಮಗೆ ಸಾಕಷ್ಟು <em>ವೇಳೆ</em>ಯ ಶ್ರೀಮಂತಿಕೆ ಇತ್ತು; ವಿಳಂಬಿಸಿ ಕೆಲಸ ನಡೆಸಿದರೂ ತೊಂದರೆಯಿರಲಿಲ್ಲ; 'ತದ್ ಏವ ಲಗ್ನಂ, ಸುದಿನಂ ತದ್ ಏವ; ತಾರಾಬಲಂ ಚಂದ್ರಬಲಂ ತದ್ ಏವ; ವಿದ್ಯಾಬಲಂ ದೈವಬಲಂ ತದ್ ಏವ'- ('ಅವನನ್ನು ನೆನೆಯಲು ಹೊತ್ತೇನು, ಗೊತ್ತೇನು?') ಎಂಬುದು ಗೊತ್ತಿದ್ದರೂ, 'ಒಳ್ಳೆಯ ಕಾಲ ಅಥವಾ ಮುಹೂರ್ತ ಬರುವವರೆಗೂ ಕಾದೇವು!'- ಎಂದು, ಕೆಲಸ ಮಾಡುವದನ್ನ ಮುಂದೂಡುತ್ತಿದ್ದ ಜನ ನಾವು.</p>
			<p>'ನಾಳೆ ಬರ್ಪುದು ನಮಗೆ ಇಂದೇ ಬರಲಿ!' ಎಂದು ಹೇಳಿಕೊಳ್ಳುತ್ತಿದ್ದುದು ಕಡಿಮೆ. 'ಹೊತ್ತು ಹೋಗದ ಮುನ್ನ ಅಘ್ಘವಣಿ ಪತ್ರೆಯ ತಂದು ಲಿಂಗವ ಪೂಜಿಸಲು' ನಮಗೆ ಎಚ್ಚರಿಸುವವರು ಬೇಕಾಯಿತು. 'ಸಮಯವನರಿತು... ಅರ್ಚನೆಯ ಮಾಡಿಸಿ, ಒಕ್ಕುದ ಕೊಂಡು, ಓಲಾಡುತ್ತಿಪ್ಪುದೇ ಭಕ್ತಿ'- ಎಂದು ತಿಳಿಸುವವರು ಬೇಕಾಯಿತು. ಹೇಳಿ, ಕೇಳಿ ನಿಧಾನಸ್ಥರು ನಾವು, ನಮ್ಮಲ್ಲಿ ಬಹಳ ಮಂದಿ ಗಡಿಯಾರದ ಬದಲು ಕ್ಯಾಲೆಂಡರನ್ನು ಪ್ರೀತಿಸುವವರು, ಆಶ್ರಯಿಸುವವರು.</p>
			<p>ಕ್ಷಣಕ್ಕೇನು ಬೆಲೆ? ಸೆಕೆಂಡಿಗೇನು ಬೆಲೆ?- ಟಿ.ವಿ. ಜಾಹೀರಾತು ಕೊಡುವವರಿಗೆ ಕೇಳಿ; ಒಂದೆರಡು ನಿಮಿಷ ತಡವಾದರೇನಂತೆ? ವಿಮಾನ ತಪ್ಪಿಸಿಕೊಂಡವರನ್ನು ಕೇಳಿ; ಹೊತ್ತಾಗಿ ಹೋಗಿದ್ದು ಕಾಲು-ಅರ್ಧಗಂಟೆ ತಾನೆ? ನಿಗದಿತ ವೇಳೆಗೆ ಸಂದರ್ಶನಕ್ಕೆ ಹೋಗಲಾಗದೆ ಕೆಲಸ ಕಳೆದುಕೊಂಡವರನ್ನ ಕೇಳಿ; ಗಂಟೆ ವಿಳಂಬವಾದರೇನಂತೆ ಎನ್ನುವಿರಾ? ವಾಹನ ಸಂದಣಿಯಲ್ಲಿ ಸಿಕ್ಕಿಹಾಕಿಕೊಂಡು ತಡವಾಗಿ ಹೋಗಿ, ಪರೀಕ್ಷೆ ಬರೆಯಲಾಗದೇ ವರ್ಷವಿಡಿ ಒದ್ದಾಡಿದವರನ್ನು ಕೇಳಿ; ಅಂಚೆ ತಡವಾಗಿ ತಲುಪಿದ್ದು ಒಂದೇ ಒಂದು ದಿನ ತಾನೆ? ಅಸ್ವೀಕೃತವಾದಾಗ ವಿಳಂಬಶುಲ್ಕದ ದಂಡ ಕಟ್ಟಬೇಕಾದವರನ್ನ ಕರೆದು ಕೇಳಿ; ವೀಸಾ ಮುಗಿದರೂ ಒಂದೆರಡು ದಿನ ಹೊರದೇಶದಲ್ಲಿ ಇದ್ದರೇನಾಗುವುದು ಎನ್ನುತ್ತೀರಾ? ಗಂಟುಮೂಟೆ ಸಮೇತ ಹೊರದಬ್ಬಿಸಿಕೊಂಡವರನ್ನು ಕೇಳಿ; ಜನ್ಮದಿನಾಂಕದಲ್ಲಿ ಒಂದು ವರ್ಷ ಕಡಿಮೆಯಿದ್ದರೇನಂತೆ? ಎಷ್ಟೇ ಭಾರೀ ವಿದ್ಯಾರ್ಹತೆ ಇದ್ದರೂ ತಕ್ಕ ಸರ್ಕಾರಿ ಕೆಲಸಕ್ಕೆ ಸೇರಿಸಿಕೊಳ್ಳಲು ನಾಲಾಯಖ್ ಆದವರ ಹುಟ್ಟುಹಬ್ಬದ ಕತೆ ಕೇಳಿ- ಎಲ್ಲಕ್ಕೂ ಶಿಖರಪ್ರಾಯವಾಗಿ <em>ಮೊದಲೇ ಬಂದಿದ್ದರೆ</em> ತುರ್ತು ಚಿಕಿತ್ಸಾ ಘಟಕದ ರೋಗಿಯ <em>ಪ್ರಾಣವನ್ನು ಉಳಿಸಬಹುದಾಗಿತ್ತು</em> ಎಂಬ ಯಮರಾಜ ಸಹೋದರ ವೈದ್ಯ ಮಹಾಶಯರ ಮಾತನ್ನು ಮತ್ತೆ ಮತ್ತೆ ಮೆಲುಕುಹಾಕಿ.</p>
			<p>ಇಂಥ ನಾವು, ಧಿಡೀರನೆ <em>ಸಮಯಾಚಾರ ತತ್ಪರ</em>ರಾಗಬೇಕಾಗಿದೆ. <em>ಸಮಯ</em>ಕ್ಕೆ ಸರಿಯಾಗಿ ಹೋಗುವ, ಬರುವ, ತಲಪುವ, ಉಳಿಯುವ, ಉಣ್ಣುವ, ವಿಶ್ರಮಿಸುವ, ಮಲಗುವ, ಏಳುವ, ಬಾಳಿನೊಡನೆ ಒಡನಾಡುವ- ಪರಿಪಾಠವನ್ನು ಬೆಳಸಿಕೊಳ್ಳದೆ ವಿಧಿಯಿಲ್ಲ. 'ಸಮಯ-ಪ್ರಜ್ಞೆ, ಸಮಯ-ಪಾಲನೆ'ಇಲ್ಲದವನ/ಳ ಬಾಳು ಬಲು<br />ಗೋಳು!' ಇಂಥವರನ್ನು ನಂಬಿ ನಡೆಸುವ ಕಾರ್ಯಕ್ರಮಗಳಂತೂ ಅವ್ಯವಸ್ಥೆಯ ಹಳಸಿದ ತಂಗಳ ಕೂಳು! ಹುಳುಗಳು ಮುಕ್ಕಿ ಉಳಿಸಿದ ಜೊಳ್ಳು, ಮುರಿದು ಒಳಗೆ ಉಳಿದ ಮುಳ್ಳು! ಈ ನಾಲ್ಕನೆಯ ಆಯಾಮದ ಹಿನ್ನೆಲೆಯಲ್ಲಿ, ನಾನು ಹಿಂದೆ ಬರೆದ ಒಂದು ಕವನವನ್ನು ನೆನೆಸಿಕೊಳ್ಳುತ್ತಿದ್ದೇನೆ:</p>
			<p class="text-center"><strong>ಕಾಲಲಕ್ಷ್ಮಿ!</strong></p>
			<p>ಚಿಲಿಪಿಲಿಯ ದನಿ ಕಣ್ಣ ಬಿಡಿಸಿತು, ಎದ್ದೆ;<br />ಎಂದೂ ನಿದ್ದೆ ಮಾಡದ ಹಕ್ಕಿ<br /><em>ಎಲ್ಲಿಯವರೆಗೆ ಹಾರಿದೆ</em>, ನೋಡಿ,<br />ಅಭ್ಯಾಸ-ಬಲ,<em>''ಅಂಗೈ ತುದಿಯಲ್ಲೇ ಇದ್ದಾಳೆ.. ..''</em><sup><a epub:type="noteref" href="999-aside.xhtml#id-017-21">೨೧</a></sup><br />ಗುನುಗುನಿಸುತ್ತಿದ್ದೆ;<br />ಆಗ ಹೊಳೆದದ್ದು ಇದು:<br />ಧನ ಲಕ್ಷ್ಮಿ, ವನ ಲಕ್ಷ್ಮಿ, ತೆನೆ ಲಕ್ಷ್ಮಿ, ಮನೆ ಲಕ್ಷ್ಮಿ,<br />ಹತ್ತಿ ಇಳಿಯುವ ಆನೆ ಕುದುರೆ ವಾಹನಗಳೆಲ್ಲವೂ<br />ಲಕ್ಷ್ಮಿ;<br />ಆಹಾ! ಓ ಕಮಲೆ, ಎಷ್ಟೊಂದು ಹೆಸರೆ ನಿನಗೆ?<br />ಲಕ್ಷ್ಮೀ ಪದ್ಮಾಲಯಾ ಪದ್ಮಾ<br />ಕಮಲಾ ಶ್ರೀರ್ ಹರಿ-ಪ್ರಿಯಾ;<br />ಇಂದಿರಾ ಲೋಕಮಾತಾ ಮಾ<br />ರಮಾ ಮಂಗಳದೇವತಾ,<br />ಭಾರ್ಗವೀ ಲೋಕಜನನೀ ಕ್ಷೀರಸಾಗರ-ಕನ್ಯಕಾ<br />ಬೆಳಕು, ಚೆಲುವು, ಗೆಲುವು, ಹೂವು, ಹಾವೂ ಲಕ್ಷ್ಮಿ;<br />ಮಜ್ಜಿಗೆಯೊಳಗಣ ಬೆಣ್ಣೆಯ ಭಾಗ್ಯ ದಾಸರ ಲಕ್ಷ್ಮಿ;<br />ಜೊತೆಗಿರೆ ಎಂಟೆದೆ'- ಎಂದಿರಾ?<br />ಅದಕ್ಕೇ ಇರಬೇಕು, ಎಂಟು ಬಗೆ ಇಂದಿರಾ!<br />ಹೆಸರ ಮೊದಲಿಗೇ ಹಾರಿ, ಪದದ ಬಾಲವ ಸೇರಿ,<br />ಅವಳ ನೆನಪಿನ ಹಗ್ಗ ಜಗ್ಗಿ ಜಗ್ಗಿ ಶ್ರೀಮುದ್ರೆ<br />ಸವಕಲು-ನಾಣ್ಯಶ್ರೀಯಾಗಿ ಹೋಯ್ತಲ್ಲ, ಇರಲಿ,<br />ಆದರೂ, ನಮ್ಮವರಾರೂ ಕರೆದಿಲ್ಲ - 'ಕಾಲಲಕ್ಷ್ಮಿ'!<br />ಅನ್ನ ನೆಮ್ಮದಿ ಸೌಖ್ಯ ಮನ್ನಣೆಯ ತಾವೇ ದುಡಿದು<br />ಗಳಿಸಲವಕಾಶವ ಅರಸಿ, ಹೊಸಿಲು ದಾಟಿದ ಜನಕ್ಕೆ<br />ಈ ನಾಲ್ಕನೆಯ ಆಯಾಮ, ಆರಾಧ್ಯಲಕ್ಷ್ಮಿ!</p>
				<p class="vertical-delimiter"/>
			</section>
		</section>
	</body>
	</html>
