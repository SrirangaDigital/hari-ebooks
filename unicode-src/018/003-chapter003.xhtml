<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-003">
		<h1 class="level1-title" epub:type="title"><span class="num">೦೩</span> :: ನೇವವನ ಕಂಡಿಹಿರಾ ? ನಿಮಗವನು ಸಿಗುವನೇ ?</h1>
		<p>ಕನ್ನಡದ ಮೊಟ್ಟ ಮೊದಲ ವಿದ್ವತ್ಪೂರ್ಣ ಕವಯಿತ್ರಿ ಎಂಬ ಗೌರವಕ್ಕೆ ಪಾತ್ರಳಾದ ಮಹಾದೇವಿ ಅಕ್ಕ ತನ್ನ ಒಂದು ಪ್ರಖ್ಯಾತ ವಚನದಲ್ಲಿ ಹೀಗೆ ಹೇಳುತ್ತಾಳೆ:</p>
		<p class="myquote">ಚಿಲಿಮಿಲಿ ಎಂದು ಓದುವ ಗಿಳಿಗಳಿರಾ, ನೀವು ಕಾಣಿರೆ, ನೀವು ಕಾಣಿರೆ;<br />ಸರವೆತ್ತಿ ಪಾಡುವ ಕೋಗಿಲೆಗಳಿರಾ, ನೀವು ಕಾಣಿರೆ, ನೀವು ಕಾಣಿರೆ;<br />ಎರಗಿ ಬಂದಾಡುವ ತುಂಬಿಗಳಿರಾ, ನೀವು ಕಾಣಿರೆ, ನೀವು ಕಾಣಿರೆ;<br />ಕೊಳನ ತಡಿಯೊಳಗಾಡುವ ಹಂಸಗಳಿರಾ, ನೀವು ಕಾಣಿರೆ, ನೀವು ಕಾಣಿರೆ;<br />ಗಿರಿಗಹ್ವರದೊಳಗಾಡುವ ನವಿಲುಗಳಿರಾ, ನೀವು ಕಾಣಿರೆ, ನೀವು ಕಾಣಿರೆ;<br />ಚನ್ನಮಲ್ಲಿಕಾರ್ಜುನನೆಲ್ಲಿದ್ದಹನೆಂದು ಹೇಳಿರೆ <span class="num">||271||</span><sup><a epub:type="noteref" href="999-aside.xhtml#id-003-1">೧</a></sup></p>
		<p>ಹೊರನೋಟಕ್ಕೆ, ಮೊದಲ ಓದಿನಲ್ಲಿ, ನಮಗನಿಸುವುದು: ಈ ಭಾವುಕ ವಿರಹಿಣಿ ಯೋಗಿನಿ ಕಾಡಿನಲ್ಲಿ ಅಲೆದಾಡುತ್ತ, ಗಿಡಮರಗಳನ್ನೂ, ಪ್ರಾಣಿಪಕ್ಷಿಗಳನ್ನೂ ಮಾತನಾಡಿಸಿ ಕೇಳುತ್ತಿದ್ದಾಳೆ- ತನ್ನ ಆರಾಧ್ಯದೈವ ಎಲ್ಲಿದ್ದಾನೆ, ನಿಮಗೆ ಗೊತ್ತೆ? ತನ್ನ ಕನಸಿನ ಮನಸಿನ ಇನಿಯ ಚನ್ನಮಲ್ಲಿಕಾರ್ಜುನನ ನೀವು ನೋಡಿದ್ದೀರಾ? ಅವನೀಗ ಎಲ್ಲಿದ್ದಾನೆ ಎಂಬುದು ನಿಮಗೆ ತಿಳಿದಿದ್ದರೆ ನನಗೆ ಕೂಡಲೇ ಹೇಳಿ- ಎಂಬ ಅವಳ ಆರ್ತತೆಯ ಮೊರೆ ಇಲ್ಲಿದೆ, ಎಂಬ ವಿಚಾರ.</p>
		<p>ಹೌದು, ಹರನೇ ಗಂಡನಾಗಬೇಕೆಂದು ಅನಂತಕಾಲ ತಪಸ್ಸಿದ್ದವಳು ಅವಳು, ನೋಡಾ; ಮದುವೆಯ ಮಂಟಪದಲ್ಲಿ ಹಸೆಯನ್ನೇರಿ ಸಂಸಾರಬಂಧನದಲ್ಲಿ ಸಿಲುಕಲೆಂದು ಅರಿಯದವರು ಮಾತನಾಡ ತೊಡಗಿದರೆ, ತಿಳಿದವರು ಅವಳನ್ನ ಶಿವನ ಹತ್ತಿರ ಕಳಿಸಿದರು. ಗುರುವೇ ತೆತ್ತಿಗ ಹಿತೈಷಿಯಾದ; ಪಚ್ಚೆಯ ನೆಲಗಟ್ಟು, ಕನಕದ ತೋರಣ, ವಜ್ರದ ಕಂಭ, ಹವಳದ ಚಪ್ಪರವಿಕ್ಕಿ ಮಾಣಿಕ್ಯದ ಮೇಲುಕಟ್ಟು ಕಟ್ಟಿ, ಕಂಕಣ ಕೈಧಾರೆ, ಸ್ಥಿರಸೇಸೆಯನ್ನ ಇಕ್ಕಿ- ಸಾದೃಶ್ಯನಾದ ವರನ ನೋಡಿ, ಚನ್ನಮಲ್ಲಿಕಾರ್ಜುನನೆಂಬ ಲಿಂಗದೇವ ಮದುವಣಿಗನೊಡನೆಯೇ ಅವಳ ಮದುವೆ ಮಾಡಿದರು, ಇಲ್ಲ ಲಗ್ನ ಆಯಿತು.</p>
		<p>ಇವಳು ಉತ್ಕಟ ಪ್ರಣಯಿ. ಕನಸು ಮನಸ್ಸಿನಲ್ಲೂ ಶಿವನಲ್ಲದೇ ಬೇರೊಂದನ್ನ ನೆನೆಯದವಳು. ಹೇಳುತ್ತಾಳೆ: ಗಿರಿಯಲ್ಲಲ್ಲದೆ ಈ ನವಿಲು ಹುಲ್ಲುಮೊರಡಿಯಲ್ಲಿ ಆಡುತ್ತದೆಯೇ? ಕೊಳವನ್ನು ಬಿಟ್ಟು ಕಿರುಹಳ್ಳವನ್ನು ಹುಡುಕಿಕೊಂಡು ಹಂಸ ಹೋಗದು;</p>
		Pharagraph line missing 1 full page missing - page no.40
		<p>ಅವ್ವೆಯಾರ್ ತನ್ನ ರೂಪವೇ ತನ್ನ ಸಾಧನೆಗೆ ಅಡ್ಡಿ ಬರುತ್ತದೆಂದು ಕಂಡು, ತನ್ನ ಆರಾಧ್ಯದೈವ ವಿಘ್ನೇಶ್ವರನಿಗೆ ಮೊರೆಯಿಟ್ಟು, ತನ್ನನ್ನು ಒಬ್ಬ ಸಾಮಾನ್ಯ ಮುದುಕಿಯಾಗಿಸಿ ಬಿಡುವಂತೆ ಕೇಳಿಕೊಳ್ಳುತ್ತಾಳೆ. ಊರೂರು ಅಲೆಯುತ್ತ, ಜನರಿಗೆ ರಾಜರಿಗೆ ಬುದ್ಧಿವಾದ ಹೇಳುತ್ತಾ ಅವರನ್ನ ಸನ್ಮಾರ್ಗಕ್ಕೆಳೆಯುತ್ತಾಳೆ. ಈ ಕವಯಿತ್ರಿ ತನ್ನ ತಮಿಳು ಆತ್ತಿ ಚೂಡಿ (ಸವಿನುಡಿ)ಗಳಿಂದ, ನೀತಿ ವೆಣ್ಬಾ ಚೌಪದಿಗಳಿಂದ ಪ್ರಖ್ಯಾತಳು.</p>
		<p>ವಿಷ್ಣುಚಿತ್ತನಿಗೆ ತುಳಸೀವನದಲ್ಲಿ ಸಿಕ್ಕ ಮಗು ಗೋದಾ ಬೆಳೆಬೆಳೆಯುತ್ತಲೇ ಬೃಂದಾವನದ ಕೃಷ್ಣನನ್ನು ಮನಸ್ಸಿನಲ್ಲಿ ತುಂಬಿಕೊಂಡವಳು. ತನ್ನ ಸೌಂದರ್ಯ ಮತ್ತು ಪ್ರೇಮ ಆ ಕೃಷ್ಣನಿಗೇ ಮೀಸಲಿಟ್ಟುದೆಂಬುದನ್ನ ತೋರಲು, ದೇವರಿಗೆ ತೊಡಿಸುವ ಪುಷ್ಪಹಾರವನ್ನು ತಾನು ಮೊದಲು ಧರಿಸಿ, ತನಗೆ ಒಪ್ಪಿಗೆಯಾದಮೇಲೆ ಅದನ್ನು ದೇವರಿಗೆ ಸಮರ್ಪಿಸುತ್ತಿದ್ದಳೆಂಬ ಕತೆ ಹೇಳುತ್ತಾರೆ. ಬೆಳೆದ ಹುಡುಗಿಗೆ ಯಾರನ್ನಾದರೂ ಅನುರೂಪನನ್ನು ಮದುವೆಯಾಗೆಂದು ತಂದೆ ಒತ್ತಾಯಿಸಿದಾಗ, ಶ್ರೀರಂಗದ ರಂಗನಾಥನನ್ನೇ ಹಂಬಲಿಸುತ್ತಾ ಅವನಲ್ಲೇ ಐಕ್ಯಳಾದವಳು ಇವಳು. ಜಗತ್ತನ್ನೇ ಆಳುವ, ಪ್ರೇಮಸಾಗರದಲ್ಲಿ ಮುಳುಗಿದ್ದ ಈ ಆಂಡಾಳ್ ತನ್ನ ತಿರುಪ್ಪಾವೈ, ತಿರುಮೊಳಿಗಳಿಂದ ಚಿರಂಜೀವಿನಿ.</p>
		<p>ಸಾಮಾನ್ಯವಾಗಿ ಸಂತರೆಲ್ಲರೂ ಕವಿಗಳು- ಎಂಬ ಮಾತಿದ್ದರೂ, ಕಾವ್ಯಾಂಶ ಬೇರೆ ಬೇರೆ ಪ್ರಮಾಣದಲ್ಲಿ ಅವರ ಕೃತಿಗಳಲ್ಲಿ ಬೆಳಗುತ್ತಿರುತ್ತದೆ. ''ಅಷ್ಟಾಗಿ ಓದಿರದಿದ್ದರೂ, ಲಲ್ಲಳದು ಅನುಭವಜನ್ಯವಾದ ವಾಖ್‍ಗಳು. ರಾಜವಂಶದ ಮೀರಾಳದ್ದು ಭಕ್ತಿಸಾಹಿತ್ಯದ ಉತ್ತಮ ರಚನೆಗಳು. ಆಂಡಾಳ್‍ಳ ಕೃತಿಗಳು ಅವಳ ಸ್ವೋಪಜ್ಞತೆಯ ಆಳವನ್ನೂ, ವ್ಯಾಸಂಗದ ಹರವನ್ನೂ'' ತೋರಿಸುತ್ತವೆ.</p>
		<p>ಇವರುಗಳ ಮಧ್ಯೆ ಅಕ್ಕ ವಿಭಿನ್ನಳು. ಉಡುತಡಿಯ ಮಹಾದೇವಿ ಅಕ್ಕ ಕೌಶಿಕರಾಜನ ಅಂತಃಪುರವನ್ನು ಧಿಕ್ಕರಿಸಿ, ಹೊಸಿಲು ದಾಟಿ, ಬಟ್ಟೆಬರೆಗಳನ್ನು ಬಿಸುಟು, ಚನ್ನಮಲ್ಲಿಕಾರ್ಜುನನೇ ತನ್ನಿನಿಯನೆಂದು ಸಾರುತ್ತಾ, ವಚನಗಳನ್ನ ಪಾಡುತ್ತಾ, ಅನುಭವಮಂಟಪದಲ್ಲಿ ಪುಟವಿಟ್ಟ ಚಿನ್ನವಾಗಿ ಎದ್ದು ಬಂದು, ಕೊನೆಗೆ ಕದಳೀವನದಲ್ಲಿ ಬಯಲಾಗುತ್ತಾಳೆ. ಅವಳು ಚಿಕ್ಕಂದಿನಲ್ಲೇ ಚೆನ್ನಾಗಿ ವಿದ್ಯಾಭ್ಯಾಸ ಮಾಡಿದವಳು, ವೇದೋಪನಿಷತ್ತುಗಳನ್ನು ಸಾಕಷ್ಟು ಓದಿಕೊಂಡವಳು, ವ್ಯಾಸಂಗಮಾಡಿದವಳು ಎಂಬುದು ಅವಳ ವಚನಗಳಿಂದಲೇ ವ್ಯಕ್ತವಾಗುತ್ತದೆ. ಅವಳ ಹಲವು ವಚನಗಳಲ್ಲಿ ಆಗಮಗಳಿಂದ ಸಂಸ್ಕೃತ ಮಂತ್ರ, ಶ್ಲೋಕಗಳನ್ನ ಉದ್ಧರಿಸುತ್ತಾಳೆ. ಬಾಣ, ಮಯೂರ, ಕಾಳಿದಾಸ, ಓಹಿಲ, ಉದ್ಭಟ ಮುಂತಾದವರನ್ನೆಲ್ಲಾ ಚೆನ್ನಾಗಿ ಓದಿಕೊಂಡವಳು; ಹಾಗೆ ತಾನೇ ಹೇಳಿಕೊಂಡಿದ್ದಾಳೆ. ಕನ್ನಡದಲ್ಲಂತೂ ಈ ಮಹಾದೇವಿ ಅಕ್ಕನೇ ಪ್ರಥಮ ಕವಯಿತ್ರಿ ಎಂಬ ಹೆಗ್ಗಳಿಕೆಯೂ ಹುಸಿ ಮಾತಲ್ಲ. ಮರಮರ ಮಥಿನಿಸಿ ಹುಟ್ಟಿದ ಕಿಚ್ಚಿನಂತೆ, ಅವಳ ಅನುಭಾವ. ಈ ಅನುಭಾವಿಯ ತತ್ತ್ವಪದರೂಪದ ಅರ್ಥಗರ್ಭಿತ ವಚನಗಳನ್ನ ಅವು ಸ್ಫುರಿಸುವ ವಿಶೇಷಾರ್ಥದ ಬೆಳಕಿನಲ್ಲಿ ದರ್ಶಿಸಬೇಕು.</p>
		<p class="myquote">ಈಗ ಮತ್ತೊಮ್ಮೆ ಅಕ್ಕನ ಆ ವಚನವನ್ನ ನೋಡೋಣ; ಅಕ್ಕ ಹೇಳುತ್ತಾಳೆ:<br />ಚಿಲಿಮಿಲಿಯಿಂದೋದುವ ಗಿಳಿಗಳಿರಾ, ನೀವು ಕಾಣಿರೆ, ನೀವು ಕಾಣಿರೇ;<br />ಸರವೆತ್ತಿ ಪಾಡುವ ಕೋಗಿಲೆಗಳಿರಾ, ನೀವು ಕಾಣಿರೆ, ನೀವು ಕಾಣಿರೇ;<br />ಎರಗಿ ಬಂದಾಡುವ ತುಂಬಿಗಳಿರಾ, ನೀವು ಕಾಣಿರೆ, ನೀವು ಕಾಣಿರೇ;<br />ಕೊಳನ ತಡಿಯೊಳಗಾಡುವ ಹಂಸಗಳಿರಾ, ನೀವು ಕಾಣಿರೆ, ನೀವು ಕಾಣಿರೇ;<br />ಗಿರಿಗಹ್ವರದೊಳಗಾಡುವ ನವಿಲುಗಳಿರಾ, ನೀವು ಕಾಣಿರೆ, ನೀವು ಕಾಣಿರೇ;<br />ಚನ್ನಮಲ್ಲಿಕಾರ್ಜುನನೆಲ್ಲಿದ್ದಹನೆಂದು ನೀವು ಹೇಳಿರೇ||</p>
		<p>ಅರ್ಥ ತಿಳಿಯದೆ, ಭಾವ ಅರಿಯದೆ, ಬರಿ ಮಂತ್ರಗಳನ್ನೇ ಹೇಳಿಕೊಂಡು, ಅದನ್ನೇ 'ಪೂಜೆ' ಎಂದು ನಂಬಿಕೊಂಡವರಿದ್ದಾರೆ; ನೀವು ಆ ಬಗೆಯವರೇನು? ಬರೀ ಕಂಠಪಾಠ ಮಾಡಿಕೊಂಡು, ಗಿಳಿಗಳಂತೆ ಮಂತ್ರೋಚ್ಚಾರಣೆಗೇ ಒತ್ತು ಕೊಡುವ, ಆದ್ಯತೆಯೀವ ನೀವು ದೇವರು ಕಾಣುವನೆಂಬ ಭ್ರಮೆಯಲ್ಲಿದ್ದೀರಾ? ಇಲ್ಲ, ನಿಮಗವನು ಕಾಣಲಾರ!</p>
		<p>ಕೋಗಿಲೆಯಂತೆ ಸುಶ್ರಾವ್ಯವಾಗಿ ಹಾಡುತ್ತ ನೀವು ಪ್ರಾರ್ಥನೆ, ಭಜನೆ ಮಾಡುತ್ತಿರಬಹುದು; ಆದರೆ, ನಿಮ್ಮ ಮನೋಧರ್ಮವೆಂತಹುದು? ನವಿಲಿನಂತೆ ಚೇತೋಹಾರಿಯಾಗಿ ದೇವರೆದುರು ನೃತ್ಯಮಾಡುತ್ತಿರಬಹುದು. ಅವೆಲ್ಲವೂ ಭಗವಂತನಿಗೆ ಸಮರ್ಪಿಸುವ ನಮ್ಮ ಕಲಾರಾಧನೆ- ಎಂಬ ಭಾವನೆಯೂ ನಿಮ್ಮಲ್ಲಿದ್ದಿರಬಹುದು. ಆದರೆ, ನಿಮ್ಮ ಗಮನದ ಒಜ್ಜೆಯೆಲ್ಲ ಸಂಗೀತಶಾಸ್ತ್ರದ ಅಥವಾ ನೃತ್ಯಶಾಸ್ತ್ರನಿಯಮಗಳ ಪರಿಪಾಲನೆಗೇ ಆದುದಾದರೆ, ನಿಮಗೂ ಭಕ್ತಿಗೂ ದೂರ, ದೂರ ತಾನೆ? ಸಾಹಿತ್ಯವೇನೂ ಬೇಕಿಲ್ಲದೆ, ರಾಗ ವೈಖರಿಯ ವಿನ್ಯಾಸದ ವೈಭವೀಕರಣಕ್ಕಾಗಿಯೇ ಗಂಟೆಗಟ್ಟಲೆ ಹಾಡಬಲ್ಲವರು ನೀವೇನು? ಇಡುವ ಹೆಜ್ಜೆ ಎಲ್ಲಿ ತಪ್ಪೀತೆಂಬ ನಡುಕದ ನಡುವೆಯೂ ನಿಮ್ಮ ಎದೆಯ ಮಿಡಿತ ಮೃಡನ ಜೊತೆಗೂಡೀತೆ? ನಿಮಗವನು ದೊರಕಲಾರ.</p>
		Pharagraph missing
		<p>ತೀರ್ಥಯಾತ್ರೆ, ಸರೋವರ ನದೀಸ್ನಾನ, ಅಲ್ಲಿನ ಸಾಂಪ್ರದಾಯಿಕ ಆರಾಧನೆಗಳೇ ಮುಖ್ಯವೆಂದುಕೊಂಡು, ಹೊರಗಿನ ಕೊಳೆ ಕಳೆದುಕೊಳ್ಳುವ ಪ್ರಯತ್ನದಲ್ಲೇ ಬಾಳ ಸವಿಸುವುದಕ್ಕೆ ತೊಡಗಿದ್ದರೆ, ಎಷ್ಟು ಬಾರಿ ಮುಳುಗೆದ್ದರೂ, ಈಸಿದರೂ ನಿಮ್ಮ ಕೈಗೆ ಅವನು ಎಟುಕಲಾರ.</p>
		<p class="myquote">ಈಗ ಹೇಳಿ, ಎಲ್ಲೇ ಇರಲಿ,<strong><em>ಅವನು</em></strong>ನಿಮಗೆ ಸಿಕ್ಕಾನೇನು?<br />ಇದೇ ಅಕ್ಕ ನಮಗೆಲ್ಲ ಕೇಳುವ ಪ್ರಶ್ನೆ!</p>
		<p>ಮಹಾದೇವಿ ಅಕ್ಕನ ವಚನಗಳಲ್ಲಿ ಶಿವಾನುಭವ ನಿರೂಪಣೆ ಏನಿದೆ, ಅದು ವಿಶೇಷ ಭಕ್ತಿಯೋ, ಅಪೂರ್ವ ವಿರಹಿಣಿಯ ಆರ್ತ ಮೊರೆಯೋ, ವಿರಾಗಿಣಿ ಯೋಗಿನಿಯ ದರ್ಶನವೋ- ಏನೇ ಇದ್ದರೂ, ಅದರ ಅಭಿವ್ಯಕ್ತಿಯಲ್ಲಿ ಸರಳ ಸುಂದರ ಕಾವ್ಯಾಂಶ ವಿಜೃಂಭಿಸುತ್ತದೆ. ಕಾರಣ ಸುಸ್ಪಷ್ಟ- ಅವಳು ಮೂಲತಃ ಒಬ್ಬ ಕವಯಿತ್ರಿ.</p>
		<p>ಈ ಕಾವ್ಯಹೃದಯಿಗಳು ಏನನ್ನೇ ಹೇಳಲಿ, ಯಾವ ಸಮಯದಲ್ಲೇ ಮಾತನಾಡಲಿ, ಡಾ| ಸಾ.ಶಿ. ಮರುಳಯ್ಯನವರು ವಿಮರ್ಶಿಸಿರುವಂತೆ, ''ತನ್ನ ಪರಿಸರದೊಡನೆ ಸ್ಪಂದಿಸುವ ಚೈತನ್ಯ ಅವರಲ್ಲಿದೆ. ತಮ್ಮ ಅನುಭವದ ಕಕ್ಷೆಯಲ್ಲಿ ಅಳವಟ್ಟಿದ್ದನ್ನು ಕಲೆಯ ಮೂಲಕ ಅಭಿವ್ಯಕ್ತಿಸುವ ಸಾಮಥ್ರ್ಯವಿದೆ. ಮರಳಿನಲ್ಲಿ ಎಣ್ಣೆ ತೆಗೆವ, ಕಲ್ಲಿನಲ್ಲಿ ನಾರೆತ್ತುವ, ಶೂನ್ಯದಲ್ಲಿ ಸೃಷ್ಟಿ ಮಾಡುವ ಗಾರುಡಿಗತನವಿದೆ. ಕವಿಚೇತನ ಸೌಂದರ್ಯಾನುಭೂತಿಯ ಕಾವ್ಯಾಭಿವ್ಯಕ್ತಿ ಪಡೆದಾಗ ಸಹೃದಯ ಚೇತನ ಅದನ್ನು ಆಸ್ವಾದಿಸಿ ಆನಂದಿಸುತ್ತದೆ. .. .. ಔಚಿತ್ಯವರಿತು ಪ್ರಯೋಗಿಸುವ ಅಸ್ತ್ರವಿದ್ದಂತೆ ಮಾತು. ಅಂಥಹ ಅರ್ಥಪೂರ್ಣ ಔಚಿತ್ಯಪೂರ್ಣ ಮಾತಿನ ಬಳಕೆಯಲ್ಲಿ ಅಕ್ಕನದು ಗಣನೀಯ ಯಶಸ್ಸು.''<sup><a epub:type="noteref" href="999-aside.xhtml#id-003-2">೨</a></sup></p>
		<p><em>''ಲೋಕದ ಡೊಂಕ ನೀವೇಕೆ ತಿದ್ದುವಿರಿ? ನಿಮ್ಮ ನಿಮ್ಮ ತನುವ ಸಂತೈಸಿಕೊಳ್ಳಿ ನಿಮ್ಮ ನಿಮ್ಮ ಮನವ ಸಂತೈಸಿಕೊಳ್ಳಿ''</em>-ಎಂದೇನೋ ಒಮ್ಮೆ ಅಣ್ಣನವರು ಹತಾಶ ಮನೋಭಾವದಿಂದ, ನೀವು ಈ ಅಸಾಧ್ಯ ಕೆಲಸದ ವ್ಯರ್ಥಪ್ರಯತ್ನಕ್ಕೆ ಹೆಚ್ಚು ತೊಡಗುವುದು ಬೇಡ- ಎಂದು ಹಿತವಚನ ಹೇಳಿರುವುದು ನಿಜ. ಆದರೆ, ಹಾವಿನ ಡೊಂಕು ಹುತ್ತಕ್ಕೆ ಸಸಿನ, ನದಿಯ ಡೊಂಕು ಸಮುದ್ರಕ್ಕೆ ಸಸಿನ, ನಿಜ. ನಂಬಿದ ಶರಣರ ನಡೆನುಡಿಗಳಲ್ಲಿ ಗುರಿಯಷ್ಟೇ ಮಾರ್ಗ ಮುಖ್ಯ; ಕೆಲವೊಮ್ಮೆ ನೇರವಾಗಿ, ಕೆಲವೊಮ್ಮೆ ಆಮೇಲೆ ಹೊಳೆಯುವಂತೆ ಹೇಳುವ, ಅವರವರ ಬುದ್ಧಿಮಟ್ಟ ಚಿಂತನ ಸಾಮಥ್ರ್ಯ ಮನೋಧರ್ಮಕ್ಕೆ ಅನುಗುಣವಾಗಿ ಅರ್ಥಮಾಡಿಕೊಳ್ಳಲು ಅನುವಾಗುವಂತೆ ಸಂತರು ಆಡುವುದುಂಟು. ತಿಳಿವಳಿಕೆ ಹೇಳುವುದುಂಟು. ಗೊತ್ತಿದ್ದೋ ಗೊತ್ತಿಲ್ಲದೆಯೋ ತಪ್ಪಡಿ ಇಡುವ ಮುಗ್ಧ ಅಮಾಯಕರನ್ನ ಸರಿದಾರಿಗೆ ಎಳೆಯವ ಈ ಕೆಲಸವನ್ನೇ, ಭಕ್ತಿಯನ್ನೇ ಊರುಗೋಲಾಗಿಸಿಕೊಂಡ, ದಾಸಶ್ರೇಷ್ಠರ ಪದಗಳೂ ಮಾಡಿದ್ದು. ಶಿವಶರಣರ ವಚನಗಳು ಎಷ್ಟೆಷ್ಟು ಭಕ್ತಿಪ್ರಧಾನ ಸೂಳ್ನುಡಿಗಳೋ ಅಷ್ಟಷ್ಟೇ ನೀತಿಪ್ರಧಾನ ಮತ್ತು ವಿಚಾರಪ್ರಧಾನ ವಾಕ್‍ಝರಿಗಳೆಂಬುದು ನಿರ್ವಿವಾದ.<sup><a epub:type="noteref" href="999-aside.xhtml#id-003-3">೨</a></sup></p>
		<p>ನೋಡಿ, ಸಮಾಜ ಸತ್ಯಮುಖಿ; ಸತ್ಯ ಬಹುಮುಖಿ. ಹೆಸರೊಂದನ್ನಿಟ್ಟು ದೇವರನ್ನು ಆರಾಧಿಸುವವರು ದೇವರನ್ನು 'ಸತ್ಯ'ನೆಂದು ಕೆಲವರು ಕರೆದರೆ, ತಿಳಿದವರು ಸತ್ಯವನ್ನೇ ದೇವರು ಎಂದು ಕರೆದರು.<em>ಚಿನ್ನದ ಬೋಗುಣಿಯ ಮುಚ್ಚಳ ತೆಗೆದು, ಒಳಗೆ ಅಡಗಿರುವ ನನ್ನಿಯನ್ನು ತೋರು</em>- ಎನ್ನುತ್ತಾ ಈಶಾವಾಸ್ಯ ಉಪನಿಷತ್ತಿನ ಋಷಿ ಹೇಳುತ್ತಾನೆ:</p>
		<p class="myquote">ಒಳಗಿರುವ ನಿಜದ ಮುಖ ನನಗೆ ಗೋಚರಿಸುತ್ತಿಲ್ಲ<br />ಹೌದು, ಚಿನ್ನದ ಮುಚ್ಚಳವೊಂದು ಅದ ಮುಚ್ಚಿದೆ;<br />ಸತ್ಯಧರ್ಮದಿ ನಡೆವ ನಾ ನನ್ನಿಯ ಕಾಣಲೇ ಬೇಕು-<br />ದಿಟ ತೋರೆ, ಪೂಷ, ಸರಿಸು ತೆರೆ, ಮರೆ ಮಾಚದೆ<span class="num">||15||</span><sup><a epub:type="noteref" href="999-aside.xhtml#id-003-4">೪</a></sup></p>
		<p>ಹೀಗೆಂದಾಗ ಹೊರಗೆ ತೋರುವುದೂ ಸತ್ಯವೇ ಇರಬಹುದು, ಆದರೆ, ಅದರ ಇನ್ನೊಂದು ಮುಖ ಏನಾದರೂ ಇದ್ದರೆ, ಅದನ್ನೂ ಕಾಣುವ, ಅರಿಯುವ, ತಿಳಿಯುವ ಹಂಬಲ ನಮ್ಮೆಲ್ಲರದು. ಈ ನಿಟ್ಟಿನಲ್ಲಿ ಬೇರೆ ಬೇರೆ ದೃಷ್ಟಿನೋಟಗಳಲ್ಲಿ ಕಾವ್ಯಾಭ್ಯಾಸ ಮಾಡುವುದರಲ್ಲಿ ಒಂದು ಸೊಗಸಿದೆ. ಹಿಂದೆಲ್ಲಾ ಋಷಿ/ಋಷಿಕಾ ಎಂದರೆ ಜ್ಞಾನಿಯೇ. ಅಂಥವರಿಗೇ ಬಹುಕಾಲ ಉಳಿಯುವ ಕಾವ್ಯ ರಚನೆ ಮಾಡಲು ಸಾಧ್ಯ.<em>ನಾನೃಷಿಃ ಕುರುತೇ ಕಾವ್ಯಮ್</em>- ಬಂದುದೇ ಹೀಗೆ. ''ರವಿ ಕಾಣದ್ದನ್ನ ಕವಿ, ಕವಿ ಕಾಣದ್ದನ್ನ ಸಹೃದಯಿ ಕೇಳುಗ ಕಂಡಾನು''- ಎಂಬ ಮಾತು ಬೆಳಕಿನ ಏಳು ಬಣ್ಣಗಳ ಈ ಅರ್ಥದಲ್ಲೇ.</p>
		<p>ಅಕ್ಕ ತನ್ನ ಕೊನೆಯ ದಿನಗಳಲ್ಲಿ ಶಿವನನ್ನು ಅರಸುತ್ತ ಶ್ರೀ ಶೈಲದ ಘೋರಾರಣ್ಯ ಕದಳೀವನಕ್ಕೆ ಹೊಕ್ಕು ಅಲ್ಲಿ ಈ ಮಾತುಗಳನ್ನಾಡುತ್ತಿದ್ದಾಳೆ- ಎಂಬ ಪ್ರತೀತಿಯಿದೆ. ''ಇಂತು ಮಹಾದೇವಿಯಕ್ಕಗಳು ಶ್ರೀಗಿರಿಯತ್ತ ಬರುತ್ತ, ವನಾಂತರದೊಳು ಖಗಮೃಗಗಳಂ ಕಂಡು ನುಡಿಸುತಿರ್ದ ಪ್ರಸ್ತಾವದ ವಚನ: ಅಳಿ ಸಂಕುಳವೆ, ಮಾಮರವೇ, ಬೆಳುದಿಂಗಳೇ, .. .. ಚೆನ್ನಮಲ್ಲಿಕಾರ್ಜುನ ದೇವರ ಕಂಡರೆ ಕರೆದು ತೋರಿರೆ''<span class="num">||53||</span>; ಮತ್ತಂ, ಚಿಲಿಮಿಲಿ ಎಂದೋದುವ ಗಿಳಿಗಳಿರಾ, .. .. ಹೇಳಿರೇ<span class="num">||54||</span><sup><a epub:type="noteref" href="999-aside.xhtml#id-003-5">೫</a></sup></p>
		<p>ಇಲ್ಲಿ ಅವಳು ಹೊಕ್ಕಿದ್ದು ಕದಳಿಯ ಕಾಡಿಗೆ. ಅಕ್ಕನ ಕದಳಿಯನ್ನ ಒಂದು ಸಂಕೇತವಾಗಿ ನಾವು ತೆಗೆದುಕೊಳ್ಳುವುದರಲ್ಲಿ ನಮಗೆ ಸಾರ್ವಕಾಲಿಕ ಅನುಕೂಲವಿದೆ. ಆ ಕಾನನ ತನು ಮನ ವಿಷಯ ಸಂಕುಳದ, ನೋವು ನಲಿವಿನ ಭಾವನೆಗಳ ತಿಕ್ಕಾಟದ ಘೋರಾಟವಿ; ಬರಿಯ ಬಾಳೆಯಲ್ಲ. ಅವಳೇ ಹೇಳಿಲ್ಲವೇ?: ''ಕರ್ಮವೆಂಬ ಕದಳಿ ಎನಗೆ, ಕಾಯವೆಂಬ ಕದಳಿ ನಿಮಗೆ. ಮಾಟವೆಂಬ ಕದಳಿ ಬಸವಣ್ಣಂಗೆ. ಭಾವವೆಂಬ ಕದಳಿ ಚೆನ್ನಬಸವಣ್ಣಂಗೆ. ಬಂದ ಬಂದ ಸೆಲೆ ಸಂದಿತ್ತು. ಎನ್ನಂಗದವಸಾನ ಹೇಳಾ ಚೆನ್ನಮಲ್ಲಿಕಾರ್ಜುನ.'' ಬಾಳೇ ಒಂದು ಬಾಳೆಯ ದಟ್ಟ ಕಾಡಾಗಿ ಕಾಣುತ್ತಿದೆ, ಇಂತಹದರೊಳಗೆ ಹೊಕ್ಕ ಅಕ್ಕ ಹುಡುಕುತ್ತಿದ್ದಾಳೆ;<sup><a epub:type="noteref" href="999-aside.xhtml#id-003-6">೬</a></sup> ಇಲ್ಲ, ನಮಗೂ ಹುಡುಕಲು ಸೂಚನೆ ಕೊಡುತಿದ್ದಾಳೆ </p>
		<p>ಪ್ರಕೃತಿಯೇ ದೇವರು ಎಂದು ಕೆಲವರು ಬಗೆವುದುಂಟು. ಒಂದು ಸಣ್ಣ ಉದಾಹರಣೆ ಮತ್ತು ಸಮರ್ಥನೆ: ಸೂರ್ಯನನ್ನು ದೇವರೆಂದು ಒಪ್ಪಿಕೊಳ್ಳಲು ಯಾರಿಗೆ ಏನುತಾನೇ ಕಷ್ಟ? (ಶತರುದ್ರೀಯದಲ್ಲೂ ಈ ಮಾತು ಬರುತ್ತದೆ: ಮುಂಜಾನೆ ಹೊಳೆಯಿಂದ ಕೊಡಗಳಲ್ಲಿ ನೀರು ಹೊತ್ತು ಮನೆಗೊಯ್ಯುವ ಹಳ್ಳಿಯ ಹೆಂಗಸರೂ ಮೇಲೆ ಬಾನಿನಲ್ಲಿ ಉದಯಿಸುತ್ತಿರುವ 'ಇವನನ್ನು' ನೋಡಿ ಕೈಮುಗಿದಿಲ್ಲವೇನು?)<sup><a epub:type="noteref" href="999-aside.xhtml#id-003-7">೭</a></sup>ಹಾಗೆಯೇ ಇಲ್ಲಿ, ಆ ಅನಿಕೇತನ ಚೈತನ್ಯನು ಕುಡಿ ಗಿಡ ಮರ ಬಳ್ಳಿ ಪಶು ಪಕ್ಷಿಗಳೊಳಗೂ ಇಹನೆಂಬ ಭಾವನೆ, ಸೌಂದರ್ಯರೂಪೀ ಶಿವ ಅವುಗಳಿಗೆ ಮಾತ್ರ ಗೋಚರನೆಂಬ ವಿಶ್ವಾಸ, ಮತ್ತು ತನಗೇಕೆ ಅದು/ಅವನು 'ಕಾಣು'ತ್ತಿಲ್ಲ ಎಂಬ ಕೊರಗು ಅಕ್ಕನದು- ಎಂದೂ ಕೆಲವು ವಿಮರ್ಶಕರು ಈ ವಚನಕ್ಕೆ ಅರ್ಥೈಸಿರುವುದು ಉಂಟು. ತನ್ನ ಜೀವನವನ್ನೇ ಹೆಣ್ಣಿನ ಸ್ವಾತಂತ್ರ್ಯ ಸಾಧನೆಯ ಹಾಗೂ ಪರಮಾರ್ಥ ಸಾಧನೆಯ ಪ್ರತೀಕಗೊಳಿಸಿಕೊಂಡ ಅಕ್ಕ, ಅಂಗಲಾಚಿ ಕಾಡಿನಲ್ಲಿ ತೊಳಲಾಡುತ್ತಿದ್ದಾಳೆ. ''ಗಿಳಿ ಕೋಗಿಲೆ ಭೃಂಗ ಹಂಸೆ ನವಿಲು ಸಂತೋಷದಿಂದ ಗೀತೆಗಳನ್ನು ಹಾಡುತ್ತ ಕುಣಿಯುತ್ತ ಆಡುತ್ತ ನಲಿಯುತ್ತ ಸಂಭ್ರಮಗೊಳ್ಳುತ್ತ ಆ ಭಗವಂತನನ್ನು ಕಾಣುತ್ತಿವೆಯಲ್ಲ! ಅರಣ್ಯದ [ಪಶು] ಪಕ್ಷಿಗಳಿಗೆಲ್ಲ ಗೋಚರನಾಗಿ ನನಗೆ ಮಾತ್ರ ಅಗೋಚರನಾಗಿ ಕೋಟಲೆಗೊಳಿಸುತ್ತಿರುವುದು ನ್ಯಾಯವೇ ಚೆನ್ನಮಲ್ಲಿಕಾರ್ಜುನ?'' -ಎನ್ನುತ್ತಿದ್ದಾಳೆ ಎನ್ನುತ್ತಾರೆ<em>ವಚನಧರ್ಮಸಾರ</em>ದಲ್ಲಿ ಶ್ರೀ ಎಂ.ಆರ್. ಶ್ರೀನಿವಾಸಮೂರ್ತಿಗಳು.<sup><a epub:type="noteref" href="999-aside.xhtml#id-003-8">೮</a></sup></p>
		<p>''ಅಕ್ಕನಲ್ಲಿ ಲೋಕಾನುಭವಜ್ಞಾನ, ಅಂತರಂಗದ ಅನುಭವಜ್ಞಾನ ಬಹಳ ಸೊಗಸಾಗಿ ಮಿಳಿತವಾಗಿವೆ. ಬಸವಣ್ಣ ಮುಂತಾದವರಲ್ಲಿ ಕಂಡುಬಾರದ ಅಪೂರ್ವಭಾವಗಳು ಕೆಲವು ಅಕೆಯ ಪ್ರತಿಭೆಯಲ್ಲಿ ಮಿಂಚುವುವು''- ಎಂದೂ ಅವರು ಅಭಿಪ್ರಾಯಪಡುತ್ತಾರೆ.</p>
		<p>ವಚನಕಾರರಲ್ಲಿ ಪ್ರಮುಖನಾದ ಇನ್ನೊಬ್ಬ ಶಿವಶರಣ ಚನ್ನಬಸವಣ್ಣ ಅಕ್ಕನ ಬಗ್ಗೆ ಹೀಗೆ ಹಾಡಿ ಹೊಗಳುತ್ತಾನೆ:</p>
		<p class="myquote">ಆದ್ಯರ ಅರವತ್ತು ವಚನಕ್ಕೆ ದಣ್ಣಾಯಕರ ಇಪ್ಪತ್ತು ವಚನ;<br />ದಣ್ಣಾಯಕರ ಇಪ್ಪತ್ತು ವಚನಕ್ಕೆ ಪ್ರಭುದೇವರ ಹತ್ತು ವಚನ;<br />ಪ್ರಭುದೇವರ ಹತ್ತು ವಚನಕ್ಕೆ ಅಜಗಣ್ಣನ ಐದು ವಚನ;<br />ಅಜಗಣ್ಣನ ಐದು ವಚನಕ್ಕೆ ಕೂಡಲ ಚೆನ್ನಸಂಗಯ್ಯನಲ್ಲಿ<br />ಮಹಾದೇವಿಯಕ್ಕಗಳ ಒಂದು ವಚನ ನಿರ್ವಚನ ಕಾಣಾ</p>
		<p>ಶಿವಶರಣರ ವಚನಗಳನ್ನ ಸಮರ್ಥವಾಗಿ ಇಂಗ್ಲೀಷಿಸಿದ ದಿವಂಗತ ಎ.ಕೆ. ರಾಮಾನುಜನ್ ಅವರೂ ಸಹ ಶರಣರ ಈ ಚೆನ್ನುಡಿಗಳಲ್ಲಿ, ನಂಬಿದ ದೇವರ ಆರಾಧನೆಗೆ 'ಮಾಡುವುದು ಮತ್ತು ಆಗುವುದು' ('ಮೇಕಿಂಗ್' ಮತ್ತು 'ಬೀಯಿಂಗ್')-ಗಳ ವ್ಯತ್ಯಾಸದ ಮಹತ್ವವನ್ನು ಪ್ರಸ್ತಾಪಿಸುತ್ತಾರೆ.<sup><a epub:type="noteref" href="999-aside.xhtml#id-003-9">9</a></sup></p>
		<p>ನನ್ನ ಚೆನ್ನಮಲ್ಲಿಕಾರ್ಜುನ ('ಮೈ ಲಾರ್ಡ್, ವ್ಹೈಟ್ ಆ್ಯಸ್ ಜಾಸ್ಮಿನ್') ಎಲ್ಲಿ ಇದ್ದಾನೆ ಎಂಬುದು ನಿಮಗೆ ಗೊತ್ತಿದ್ದರೆ ನನಗೆ ಹೇಳಿ (ಟೆಲ್ ಮಿ ಇಫ್ ಯು ನೋ ವ್ಹೇರ್ ಈಸ್ ಹಿ, ವ್ಹೇರ್ ಈಸ್ ಹಿ)- ಎಂದು ಕೊನೆಗೊಳ್ಳುವ ಈ ವಚನದ ಅವರ ಅನುವಾದದಲ್ಲಿ, ಗಿಳಿ ಹಂಸೆ, ಕೋಗಿಲೆ ದುಂಬಿ, ನವಿಲುಗಳನ್ನು ಅಕ್ಕ ಕೇಳುವುದು- ''ನಿಮಗೆ ಗೊತ್ತಿಲ್ಲವೇ?'' ''ನಿಮಗೆ ಗೊತ್ತಿಲ್ಲವೇ?'' (''ಡೋನ್ಟ್ ಯು ನೋ?'' ''ಡೋನ್ಟ್ ಯು ನೋ?'') ಅಂತ. ಗೊತ್ತೇ?- ಎಂದಾಗ ಅರಿವಿನ, ಕಾಣ್ಕೆಯ, ದರ್ಶನದ ಭಾವವನ್ನು ಅವರು ಗ್ರಹಿಸುತ್ತಾರೆ.<sup><a epub:type="noteref" href="999-aside.xhtml#id-003-10">10</a></sup></p>
		<p>ಇದು ಅಕ್ಕನ ಬೆಡಗಿನ ವಚನವೇನಲ್ಲ; ಒಗಟಿನ ತಡಿಕೆಯ ಹೊದ್ದ ಕಬ್ಬಿಣದ ಕುಡಿಕೆಯೂ ಅಲ್ಲ; ತತ್ತ್ವಪದದ ಮಬ್ಬು ನೆರಳಿಗೂ ಇದು ಹೊರಳಿಲ್ಲ. ಆದರೂ, ರಾಮಾನುಜನ್ ತಮ್ಮ ಉಪೋದ್ಘಾತದಲ್ಲಿ ಬಳಸುವ<sup><a epub:type="noteref" href="999-aside.xhtml#id-003-11">11</a></sup>ಸಂಧ್ಯಾಭಾಷಾ ಪ್ರಯೋಗಇಲ್ಲಿ ನಡೆದಿದೆಯೆಂದು ಪರಿಭಾವಿಸಬಹುದು.</p>
		<p>''ಅಕ್ಕನ ಬಲುಪಾಲು ವಚನಗಳು ಅನುಭಾವಿಯ ಹೃದಯಾಂತರಾಳದಿಂದ ಹೊರಸೂಸಿದ ಭಕ್ತಿ ವಚನಗಳು; ವಿಶ್ವಧರ್ಮ ವಚನಗಳು. ಇವು ಕಾವ್ಯ ರಸಾತ್ಮಕವೂ, ಆಕೆಯ ವ್ಯಕ್ತಿತ್ವ ವ್ಯಂಜಕವೂ ಆಗಿವೆ.''- ಎನ್ನುತ್ತಾರೆ, ಆಂಡಾಳ್, ಮಹಾದೇವಿ ಮತ್ತು ಮೀರಾಬಾಯಿ ಅವರುಗಳ ಸಾಹಿತ್ಯವನ್ನು ತೌಲನಿಕವಾಗಿ ಅಭ್ಯಸಿಸಿದ ಡಾ| ಎಸ್. ವಿನೋದಾಬಾಯಿ ಅವರು.<sup><a epub:type="noteref" href="999-aside.xhtml#id-003-12">12</a></sup>ಆದರೆ, ಅಕ್ಕನ ವಚನಗಳನ್ನು ಆಯ್ದು ವಿಂಗಡಿಸಿಕೊಂಡ ವಿಭಾಗದಲ್ಲಿ ಅವರು ಈ 'ಚಿಲಿಮಿಲಿಯೆಂದೋದುವ ಗಿಳಿಗಳಿರಾ.. ..' ವಚನವನ್ನು 'ವಿರಹ ಗೀತೆ'ಯೊಂದನ್ನಾಗಿ ಪರಿಗಣಿಸಿದ್ದಾರೆ.<sup><a epub:type="noteref" href="999-aside.xhtml#id-003-13">13</a></sup></p>
		<p>ಜೀವನವೇ ಒಂದು ನಿರಂತರ ಹುಡುಕಾಟ. ''ಎಲ್ಲಿ ಸಾಧು ಸಜ್ಜನರಿರುವರೋ, ಅಲ್ಲಿ; ಎಲ್ಲಿ ಗಿಡು ಮಡುಗಳಿವೆಯೋ, ಅಲ್ಲಿ; ಎಲ್ಲಿ ತರು ಗಿರಿಗಳಿವೆಯೋ, ಅಲ್ಲಿ; ಎಲ್ಲಿ ಗುಹೆ ಗವಿಗಳಿವೆಯೋ, ಅಲ್ಲಿ; ಎಲ್ಲಿ ಹೂದೋಟ, ಹೂಗೊಳವಿದೆಯೋ, ಅಲ್ಲಿ; ಎಲ್ಲಿ ಬಳ್ಳಿ ತಳಿರಿನ ಹಸಿರಿದೆಯೋ, ಅಲ್ಲಿ; ಎಲ್ಲಿ ಒಣ ಮರಳುದಿಣ್ಣೆಯಿದೆಯೋ, ಅಲ್ಲಿಯೂ- ಹೀಗೆ ಎಲ್ಲೆಂದರಲ್ಲಿ ಎಲ್ಲೆಡೆಗಳಲ್ಲಿ ಹಾಡುತ್ತಾಡುತ್ತಾ''- ದೇವರನ್ನ ಮೆಲ್ಲ ಮೆಲ್ಲನೆ ಹುಡುಕುತ್ತ ಅಲೆಯುತ್ತ ಇದ್ದಳು- ಎನ್ನುತ್ತಾನೆ ಚಾಮರಸ ತನ್ನ ಪ್ರಭುಲಿಂಗಲೀಲೆಯಲ್ಲಿ.<sup><a epub:type="noteref" href="999-aside.xhtml#id-003-14">14</a></sup></p>
		<p>ಓದುವ' ಗಿಳಿ, 'ಪಾಡುವ' ಕೋಗಿಲೆ, 'ಆಡುವ' ನವಿಲು ಹಂಸೆ, ''ಎರಗಿ ಬರುವ'' ದುಂಬಿ-ಗಳು ಕಾಡಲ್ಲೇ ಏಕೆ, ನಮ್ಮ ಸುತ್ತ ಮುತ್ತ ಇಲ್ಲವೇನು? ಗುರುತಿಸಬೇಕು ಅಷ್ಟೆ.</p>
		<p>ಕಾವ್ಯದ ಕಮನೀಯತೆಯನ್ನು ಹೊರಹೊಮ್ಮಿಸುವ ಬಗೆ ಬಗೆಯ ಅಲಂಕಾರಗಳನ್ನು ಅಕ್ಕನ ವಚನಗಳಲ್ಲಿ ಸಾಹಿತ್ಯದ ಅಭ್ಯಾಸಿಗಳು ಕಾಣುತ್ತಾರೆ. ರೂಪಕಗಳು, ಉಪಮೆಗಳು ತುಂಬಿ<sup><a epub:type="noteref" href="999-aside.xhtml#id-003-15">15</a></sup>ತುಳುಕಾಡುತ್ತವೆ. ಸ್ವಭಾವೋಕ್ತಿ, ಅನ್ಯೋಕ್ತಿ, ವಕ್ರೋಕ್ತಿಗಳಿಗೆ ಕಡಿಮೆಯೇನಿಲ್ಲ. ವಾಚ್ಯಾರ್ಥದೊಂದಿಗೆ, ಸೂಚ್ಯಾರ್ಥ, ಶ್ಲೇಷೆಗೆ, ಧ್ವನಿಗೆ ಒಂದು ಉತ್ತಮ ಉದಾಹರಣೆಯಾಗಿ ಈ ವಚನವನ್ನು ನಾನು ಆರಿಸಿಕೊಂಡಿದ್ದೇನೆ. ಮುಂಡರಿಗೆಯ ಜಗದ್ಗುರು ಶ್ರೀ ಅನ್ನದಾನೀಶ್ವರ ಮಹಾಸ್ವಾಮಿಗಳೂ ಸಹ ತಮ್ಮ ವ್ಯಾಖ್ಯಾನದಲ್ಲಿ<sup><a epub:type="noteref" href="999-aside.xhtml#id-003-16">16</a></sup>ಈ ಶ್ಲೇಷಾತ್ಮಕ ಧ್ವನಿಯನ್ನು ಗುರುತಿಸಿದ್ದಾರೆ.</p>
		<p>ಅಕ್ಕನ ಇಂಥ ಹಲವು ವಚನಗಳು ಉತ್ತಮ ಭಾವಗೀತೆಗಳಂತೆ, ಇನ್ನೂ ಹಲವಾರು ಅರ್ಥಗಳನ್ನು ಸ್ಫುರಿಸಿ, ನಮ್ಮ-ನಿಮ್ಮನ್ನು ಸಂತೋಷಪಡಿಸುವ ಆಕರವಾಗಿವೆ.</p>
		<p class="vertical-delimiter"/>
		<p><strong><em>ಆಕರ ಮತ್ತು ಪರಾಮರ್ಶನ ಗ್ರಂಥಗಳು:</em></strong></p>
		<p><strong>1. ಬಸವರಾಜು ಎಲ್. ಡಾ| (ಸಂ)<em>ಅಕ್ಕನ ವಚನಗಳು,</em>ಗೀತಾ ಬುಕ್ ಹೌಸ್, ಮೈಸೂರು-ಂ1, ಪರಿಷ್ಕೃತ ಏಳನೆಯ ಸಂಸ್ಕರಣ, 1997.</strong></p>
		<p><strong>2. ಬಸವರಾಜು ಎಲ್. ಡಾ|<em>ಸರಳ ಶೂನ್ಯಸಂಪಾದನೆ,</em>(ಗೂಳೂರು ಸಿದ್ಧವೀರನ ಶೂನ್ಯ ಸಂಪಾದನೆಯ ಗದ್ಯ ನಿರೂಪಣೆ), ಗೀತಾ ಬುಕ್ ಹೌಸ್, ಮೈಸೂರು-57ಂಂ1, 1997.</strong></p>
		<p><strong>3. ಮರುಳಯ್ಯ, ಸಾ.ಶಿ. ಡಾ|,<em>ಮಹಾದೇವಿಯಕ್ಕಗಳ ವಚನಗಳು,</em>ಪುಟ 37, 51; ರಾಗಿಣಿ ಪ್ರತಿಷ್ಠಾನ ಪ್ರಕಾಶನ, ಬೆಂಗಳೂರು, 2ಂಂ3.</strong></p>
		<p><strong>4. ಶಂಕರ ಮೊಕಾಶಿ ಪುಣೇಕರ, ಡಾ|,<em>ಬಸವಣ್ಣನವರ ವಚನಗಳ ಶಿಲ್ಪ ವಿಧಾನ,</em> <BR/>ಬಸವೇಶ್ವರ ಪುಸ್ತಕ, ಪುಟ 128; ಐ ಬಿ ಎಚ್ ಪ್ರಕಾಶನ, ಬೆಂಗಳೂರು, 1988</strong></p>
		<p><strong>5. ಜಯಾ ರಾಜಶೇಖರ್, ಜಿ.ವಿ.,<em>ಗೂಳೂರು ಸಿದ್ಧವೀರಣ್ಣೊಡೆಯ ವಿರಚಿತ ಪ್ರಭುದೇವರ ಶೂನ್ಯಸಂಪಾದನೆಯ ಸಂಗ್ರಹ,</em>ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, 1998.</strong></p>
		<p><strong>6. ಶ್ರೀನಿವಾಸಮೂರ್ತಿ, ಎಂ.ಆರ್.,<em>ವಚನ ಧರ್ಮಸಾರ,</em>ಪುಟ 78; ಕನ್ನಡ ಸಾಹಿತ್ಯ ಪರಿಷತ್ತು, ಬೆಂಗಳೂರು, 2ಂಂ3.</strong></p>
		<p><strong>7. ರಾಮಾನುಜನ್, ಎ.ಕೆ.<em>ಪ್ರೊ| ಸ್ಪೀಕಿಂಗ್ ಆಫ್ ಶಿವ,</em>ಪೆನ್‍ಗ್ವಿನ್ ಕ್ಲಾಸಿಕ್ಸ್, ನ್ಯೂಯಾರ್ಕ್, 1979.</strong></p>
		<p><strong><em>8. ಮಹಾದೇವಿಯಕ್ಕನ ವಚನ-ಚಿಂತನ,</em>ಜಗದ್ಗುರು ಶಿವರಾತ್ರೀಶ್ವರ ಗ್ರಂಥಮಾಲಾ ಪ್ರಕಾಶನ, ಮೈಸೂರು, 2ಂಂ1</strong></p>
		<p><strong>9. ವಿನೋದಾಬಾಯಿ, ಎಸ್. ಡಾ|,<em>ಆಂಡಾಳ್, ಮಹದೇವಿ, ಮೀರ</em>(ದೆಹಲಿ ವಿಶ್ವವಿದ್ಯಾಲಯದಿಂದ ಪಿ.ಎಚ್.ಡಿ. ಪದವಿಗಾಗಿ ಮಂಡಿಸಿದ ಸಂಪ್ರಬಂಧ) ಉಷಾ ಸಾಹಿತ್ಯಮಾಲೆ, ಮೈಸೂರು-ಂ1, 1969</strong></p>
		<p><strong>1ಂ. ಚಾಮರಸ (ಕಾಲ: ಸು.143ಂ),<em>ಪ್ರಭುಲಿಂಗಲೀಲೆ</em>, (ಸಂ. ವಿದ್ಯಾಶಂಕರ್, ಎಸ್. ಡಾ|), ಕನ್ನಡಸಾಹಿತ್ಯ ಪರಿಷತ್ತು, ಬೆಂಗಳೂರು 2ಂಂ4;</strong></p>
		<p><strong>11.<em>ಪ್ರಭುಲಿಂಗಲೀಲೆಯ ಸಂಗ್ರಹ</em>, (ಸಂ. ಬಸವಲಿಂಗಯ್ಯ ಎಂ.ಎಸ್; ಶ್ರೀನಿವಾಸ ಮೂರ್ತಿ, ಎಂ. ಆರ್), ಮೈಸೂರು ವಿಶ್ವವಿದ್ಯಾನಿಲಯ ಕನ್ನಡಗ್ರಂಥಮಾಲೆ- 3, ಮೈಸೂರು, 194ಂ</strong></p>
	</section>
</body>
</html>
