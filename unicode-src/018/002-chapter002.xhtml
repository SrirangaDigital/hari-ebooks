<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-002">
		<h1 class="level1-title" epub:type="title"><span class="num">೦೨</span> :: ಸರ್ವತೋಮುಖ ಶಿವನು ಐಮೊಗನಾದಾಗ</h1>
		<p>ಬಹಳ ಬಹಳ ಬಹಳ ದಿನಗಳ ಹಿಂದೆ ಆ ಒಂದಾನೊಂದು ಕಾಲದಲ್ಲಿ ಭಾರತೀಯರು ಹೇಗಿದ್ದರು, ಅವರ ಪರಿಸರ ಹೇಗಿತ್ತು, ಜೀವನ ಶೈಲಿ ಹೇಗಿತ್ತು, ಅವರು ಆಹಾರ ನಿದ್ರೆ ಮನೋಲ್ಲಾಸದ ಬಳಿಕ ಏನೇನು ಚಿಂತನೆ ನಡೆಸುತ್ತಿದ್ದರು ಇಂಥವೆಲ್ಲವನ್ನ ನಾವು ಊಹಿಸಿಕೊಳ್ಳಬೇಕಾದರೆ ಒಂದು ಮಾದರಿಯ ಕಾಲ ಯಂತ್ರದಲ್ಲಿ ಕುಳಿತುಕೊಂಡು ಸಾವಿರಾರು ವರ್ಷಗಳ ಹಿಂದಕ್ಕೆ ನಾವು ಹೋಗಬೇಕು. ಈಗ ನಮಗೆ ಸಿಗುವ ಆಧಾರಗಳನ್ನು ಅವಲಂಬಿಸಿ, ಆಗ ಏನಿದ್ದಿರಬಹುದು ಎಂಬುದನ್ನ ಸಂಶೋಧನೆ ಮಾಡಬೇಕು. ಈ ಆಧಾರಗಳು ಯಾವುವು? ಬಾಯಿಂದ ಕಿವಿಗೆ, ಕಿವಿಯಿಂದ ಬಾಯಿಗೆ- ಹೀಗೆ ಬಂದ ಶ್ರುತಿ ಎನ್ನಿಸಿಕೊಳ್ಳುವ ಮೌಖಿಕ ಸಾಹಿತ್ಯ, ಆಮೇಲೆ ಬರವಣಿಗೆಗೆ ದಕ್ಕಿದ ಲಿಖಿತ ದಾಖಲೆಗಳು, ಗ್ರಂಥಗಳು, ಅವುಗಳ ಪಾಠಾಂತರಗಳು, ಶಿಲಾ ಶಾಸನಗಳು, ತಾಮ್ರ ಶಾಸನಗಳು, ದೇವಾಲಯಗಳ ಒಳಹೊರಗೆ ಕಂಡು ಬರುವ ಕೆತ್ತನೆಗಳು, ಉತ್ಖನನಗಳಲ್ಲಿ ದೊರೆತ ಪುರಾತತ್ತ್ವ ಸಾಮಗ್ರಿಗಳುಇ0ಥವು ನಮಗೆ ಹಿಂದೆ ಏನಿದ್ದಿರಬಹುದು ಎಂದು ಊಹಿಸಿಕೊಳ್ಳಲು ಸಹಾಯ ಮಾಡಿಯಾವು. ಆದರೆ, ಯಾವುದನ್ನೂ ಇದಂ ಇತ್ತಂ ಎಂದು ಖಚಿತವಾಗಿ ಯಾರೂ ಹೇಳಲು ಸಾಧ್ಯವಿಲ್ಲದಿದ್ದರೂ ತಿಳಿದವರಲ್ಲಿ ಬಹುಪಾಲು ಜನ ಒಪ್ಪಬಹುದಾದ ಕೆಲವು ಕನಿಷ್ಠ ವಿಚಾರಗಳನ್ನ ನಾವು ಪ್ರಸ್ತಾಪಿಸುತ್ತ ಮುಂದುವರೆಯಬಹುದು ಅಂತಕಾಣುತ್ತದೆ.</p>
		<p>ಆ ದಿನಗಳಲ್ಲಿ ಜನರೆಲ್ಲ ಪ್ರಕೃತಿಯ ಆರಾಧಕರಾಗಿದ್ದರು. ಆ ಕಾರಣಕ್ಕೆ ನೆಲ, ನೀರು, ಗಾಳಿ, ಬೆಳಕು ಮತ್ತು ಆಕಾಶ ಈ ಐದು ಮೂಲಭೂತ ವಸ್ತುಗಳಿಂದಲೇ ಜಗತ್ತು ಹೇಗೆ ಆವರಿಸಿಕೊಂಡಿದೆ ಎಂದು ಆಶ್ಚರ್ಯಪಡುತ್ತಿದ್ದರು. ಅಗೋಚರವಾದ ಯಾವುದೋ ಒಂದು ಶಕ್ತಿ ಈ ವಿಶ್ವವನ್ನೆಲ್ಲ ನಿಯಂತ್ರಿಸುತ್ತಿದೆ ಎಂಬುದನ್ನೂ ಆ ಅಗೋಚರ ಶಕ್ತಿ ಯಾವುದು? ಅದನ್ನು ತಿಳಿದುಕೊಳ್ಳಬೇಕು ಎಂಬ ಹಂಬಲವೂ ಸಹ ಆ ದಿನಗಳ ಚಿಂತಕರಲ್ಲಿ ಮನೆ ಮಾಡಿತ್ತು.</p>
		<p>ಮೇಲೆ ಆಕಾಶದಲ್ಲಿ ಸೂರ್ಯನನ್ನು ನೋಡಿದರು. ಪ್ರತಿದಿನ ಬೆಳಗಿನ ಜಾವ ಎಲ್ಲಿಂದಲೋ ಬಂದು ಮೂಡಣದಲ್ಲಿ ಸೂರ್ಯ ಹುಟ್ಟುತ್ತಿದ್ದ. ದಿನವಿಡೀ ಆಕಾಶದಲ್ಲಿ ಸಂಚರಿಸಿ ಸಂಜೆ ಪಡುವಣದಲ್ಲಿ ಮುಳುಗಿ ಎಲ್ಲೋ ಮಾಯವಾಗಿಬಿಡುತ್ತಿದ್ದ. ಹಾಗೇ ಇರುಳಿನಲ್ಲಿ ಚಂದ್ರನು ಎಲ್ಲಿಂದಲೋ ಬಂದು ಮೂಡಿ ತಂಬೆಳಕನ್ನು ನೀಡಿ ಕಣ್ಮರೆಯಾಗುತ್ತಿದ್ದ. ನಿರಂತರವಾಗಿ ನಡೆಯುತ್ತಿದ್ದ ಈ ಘಟನೆಗಳನ್ನು ನಿಯಂತ್ರಿಸುವ ಯಾವುದೋ ಒಂದು ಶಕ್ತಿ ಇರಬೇಕು ಎಂದು ಅವರು ಯೋಚಿಸುತ್ತಿದ್ದರು. ದೂರದ ಕೈಗೆಟುಕದ ಆಕಾಶದಲ್ಲಿ ಇವೆಲ್ಲ ನಡೆಯುತ್ತಿದ್ದರೆ, ಭೂಮಿಯ ಮೇಲೆ ಆಗುತ್ತಿದ್ದ ವಿಚಿತ್ರ ಸಂಗತಿಗಳನ್ನು ಕುತೂಹಲದಿಂದ ಗಮನಿಸುತ್ತಿದ್ದರು. ಈ ದಿಕ್ಕಿನಲ್ಲಿ ಹೊರಟಾಗ ಅವರಿಗೆ ಎದುರಾದದ್ದು ಅಗ್ನಿ. ಕಟ್ಟಿಗೆಯ ಎರಡು ಗಟ್ಟಿ ತುಂಡುಗಳನ್ನು ಒಂದಕ್ಕೊಂದು ಉಜ್ಜಿದಾಗ ಹುಟ್ಟಿಬಂದ ಅಗ್ನಿಯನ್ನು ಕಂಡಾಗ ಅವರು ಆಶ್ಚರ್ಯಗೊಂಡದ್ದು ಸಹಜವೇ. ಮೊದಲು ಇಲ್ಲಿ ಇರಲಿಲ್ಲ; ಒಡನೆಯೇ ಈಗ ಆವಿರ್ಭವಿಸಿತು; ತನಗೆ ತಗುಲಿದುದನ್ನೆಲ್ಲ ಸುಟ್ಟುಹಾಕಿತು; ಆಮೇಲೆ ಅದು ಆರಿಹೋದಾಗ ಎಲ್ಲಿ ಹೋಯಿತು ಗೊತ್ತಿಲ್ಲ- ಈ ವಿಸ್ಮಯಕ್ಕೆ ಬೆರಗಾಗಿ ಆ ಕಾಲದ ಜನ ಅಗ್ನಿಯೇ ದೇವರು ಎಂದು ಪರಿಗಣಿಸಿದರು.</p>
		<p> ಮೇಲೆ ಸೂರ್ಯ ಮತ್ತು ಚಂದ್ರ, ಇಲ್ಲಿ ಭೂಮಿಯ ಮೇಲೆ ಅಗ್ನಿ- ಇವರೇ ನಮಗೆ ಪ್ರತ್ಯಕ್ಷ ದೇವರು ಎಂಬ ಭಾವನೆ ಮೊಳೆತದ್ದು ಹೀಗೆ.</p>
		<p class="vertical-delimiter"/>
		<p>ಕೆಲವು ಪಾಶ್ಚಾತ್ಯ ವೇದವಿಶಾರದರ ಅಭಿಪ್ರಾಯದಲ್ಲಿ ದೇವತಾವಾಚಕವಾದ ಶಿವ ಎಂಬ ಪದ ವೇದಗಳಲ್ಲಿ ಎಲ್ಲೂ ಗೋಚರಿಸುವುದೇ ಇಲ್ಲ. ಆದರೆ ಶಿವನ ಪರ್ಯಾಯ ವಾಚೀ ಶಬ್ದವಾದ ರುದ್ರ ಏಕವಚನ ಮತ್ತು ಬಹುವಚನಗಳಲ್ಲಿ ಅಲ್ಲಿ ಕಾಣಿಸುತ್ತದೆ. ಬಲ್ಲವರು ಮಹಾದೇವ ಶಿವ ಮತ್ತು ಅವನ ಮೂರ್ತರೂಪವಾದ ರುದ್ರ ಆ ವೇದಕಾಲೀನ ರುದ್ರ ಪದದಿಂದ ವಿಕಾಸವಾಗಿದೆ ಎನ್ನುತ್ತಾರೆ.</p>
		<p><strong><em>ಅಗ್ನಿ ಮತ್ತು ರುದ್ರ:</em></strong> ಋಗ್ವೇದದ ಕೆಲವು ಮಂತ್ರಗಳಲ್ಲಿ ಅಗ್ನಿ ಮತ್ತು ರುದ್ರರನ್ನು ಒಬ್ಬನೆಂದೇ ಭಾವಿಸಿ ಸ್ತುತಿಸಿದ್ದಾರೆ. ಈ ಸಂದರ್ಭಗಳಲ್ಲಿ ಮರುತ್ ದೇವತೆಗಳನ್ನ ಈ ಅಗ್ನಿ-ರುದ್ರನ ಮಕ್ಕಳೆಂದು ಕರೆದಿರುವುದೂ ಉಂಟು. ಇನ್ನೂ ಕೆಲವು  ಮಂತ್ರಗಳೋ ಅಗ್ನಿ ಮತ್ತು ರುದ್ರರು ಬೇರೆ ಬೇರೆ ಎನ್ನುವ ಅಭಿಪ್ರಾಯವನ್ನು ಸೂಚಿಸುತ್ತವೆ. ತೈತ್ತಿರೀಯ, ಭಾಷ್ಕಲ, ವಾಜಸನೇಯಿ ಮತ್ತು ಮೈತ್ರಾಯಣೀ ಸಂಹಿತೆಗಳ ಆಧಾರದ ಮೇಲೆ ನಾವು ವೇದದ ಮಹಾದೇವ ಈ ರುದ್ರಶಿವನ ಪರ್ಯಾಯ ವಾಚಕ ಶಬ್ದ ಎಂದು ನಿಸ್ಸಂದೇಹವಾಗಿ ಹೇಳಬಹುದಾದುದು. ಋಕ್ ಸಂಹಿತೆ, ಯಜುರ್‍ವೇದ ಮತ್ತು ಅಥರ್ವವೇದದ ಹಲವಾರು ಮಂತ್ರಗಳ ಆಧಾರದ ಮೇಲೆ ನಾವು ಖಚಿತವಾಗಿ ಈ ತೀರ್ಮಾನಕ್ಕೆ ಬರಬಹುದು. ಏನೆಂದರೆ ರುದ್ರ ಮತ್ತು ಅಗ್ನಿಯ ಕೆಲವು ವಿಶಿಷ್ಟ ಸ್ವರೂಪಗಳ ಒಂದು ಹೆಸರೇ ನಮ್ಮ ಈಗಿನ ಮಹಾದೇವಾ ಎಂದು. ವೇದದ ಬ್ರಾಹ್ಮಣ ಭಾಗಗಳಲ್ಲಿ ಮತ್ತು ಆಮೇಲೆ ಬಹುಕಾಲದ ನಂತರ ಬಂದ ಪುರಾಣಗಳಿಂದಲೂ ಈ ಸಿದ್ಧಾಂತಕ್ಕೆ ಪುಷ್ಟಿ ದೊರಕುತ್ತದೆ. ವೇದ ವಾಙ್ಮಯಕ್ಕೆ ಮಾತ್ರ ಸೀಮಿತವಾಗಿಟ್ಟುಕೊಂಡು ಚರ್ಚಿಸೋಣ:</p>
		<p><strong><em>ಅಗ್ನಿಯೇ ರುದ್ರ:</em></strong> ಋಗ್ವೇದದ ಈ ಮಂತ್ರವನ್ನು ನಿದರ್ಶನಕ್ಕಾಗಿ ನೋಡಿ:</p>
		<p class="verse">ತ್ವಂ ಅಗ್ನೇ ರುದ್ರೋ ಅಸುರೋ ಮಹಾದಿವಸ್<br />ತ್ವಂ ಶರ್ಧೋ ಮಾರುತಂ ಪೃಕ್ಷ ಈಶಿμÉೀ|<br />ತ್ವಂ ವಾತೈರ್ ಅರುಣೈರ್ ಯಾಸಿ ಶಂಗ್ಯಸ್<br />	ತ್ವಂ ಪೂμÁ ವಿಧತಃ ಪಾಸಿ ನುಗ್ಮನಾ||<sup><a epub:type="noteref" href="999-aside.xhtml#id-002-1">೧</a></sup></p>
		<p>ಅಗ್ನಿಯ ಸಾಹಸಗಳನ್ನ ವರ್ಣಿಸುತ್ತಾ ಅವನ್ನು ರುದ್ರನಿಗೆ ಆರೋಪಿಸುತ್ತಾ ರುದ್ರನೇ ಅಗ್ನಿ ಎನ್ನುವ ಅಭಿಪ್ರಾಯ ಇಲ್ಲಿದೆ. ಇದನ್ನೇ ಸಮರ್ಥಿಸುತ್ತಾ ಋಗ್ವೇದ, ಅಥರ್ವವೇದ, ಯಜುರ್ವೇದೀಯ ತೈತ್ತರೀಯ ಸಂಹಿತಾ ಮತ್ತು ಶತಪಥಬ್ರಾಹ್ಮಣ ಇವುಗಳಲ್ಲಿ ಅಗ್ನಿಯು ರುದ್ರನ ಒಂದು ಸ್ವರೂಪ ಎನ್ನುವುದಿದೆ.<sup><a epub:type="noteref" href="999-aside.xhtml#id-002-2">೨</a></sup> ಕಾಲಾಗ್ನಿರುದ್ರ ಎಂಬ ಹೆಸರಿನ ಒಂದು ಉಪನಿಷತ್ತೇ ಇದೆ. ಅದರಲ್ಲಿ,<sup><a epub:type="noteref" href="999-aside.xhtml#id-002-3">೩</a></sup> ಅಲ್ಲದೆ, ಶೈವ ಉಪನಿಷತ್‍ಗಳಲ್ಲಿ<sup><a epub:type="noteref" href="999-aside.xhtml#id-002-4">೪</a></sup> ಪ್ರಮುಖವಾದ ಅಥರ್ವಶಿರ ಉಪನಿಷತ್5 ಮತ್ತು ಬೃಹತ್ ಜಾಬಾಲ ಉಪನಿಷತ್‍ಗಳಲ್ಲೂ6 ಈ ಅಗ್ನಿ ಮತ್ತು ರುದ್ರರ ಸಮನ್ವಯತೆಯ ಬಗ್ಗೆ ವಿವರಗಳಿವೆ.</p>
		<p>ಭಗವಂತನ ಔಪಾಸನೆಯಲ್ಲಿ ಎರಡು ಬಗೆ. ದೇವರು ನಾಮ-ರೂಪರಹಿತನಾದ ಸರ್ವಾಂತರ್ಯಾಮಿ, ಸರ್ವವ್ಯಾಪಿ, ಸರ್ವಶಕ್ತ- ಎಂದುಕೊ0ಡು ಸಾಗುವುದು ನಿರ್ಗುಣೋಪಾಸನೆ. ಸತ್ ಚಿತ್ ಆನಂದದ ಈ ಅಪೂರ್ವ ಅನನ್ಯ ಅನುಭವ ಪಡೆಯಲು ತನ್ನನ್ನು ತೊಡಗಿಸಿಕೊಂಡು, ಒಬ್ಬ ಸಾಧಕ ಹಲವು ಮಜಲುಗಳನ್ನು ದಾಟಿ ಅವನ (ಅಥವಾ ಅದರ) ಹತ್ತಿರ ಹೋಗ ಬಯಸುತ್ತಾನμÉ್ಟ? ಸಾಲೋಕ್ಯ (ಆ ದಿವ್ಯ ಪರಿಸರವನ್ನು ಹೊಕ್ಕ ಅನುಭವ ಗಳಿಸುವುದು), ಸಾಮೀಪ್ಯ (ಅವನ ಸನಿಹದಲ್ಲಿ ಇದ್ದಂತಾಗುವುದು), ಸಾನ್ನಿಧ್ಯ (ತನ್ನ ಹಿಂದೆ ಮುಂದೆ ಅಕ್ಕ ಪಕ್ಕದಲ್ಲೇ ಅವನು ಇದ್ದಂತೆ ¨s Á ಸವಾಗುವುದು), ಸಾಯುಜ್ಯ (ಅವನೊಂದಿಗೆ ಮಿಳಿತಗೊಳ್ಳುವುದು)- ಎಂಬ ಗುರಿಯ ಭಕ್ತಿಮಾರ್ಗದ ಬೆಟ್ಟ ಹತ್ತಿ ಮೇಲೆ ಮೇಲೇರಿ ನಡೆಯುವಾಗ, ಈ ಪಯಣಿಗ ಒಂದು ಮೆಟ್ಟಲಿನಲ್ಲಿ ಕೊಂಚ ಸುಧಾರಿಸಿಕೊಂಡು, ಸಂಧಾನಮಾಡಿಕೊಂಡು ಆನಂದಿಸುತ್ತಾನೆ. ಅದೇ ಸಗುಣೋಪಾಸನೆ!</p>
		<p>ಏನೂ ರೂಪ, ಯಾವುದೂ ಹೆಸರು ಇಲ್ಲದವನಾದ ಆತ, ಏನಾದರೂ ಮತ್ತು ಎಲ್ಲ ಬಗೆಯ ರೂಪಗಳನ್ನೂ ಹೆಸರುಗಳನ್ನೂ ತಾಳಬಲ್ಲ ತಾನೇ?- ಎಂದುಕೊಳ್ಳುತ್ತಾ ಈ ಶರಣ ತನ್ನ ಆರಾಧ್ಯದೇವನನ್ನು ಶಿವನನ್ನಾಗಿ ಕಾಣುತ್ತಾನೆ. ತನ್ನ ಮನೋ ಸಾಮಥ್ರ್ಯಕ್ಕೆ ಅನುಗುಣವಾಗಿ ಅವನ ಗುಣಾತಿಶಯಗಳನ್ನು ದರ್ಶಿಸಿಕೊಳ್ಳುತ್ತಾನೆ. ಅವಕ್ಕೆ ತಕ್ಕಂತೆ ಭಗವಂತ ರೂಪುಗೊಳ್ಳುತ್ತಾನೆ. ಗುಣ ಮತ್ತು ರೂಪಕ್ಕೆ ಸರಿಹೊಂದುವ ವಿಶೇಷಣಗಳು, ಸಂಕೇತಗಳು ಅವನ ಹೆಸರುಗಳಾಗುತ್ತವೆ. ಅವನನ್ನೇ ಕಣ್ತುಂಬ ತುಂಬಿಕೊಂಡ ದಿವ್ಯಾವಧಾನಿಗೆ ಆಗ ಗೋಚರಿಸುವ ಶಿವನ ಹೆಸರುಗಳೋ ಅಪಾರ, ಅಮೇಯ, ಅಸಂಖ್ಯಾತ, ಅಗಣಿತ, ಅನಂತ. </p>
		<p class="vertical-delimiter"/>
		<p>ಮಹಾನಾರಾಯಣ ಉಪನಿಷತ್ತು ಯಜುರ್ವೇದದ ತೈತ್ತಿರೀಯ ಆರಣ್ಯಕದ ಒಂದು ವಿಶಿಷ್ಟ ಭಾಗ. ಅದರ ಒಂದು ಸ್ವಾರಸ್ಯಕರ ಅಧ್ಯಾಯದಲ್ಲಿ7 ಶಿವನ ಗುಣಾತಿಶಯಗಳ ಬಣ್ಣನೆ ಮತ್ತು ಅವನನ್ನು ಧ್ಯಾನಿಸಲು ಅನುವಾಗುವ ಮಂತ್ರಗಳು ಬರುತ್ತವೆ. ಇವೆಷ್ಟು ಮನೋಹರವಾಗಿವೆಯೆಂದರೆ, ಆಸ್ತಿಕರು ಇವುಗಳ ಅರ್ಥಕ್ಕೆ ಮಾರುಹೋಗಿ, ಮನನ ಮಾಡುತ್ತಾರೆ, ಚಿಂತನೆ ನಡೆಸುತ್ತಾರೆ, ಹೊಸ ಹೊಸ ಅರ್ಥವೈಶಾಲ್ಯಗಳನ್ನು ಅನ್ವೇಷಿಸುತ್ತಾರೆ, ವಿಮರ್ಶಿಸುತ್ತಾರೆ. ಪೂಜಾ ವಿಧಿ ವಿಧಾನಗಳಿಗೆ ಒತ್ತುಕೊಡುವ μÉೂೀಡಶೋಪಚಾರಪ್ರಿಯರಂತೂ ಎಲ್ಲ ದೇವರ ಅಭಿμÉೀಕಕ್ಕೂ ಈ ಮಂತ್ರಗಳನ್ನು ಬಳಸುತ್ತಾರೆ. ಐದು ಹೂಗಳ ಈ ಮಂತ್ರಗುಚ್ಚ ಏನು ಹೇಳುತ್ತದೆ, ಈಗ ನೋಡೋಣ:</p>
		<section class="level2 numbered" id="id-002.1">
			<h2 class="level2-title" epub:type="title"><span class="num">೧.</span>ಸದ್ಯೋಜಾತ: <sup><a epub:type="noteref" href="999-aside.xhtml#id-002-5">೮</a></sup></h2>
			<p>ಭಗವಂತನು ಸಹಸ್ರಾಕ್ಷ, ಸರ್ವತೋಮುಖಿ; ವಿಶ್ವಾಕ್ಷ, ವಿಶ್ವತೋಮುಖಿ. ಹಾಗೆ ಅವನು ಎಲ್ಲೆಡೆ ನೋಡುತ್ತಿರುವಾಗ ಪೂರ್ವ, ದಕ್ಷಿಣ, ಪಶ್ಚಿಮ, ಉತ್ತರ ಮತ್ತು ಊಧ್ರ್ವ ಎಂಬೀ ಐದು ದಿಕ್ಕುಗಳಿಗೂ ಮುಖಮಾಡಿಕೊಂಡು ಶಿವ ನೋಡುತ್ತಿದ್ದಾನೆಂದು ಭಕ್ತ ಬಗೆಯುತ್ತಾನೆ.</p>
			<p>ಪರಮೇಶ್ವರನ ಚಿಂತನೆಗಾಗಿ ಆ ಭಕ್ತನು ಪೂರ್ವಾಭಿಮುಖವಾಗಿ ಕುಳಿತ ನೆಂದುಕೊಳ್ಳೋಣ; ಆಗ, ಮಹಾದೇವನ ಪಶ್ಚಿವi Áಭಿಮುಖ ಮೂರ್ತಿ ಮೊದಲು ಅವನೆದುರಿಗೆ ಗೋಚರಿಸುತ್ತಿದೆ. ದೇವಾಧಿದೇವತೆಗಳಿಂದಲೂ, ಯೋಗಿಗಳಿಂದಲೂ ಸ್ತುತಿಸಲ್ಪಡುತ್ತಿರುವ ಸ್ಥಾಣುವಿನ ನಿರ್ಮಲವಾದ ಈ ಪಶ್ಚಿಮಮುಖವನ್ನ ಹೀಗೆಯೂ ಬಣ್ಣಿಸುತ್ತಾರೆ: ಮಂಜು ಮುಸುಕಿದ ಬೆಟ್ಟದಡಿ ಮೂಡಿ ಮೇಲೇರುತಿಹ ಚಂದ್ರನ0ದದಿ ಬೆಳ್ಳಂಬಿಳಿ; ಹಸುವಿನ ಹಾಲಿನ ಕೆನೆಯ ಕಾಂತಿ, ಮನ್ಮಥನ ಸುಟ್ಟು ಬೂದಿ ಮಾಡಿಬಿಟ್ಟ ಕಿಡಿಗಾರುತ್ತಿರುವ ಕಣ್ಣುಗಳು- ನಿನಗೆ ನಮಸ್ಕಾರ! ಈಶ್ವರನ ಈ ಪಶ್ಚಿಮಾಭಿಮುಖವೇ `ಸದ್ಯೋಜಾತ'. ಸದ್ಯೋಜಾತ ಎಂದರೆ ಏನರ್ಥ? ಸದ್ಯಃ ಜಾತಃ, ಈಗ ತಾನೇ ಹೊಚ್ಚ ಹೊಸದಾಗಿ ಹುಟ್ಟಿದವನು, ಎಂದು. ಅಂದರೆ, ಯಾವಾಗಲೂ ಹೊಸದಾಗಿಯೇ ಇರುವವನು, ನಿತ್ಯನವೀನ ಅಂತ- ಮಹಾನಾರಾಯಣ ಉಪನಿಷತ್ತು ಹೇಳುತ್ತದೆ:</p>
			<p class="myquote">ನಿನ್ನ ಹೇಗೆ ಹಾಡಿ ಹೊಗಳಲಿ ಹೇಳು, ನಿಚ್ಚಂ ಪೆÇಸತೇ, ವಿನೂತನನೆ;<br />ಎಂದೆಂದೂ ಈಗ ಈಗಲೇ ಹುಟ್ಟಿ, ನೆಲ ಮುಟ್ಟುವ ಹೊಚ್ಚಹೊಸತೇ!<br />ಮೈತಳೆವೆ ಎಲ್ಲದರಲೂ, ಎಲ್ಲದನೂ ಹುಟ್ಟಿಸುವಾತನು ನೀನೆ;<br />ಮತ್ತೆ ಇತ್ತ ಜನ್ಮವೆತ್ತುವುದೇನು ನನಗೆ ಬೇಡವೋ, ಭವನೇ!<br />ಹುಟ್ಟಿಗೇ ಮೀರಿದವನೆನ್ನನಾಗಿಸೋ ಇನ್ನು, ಹುಟ್ಟಡಗಿಸುವವನೇ!!<br />(ಸದ್ಯೋಜಾತ0 ಪ್ರಪದ್ಯಾಮಿ, ಸದ್ಯೋಜಾತಾಯ ವೈ ನಮೋ ನಮಃ|<br />ಭವೇ ಭವೇ ನ, ಅತಿ-ಭವೇ ಭವಸ್ವ ಮಾಂ, ಭವೋದ್ಭಾವಾಯ ನಮಃ||)</p>
		</section>
		<section class="level2 numbered" id="id-002.2">
			<h2 class="level2-title" epub:type="title"><span class="num">೨.</span>ವಾಮದೇವ: <sup><a epub:type="noteref" href="999-aside.xhtml#id-002-6">೯</a></sup></h2>
			<p>ಪ್ರದಕ್ಷಿಣಪೂರ್ವಕವಾಗಿ ಮುಖಗಳನ್ನು ಗಮನಿಸುತ್ತಾ ಬಂದ ಭಕ್ತನಿಗೆ, ಈಗ ಕಾಣಿಸುವುದು ಉತ್ತರಕ್ಕೆ ಮುಖ ಮಾಡಿಕೊಂಡ ಪರಶಿವನ ರೂಪ. ಅದು ಹೀಗೆ ಮನೋಹರವಾಗಿದೆಯೆಂದು ಭಕ್ತ ಭಾವಿಸುತ್ತಾನೆ:</p>
			<p><em>ವಾಮದೇವ</em>ಅಂದರೆ, ಸುಂದರವಾದ, ಹೊಳೆಹೊಳೆಯುವ ದಿವ್ಯ ದೇಹವನ್ನು ಉಳ್ಳವನು. ಉನ್ಮನನ ಅಂದರೆ ಉತ್ಕೃಷ್ಟವಾದ ಮನಸ್ಸುಳ್ಳವನು. \'ಕಲ\' ಎಂದರೆ ಅವ್ಯಕ್ತ ಮಧುರ ಧ್ವನಿ, ಇನಿದನಿ, ಚಿಂತೆ, ವ್ಯಥೆ ಎಂಬ ನಾನಾರ್ಥಗಳು ಉಂಟು. ವಿಕರಣ ಅಂದರೆ ರೂಪವನ್ನು ಕೆಡಿಸುವುದು, ವಿಕಾರವಾಗಿ ಮಾಡುವುದು, ಸಲ್ಲದ ಬಲವನ್ನು ಇಲ್ಲದಂತೆ ಮಾಡುವುದೂ, ಒಲ್ಲದ ಕಲವನ್ನು, ಚಿಂತೆ - ವ್ಯಥೆಗಳನ್ನು ದೂರವಾಗಿಸುವ - ಈ ಶ್ರೇಷ್ಠನನ್ನು ಉಪನಿಷತ್ತು ಹೀಗೆ ಹೊಗಳಿ, ನಮಸ್ಕರಿಸುತ್ತದೆ:</p>
			<p class="myquote">ಹೊಳೆಹೊಳೆವ ದಿವ್ಯ ರೂಪದ ಚೆಲುವಾಂತ ಜೊನ್ನೊಡಲ ಚೆನ್ನಿಗನೆ,<br />ಎಲ್ಲರೆಲ್ಲರ ಹಿರಿಯ, ಎಣೆಯಿರದೆಲ್ಲ ಗುಣಮಣಿಯ ಗಣಿಯೆ,<br />ನೊಂದ ಬೆಂದವರೊಂದಿಗೆ ಅಳುತ, ನೋಯಿಸುವರ ಅಳಿಸುವವನೆ,<br />ಬಲಿಷ್ಠರಲಿ ಬಲಿಷ್ಠ ನೀ, ಚರಾಚರಗಳಲಿ ಕಸುವ ತೀಡಿ ತುಂಬುವವನೆ,<br />ಉತ್ಕೃಷ್ಟ ಚಿಂತಕನೆ, ಸದೆಬಡಿದು ಎಲ್ಲವನು ಮುಗಿಸಿಬಿಡುವಂತಕನೆ,<br />ಒಲ್ಲದ ಸಲ್ಲದ ಬಲ ಚಿಂತೆ ದುಗುಡಗಳ ಕಡಿದೊಗೆದು ಇಲ್ಲವಾಗಿಸುವವನೆ,<br />ಕಾಲನೆ- ನಿನಗೆ ನಮನ, ಮತ್ತೆ ಇದೋ ಪುನಃ, ನಮನ!</p>
			<p class="myquote">(ವಾಮದೇವಾಯ ನಮೋ, ಜ್ಯೇಷ್ಠಾಯ ನಮಃ, ಶ್ರೇಷ್ಠಾಯ ನಮಃ,<br />ರುದ್ರಾಯ ನಮಃ, ಕಾಲಾಯ ನಮಃ, ಕಲವಿಕರಣಾಯ ನಮೋ,<br />ಬಲವಿಕರಣಾಯ ನಮೋ, ಬಲಾಯ ನಮೋ, ಬಲಪ್ರಮಥನಾಯ ನಮಃ,<br />ಸರ್ವಭೂತ-ದಮನಾಯ ನಮೋ, ಮನೋನ್ಮಮನಾಯ ನಮಃ||)</p>
		</section>
		<section class="level2 numbered" id="id-002.3">
			<h2 class="level2-title" epub:type="title"><span class="num">೩.</span>ಅಘೋರ: <sup><a epub:type="noteref" href="999-aside.xhtml#id-002-7">೧೦</a></sup></h2>
			<p>ದುಷ್ಟ ಶಿಕ್ಷಣಕ್ಕಾಗಿ ಘೋರರೂಪವನ್ನು ತಾಳುವವನು, ಶಿಷ್ಟ ರಕ್ಷಣೆಗಾಗಿ ಶಾಂತರೂಪದಲ್ಲಿ ಮೈದೋರುವವನೂ ಆದ, ಪಂಚಮುಖಿ ಮಹಾದೇವನ ದಕ್ಷಿಣ ಮುಖಕ್ಕೆ ಘೋರ-ಅಘೋರವೆಂದು ಕರೆದು ಈಗ ಬಣ್ಣಿಸುತ್ತಾನೆ.</p>
			<p>ಪರಶಿವನ ದಕ್ಷಿಣಾಭಿಮುಖವೇ ಅಘೋರ. ಭಕ್ತರಾದ ನಮ್ಮೆಲ್ಲರ ಯೋಗ ಕ್ಷೇಮವನ್ನು ಸದಾ ತನ್ನ ಹೊಣೆಯೆಂದುಕೊಂಡಿರುವವನು. ಯೋಗಕ್ಷೇಮದ ಅರ್ಥವೇನು?''<em>ಸ್ಥಿತಸ್ಯ ಪಾಲನಂ ಕ್ಷೇಮಃ, ಅಪ್ರಾಪ್ತಸ್ಯ ಪ್ರಾಪ್ತಿರ್ ಯೋಗಃ||''-</em>ಅಂದರೆ, ಇದ್ದದ್ದನ್ನು ಕಾಪಾಡುವುದು ಕ್ಷೇಮ, ಬರಬೇಕಾದದ್ದನ್ನು ಬರುವಂತೆ ನೋಡಿಕೊಳ್ಳುವುದು, ಯೋಗ. ಪ್ರಪನ್ನರ, ಶರಣು ಬಂದವರ ಯೋಗಕ್ಷೇಮವು ನನ್ನ ಕರ್ತವ್ಯ ಎನ್ನುವುದೇ ದೇವರೀಯುವ ಶಾಶ್ವತ ಭರವಸೆ. ಹೀಗೆ ಮಾಡುವಾಗ ಸಾತ್ವಿಕರಿಗೆ ಕಾಣಿಸಿಕೊಳ್ಳುವ ಭಗವಂತನು ಸೌಮ್ಯ ರೂಪದವನು. ಆದರೆ, ಈ ಸೌಮ್ಯರೂಪವೇ ಪ್ರಚಂಡ ಭೀಕರರೂಪವನ್ನೂ ತಾಳಬಲ್ಲದು, ಅತಿಭಯಂಕರನೂ, ಅತಿಶಾಂತಸ್ವರೂಪಿಯೂ ಆದ ಆ ಶಕ್ತಿ ಅಳಿಸಬಲ್ಲದು; ಅಳಿಸಿಬಿಡಬಲ್ಲದು ಕೂಡ. ಉಪನಿಷತ್ತು ಈ ದ್ವಂದ್ವವನ್ನು ಕಾಣುವುದು ಹೀಗೆ:</p>
			<p class="myquote">ದೀನದಲಿತರ ಜನರ, ಮೊರೆಯಿಡುವ ಅನುಸರರ<br />ಯೋಗಕ್ಷೇಮವ ಹೊರುವ ರಕ್ಷಕನಾಗಿಹ ಶೂರ;<br />ಕಾಡಿಸುವೆ ಪೀಡಿಸಿ ಅವರ, ಹೆದರಿಸುವೆ ಕೆಟ್ಟವರ;<br />ದುಷ್ಟರನು ಸದೆಬಡಿವ ಸಮಯದಲಿ ಉಗ್ರ ಘೋರ;<br />ಬವಣೆಗೊಳಗಾದವರ ಸಂತೈಸಲೆನೆ ಆಗುವೆ ಶಾಂತ-<br />ಓ ರುದ್ರ, ಏನೆಲ್ಲ ಬಗೆ ಬಗೆಯ ನೀ ರೂಪವಂತ!</p>
			<p class="myquote">(ಅಘೋರೇಭ್ಯೋ ಅಥ ಘೋರೇಭ್ಯೋ, ಘೋರಘೋರತರೇಭ್ಯಃ|<br />ಸರ್ವೇಭ್ಯಃ ಸರ್ವ ಶರ್ವೇಭ್ಯೋ, ನಮಸ್ತೇ ಅಸ್ತು ರುದ್ರರೂಪೇಭ್ಯಃ||)</p>
		</section>
		<section class="level2 numbered" id="id-002.4">
			<h2 class="level2-title" epub:type="title"><span class="num">೪.</span>ತತ್ಪುರುಷ: <sup><a epub:type="noteref" href="999-aside.xhtml#id-002-8">೧೧</a></sup></h2>
			<p>ಈಗ ಪರಶಿವನ ಪೂರ್ವಾಭಿಮುಖ ಗೋಚರಿಸುತ್ತದೆ. ಅವನು ತತ್ಪುರುಷ. ಅಂದರೆ, ತತ್, ಎಲ್ಲವೂ ಅವನೇ, ಎಲ್ಲ ಪುರಗಳಲ್ಲೂ (=ಶರೀರಗಳಲ್ಲಿ) ತುಂಬಿಕೊಂಡಿರುವವನು, ಪರಿಪೂರ್ಣನು. ಆ ಜ್ಯೋತಿರ್ಮಯನಾದ ಸರ್ವಶ್ರೇಷ್ಠ ಭಗವಂತ ನನ್ನು ಧ್ಯಾನಿಸೋಣ; ಅವನು ನಮ್ಮ ಬುದ್ಧಿಯನ್ನು ಪ್ರಚೋದಿಸಲಿ! (ಓಂ ತತ್ ಸವಿತೃ ವರೇಣ್ಯಂ, ಭರ್ಗೋ ದೇವಸ್ಯ ಧೀಮಹಿ, ಧಿಯೋ ಯೋ ನಃ ಪ್ರಚೋದಯಾತ್||) ಎಂಬ ಭಾವದ ಹಾರೈಕೆಯೇ ಇದಕ್ಕೆ ಪರ್ಯಾಯವಾದ ಮೂಲ<em>ಗಾಯತ್ರಿ ಮಂತ್ರ</em>.ಈ ರುದ್ರ-ಗಾಯತ್ರಿಯನ್ನು ಉಪನಿಷತ್ತು ನಿರೂಪಿಸುವುದು ಹೀಗೆ:</p>
			<p class="myquote"><em>ಮಾತಿಗೆಟಕದವ, ನೋಟಕ್ಕೆ ಮೀರಿದವ,<br />ಅಳತೆಗಳವಡದ ಶಿವ ಬಣ್ಣನೆಗೆ ದೂರದವ;<br />ಪರಮಪುರುಷನ ಅರಿಯ ಯತ್ನಿಸುವ, ಬನ್ನಿ,<br />ಆ ದೇವದೇವನ ಕುರಿತು ಧ್ಯಾನಿಸೋಣ,<br />ನಮ್ಮ ಚಿತ್ತವನತ್ತ ಕಡೆ ಪ್ರಚೋದಿಸಲೆಂದು<br />ಅವನನ್ನೇ ಮನಸಾರೆ ಕೇಳಿಕೊಳ್ಳೊಣ!</em></p>
			<p class="myquote">(ತತ್ಪುರುಷಾಯ ವಿದ್ಮಹೇ, ಮಹದೇವಾಯ ಧೀಮಹಿ|<br />ತನ್ ನೋ ರುದ್ರಃ ಪ್ರಚೋದಯಾತ್||)</p>
		</section>
		<section class="level2 numbered" id="id-002.5">
			<h2 class="level2-title" epub:type="title"><span class="num">೫.</span>ಈಶಾನ: <sup><a epub:type="noteref" href="999-aside.xhtml#id-002-9">೧೨</a></sup></h2>
			<p>ನಾಲ್ಕು ದಿಕ್ಕುಗಳನ್ನೂ ನೋಡುವ ಭಗವಂತ ಊಧ್ರ್ವಮುಖಿಯೂ ಆಗಿ, ಜಗತ್ತನ್ನು ಹರಸುತ್ತಿದ್ದಾನೆ- ಎಂದು ಭಕ್ತನ ಭಾವನೆ. ಅವನೀಗ ಈಶಾನ, ಅಂದರೆ ಎಲ್ಲರನ್ನೂ ಆಳುವವನು. ಪಂಚಮುಖಿ ಮಹಾದೇವನ ಊಧ್ರ್ವಮುಖ ಶಾಂತವೂ, ತೇಜೋಮಯವಾಗಿಯೂ ಇದ್ದು, ಬಾನನ್ನೆಲ್ಲಾ ಆವರಿಸಿಕೊಂಡಿರುವ ಅವನ ಭವ್ಯ ಚಿತ್ರವನ್ನ ಕವಿ ಕೊಡುತ್ತಾನೆ. ಸರ್ವಜ್ಞ ಸ್ವರೂಪಿಯಾದ ಭಗವಂತನನ್ನು ಮಹಾನಾರಾಯಣ ಉಪನಿಷತ್ತು ವರ್ಣಿಸುವುದು ಹೀಗೆ:</p>
			<p class="myquote"><em>ನಾವರಸುವೆಲ್ಲ ಬಗೆಯ ಅರಿವಿನ ಅರಸ, ಓಜರ ಓಜ,<br />ಚರಾಚರದೆಲ್ಲದರ ಹುಟ್ಟುಳಿವು ಅಳಿವಿನ ಒಡೆಯ,<br />ಜಡಜೀವಜಂತುಗಳ ಕೂಡಿಸಾಡಿಸಿ ಬಿಡಿಸಿ ಆಳುವವ,<br />ಮಂಗಳವೇ ಮೈತಾಳಿ ಸದಾ ಒಳಿತೀಯುತಿರು ಸದಯ!</em></p>
			<p class="myquote">(ಈಶಾನಃ ಸರ್ವವಿದ್ಯಾನಾಂ, ಈಶ್ವರಃ ಸರ್ವಭೂತನಾಂ,<br />ಬ್ರಹ್ಮದೀಪತಿರ್, ಬ್ರಹ್ಮಣೋಽದಿಪತಿರ್, ಬ್ರಹ್ಮಾ <br />ಶಿವೋ ಮೇ ಅಸ್ತು ಸದಾಶಿವೋಮ್||)</p>
			<p class="vertical-delimiter"/>
		</section>
		<section class="level2 numbered" id="id-002.5">
			<h2 class="level2-title" epub:type="title">ಯಾರು ಈ ರುದ್ರ?:</h2>
			<p>ಇಲ್ಲಿ ಭಕ್ತ ಶಿವನನ್ನು 'ರುದ್ರ'ನೆಂದು ಕರೆಯುತ್ತಾನೆ. ಯಾರು ಈ ರುದ್ರ? ಪ್ರಕೃತಿಯ ಅದಮ್ಯ ಚೈತನ್ಯಗಳ ಅಭಿವ್ಯಕ್ತಿಗೆ ಬೆರಗಾಗಿ ಮಾನವ ಅವನ್ನು ಗೌರವಿಸುತ್ತಿದ್ದ ಕಾಲಕ್ಕೆ ಹೋಗೋಣ. ತಾನು ಕಂಡ ನೆಲ ನೀರು ಗಾಳಿ ಬೆಳಕು ಆಕಾಶಗಳ ಮೂಲಭೂತ ತತ್ವಗಳ ಆಳ, ಹರವು, ಶಕ್ತಿ, ಪ್ರಭಾವವನ್ನ ಅರಿಯಲು ಚಿಂತಕ ಹವಣಿಸತೊಡಗಿದ್ದ ಸಮಯ. ಚಿಂತನ-ಮಂಥನಕ್ಕೆ ಅಣಿಯಾದ ಉಪನಿಷತ್ತುಗಳ ಋಷಿಗಳ ಜಿಜ್ಞಾಸೆಗೆ ಶಿವ-ರುದ್ರ ಗ್ರಾಸ ಒದಗಿಸಿದ. ಈಗ ಅಂಥ ಕವಿಯೊಬ್ಬನಿಗೆ ಗಗನವನ್ನೇ ಬೇಧಿಸಿಕೊಂಡು ಕೆಳಗಿಳಿದ 'ರುದ್ರ' ಕಾಣಿಸುತ್ತಾನೆ: ಮೋಡಗಳು ಕಾರ್ಮುಗಿಲಾಗಿ ಆಕಾಶವನ್ನು ಆವರಿಸಿಕೊಂಡು ತಮ್ಮ ತಿಕ್ಕಾಟದಲ್ಲಿ ಮಿಂಚು ಗುಡುಗು ಸಿಡಿಲು ಹಠಾತ್ತನೆ ಒದಗಿ ಬಂದಾಗ ನಡುಗಿದ ಬೆದರಿದ, ಅದಕ್ಕೆ </p>
		<!--
paragraph ending Line Missing
-->
<p class="verse">ನಿನ್ನ ನೋಡಿದೆ, ಹೌದು, ಇಳಿವುದನೂ ಕಂಡೆ,<br />ಬಾನಿನಿಂದಲೆ ಬುವಿಗಿಳಿವುದನು ಕಣ್ಣಾರೆ ಕಂಡೆ;<br />ಎರಗಿ ಬಂದಪ್ಪಳಿಸುವ 'ರುದ್ರ'ನಿನ್ನನ್ನು ಕಂಡೆ-<br />ಕರಿ ಕೊರಳ, ಗುಂಗುರು ಕುರುಳುಳ್ಳವನೆ, ನಾ ಬೆದರಿದೆ! <span class="num">||1||</span></p>
<p class="verse">ಇಳಿದ ಬಾಂದಳದಿಂದ, ಎದೆಯೆಲ್ಲ ನಡುಗಿತು, ಝಲ್ಲನೆ;<br />ಇಳೆಯ ಮೇಲಡಿಯಿಟ್ಟ ತಾ ನಡೆದು ಹೊರಟೇ ಹೊರಟ;<br />ಅಗೊ ನೋಡಿ, ನನ್ನವರೇ, ಆ ತಾಮ್ರ ವರ್ಣದ ಉರಿಯ<br />ಕಂಡು ಮರೆಯಾಗುತಿಹ ಕರಿ-ಕೊರಳ ಸೋಜಿಗದ ಪರಿಯ! <span class="num">||2||</span></p>
<p class="verse">ಬಾ ರುದ್ರ, ನೀ ಯಾರ ಹಿಂಸಿಸಲು ಬೇಡ, ಬಾ;<br />ಎಲ್ಲ ರೋಗಕೆ ಮದ್ದು ನೀನಾಗಿ ಬಾರಾ!<br />ಕೊಚ್ಚಿ ಕೊಂಡೊಯ್ಯುವ ಬಿರುಗಾಳಿ ನಿದ್ದೆಯನು<br />ಕದ್ದಿತಲ್ಲ, ಜಾರಿ ಕರಗಲಿ ಅದು ತೀರ ಪೂರ! <span class="num">||3||</span></p>
<p>ಈ ದಿವ್ಯ ದೇವನ ಕೈಯಲ್ಲಿ ಇರುವುದೇನು? ವಜ್ರಾಯುಧ! ಹಾಗಾಗಿ, ಇವನು ವಜ್ರಬಾಹು. ಇವನಿಗೆ ಕಾಡು, ಮಲೆ, ಬೆಟ್ಟದ ಕೋಡು, ಮರದ ತುದಿಗಳೆಂದರೆ ಅಕ್ಕರೆ; ಅದಕ್ಕೇ ಇವನನ್ನು ಯಜುರ್ವೇದದ ವಾಜಸನೇಯೀ ಸಂಹಿತೆ, ಅತಿ ಎತ್ತರದ ಮರದಮೇಲೆ ನಿನ್ನ ಆಯುಧಗಳನ್ನಿರಿಸಿ, 'ಕೃತ್ತಿಂ ವಸಾನ ಆ ಚರ' ಬಾ-ಎಂದು ಕೇಳಿಕೊಳ್ಳುವುದು! ಕೋಪ ಬಂದಾಗ ಪ್ರಾಣಿಗಳನ್ನು ಕೊಂದಾನು, ಮನುಷ್ಯರನ್ನೂ ಸಹ ಹಿಂಸಿಸಿಯಾನು; ಬೇಡ!- ಎನ್ನುವುದು. ಅಥರ್ವ ವೇದದಲ್ಲಿ ಇವನ ಬೆನ್ನು ಕೆಂಪು, ಹೊಟ್ಟೆ ನೀಲಗಪ್ಪು, ಹೊಟ್ಟೆ ಕೆಳಗಾಗಿ ಮಲಗೆದ್ದಮೇಲೆ ಬಿಟ್ಟ ಗುರುತೆಲ್ಲ ಸುಟ್ಟ ಕಪ್ಪು! ಇವನು ಬಂದು ಹೋದನೆಂದರೆ, ದೈವ ವೈದ್ಯನೊಬ್ಬ ಬಂದು ಔಷಧಿಯೊಂದನ್ನೇನೋ ಚಿಮುಕಿಸಿ ಗಿಡ ಮರ ನೆಲ ಹೊಲಗಳಿಗೆಲ್ಲ ಹೊಸತನ ತುಂಬಿ ಹೋದಂತೆ! ಈಗ ಹೇಳಿ ಈ ಒಗಟಿಗೆ ನಿಮ್ಮ ಉತ್ತರವೇನು! ಈ 'ರುದ್ರ' ಬರಸಿಡಿಲಲ್ಲದೆ ಇನ್ನೇನು?</p>
<p class="myquote">ಮೋಡ, ಅಬ್ಬರ ಗುಡುಗು, ಬಳ್ಳಿ ಮಿಂಚಿನ ಬೆಡಗು,<br />ಸಿಡಿಲ ಬೆರಗು; ಮಳೆ ನೀರು ಕೆರೆ ಕೊಳ ಬಾವಿ,<br />ತೊರೆ ಝರಿ ಹೊನಲು ಹೊಳೆ ನದಿ ಕಡಲು,<br />ಸುರಿವ ಹರಿಯುವ ನಿಂತ, ಹಬೆಯಾಗಿ ಮೇಲೇರಿ<br />ಕೆಳಗಿಳಿವ ಎಲ್ಲ ನೀರಿಗೆ ಹೀಗೆ ಕಾರಣನು, ನೀನೊಬ್ಬನೇ;</p>
<p class="myquote">ನೀರಿನಲ್ಲಿಯೇ ಇದ್ದು ಪ್ರಾಣರಕ್ಷಣೆ ಮಾಡಿ,<br />ನೀರು ನೆಲ ನಭಗಳನ್ನು ಹೊತ್ತವನೂ ನೀನೆ ನೀನೇ;</p>
<p class="myquote">ನೀರನೆರೆದರೆ ನಲಿವೆ, ಸುಲಭವಾಗಿಯೇ ಒಲಿವೆ,<br />ನಮಗಾಗಿ ನೀನಳುವೆ, ಅತ್ತವರ ಅಳುವಿಗೆ ಕರಗಿ,<br />ಒಳಿತಿಗೇ ಕುತ್ತಾದವರ ಬಿಡದೆ ಅಳಿಸಿ ಬಿಡುವೆ;</p>
<p class="myquote">ಒಳಗೂ ಹೊರಗೂ ಇದ್ದೆಲ್ಲರನು, ಎಲ್ಲವನೂ ಆಳುವವನೆ,<br />ಕೊಟ್ಟ ಕೊನೆಗಂತೂ ಎಲ್ಲದನ್ನೂ<em>ಅಳಿಸಿ</em>ಹಾಕಿಬಿಡುವವನೆ,<br />ಶಂ-ಕರನೆ, ನೆಮ್ಮದಿಯ ಚಿಮ್ಮಿಸುವ ಇಂಗದ ಚಿಲುಮೆಯನೆ,<br />ಓ ರುದ್ರ, ಕರುಣಿಸೆಮಗೆ!</p>
<p>ರುದ್ರ! 'ಅಳಿಸುತ್ತಾನೆ, ಕಣ್ಣೀರು ಬರಿಸುತ್ತಾನೆ'<em>(ರೋದಯತಿ, ರುದಿರ್ ಅಶ್ರುವಿಮೋಚನೇ, ಇತಿ ರುದ್ರಃ)</em>ಎಂದು ಕೆಲವರೂ, 'ತಾನೇ ಅಳುತ್ತಾನೆ'<em>(ರುದತಿ ಇತಿ ರುದ್ರಃ)</em>ಎಂದು ಇನ್ನು ಕೆಲವರೂ ಹೇಳುವುದುಂಟು. ರುದ್ರ ಆವಿರ್ಭವಿಸಿ ಅತ್ತಿದ್ದೇಕೆ, ಅಳುವುದೇಕೆ? ಸಂಸಾರ ಬಂಧನದ, ನಮ್ಮ ಈ ಬಿಟ್ಟೂ ಬಿಡಲಾರದ ಜಂಜಾಟವನ್ನು ಕಂಡು ಮನಕರಗಿ ಅವನಿಗೆ ಅಳು ಬಂದಿರಬೇಕು! ಅಳಿಸಿದ್ದೇಕೆ? ತಪ್ಪೆಂದು ಗೊತ್ತಾದಮೇಲೂ ಮಾಡುವವರು ಅದನ್ನು ಬಿಟ್ಟು ಬಿಡದೆ, ಸರಿದಾರಿಗೂ ಹೋಗದೆ, ಹೋಗಲೊಲ್ಲದವರಿದ್ದಾರಲ್ಲ- ಅವರನ್ನು ಹೆದರಿಸಿ, ಬೆದರಿಸಿ, ಅವಶ್ಯಕತೆ ಬಿದ್ದರೆ ಶಿಕ್ಷಿಸಿ, ಹಿಂಸಿಸಿ ಅಳಿಸುತ್ತಾನೇನೋ! ಅಂತೂ, ಅಳಿಸುವ ಅಳುವ ಆಳುವ ದೇವರು, ನಮ್ಮ ರುದ್ರ!</p>
<p>ವಿಶ್ವತೋಮುಖ, ಸರ್ವಸಾಕ್ಷಿ, ಭುವನವನ್ನೆಲ್ಲ ಸದಾ ನೋಡುತ್ತಿರುವ ಕಣ್ಣು, ಅಣುವಿಗಿಂತ ಸಣ್ಣದು, ದೊಡ್ಡದಕ್ಕಿಂತ ಹಿರಿದಾದದ್ದು, ''ಜೀವ ಜಡರೂಪ ಪ್ರಪಂಚವನು ಆವರಿಸಿಕೊಂಡುಂ ಒಳನೆರೆದುಂ'' ಇರುವ ಶ್ವೇತಾಶ್ವತರ ಉಪನಿಷತ್ತಿನ ಈ ರುದ್ರನನ್ನು ಗುರುತಿಸಿರಿ.</p>
<p>ಒಳಗಿರುವ ಬೆಳಕನ್ನು ಗುರುತಿಸಿಕೊಂಡವರೇ ಧನ್ಯರು!</p>
<p class="vertical-delimiter"/>
</section>	      
</section>
</body>
</html>
