<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000c.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಸ್ವಾತಂತ್ರ್ಯ ಚಳವಳಿಯ ಆಸುಪಾಸಿನ ವರ್ಷಗಳಲ್ಲಿ ರೂಪತಳೆದದು ಭಾರತೀ ಪ್ರಕಾಶನ. ೧೯೫೪ರಲ್ಲಿ ತ್ರಿವೇಣಿಯವರ `ಸೋತುಗೆದ್ದವಳು' ನಮ್ಮ ಪ್ರಕಾಶನದ ಮೊದಲ ಪ್ರಕಟಣೆ. ಮುಂದೆ ಪ್ರಗತಿಪರ ಚಿಂತಕರು ನಾಡಿನ ಪ್ರಸಿದ್ಧ ಲೇಖಕರು ಆದ ನಿರಂಜನರ ಹಲವಾರು ಕೃತಿಗಳು ಪ್ರಕಟವಾದವು. ಆ ದಿನಗಳ ಪ್ರಖ್ಯಾತ ಲೇಖಕರಾದ ಆನಂದ, ತರಾಸು, ಅನುಪಮ ನಿರಂಜನ, ವೀರಕೇಸರಿ ಸೀತಾರಾಮ ಶಾಸ್ತ್ರಿ, ರಾ.ಶಿ., ಪೆÇ್ರ| ಕೆ. ವೆಂಕಟರಾಮಪ್ಪ, ಪರ್ವತವಾಣಿ ಮುಂತಾದವರ ಕೃತಿಗಳನ್ನು ಈ ಪ್ರಕಾಶನ ಮಾಲೆ ಪ್ರಕಟಿಸಿತು.</p>
		<p>ಸೃಜನಶೀಲ ಸಾಹಿತ್ಯ ಕೃತಿಗಳೊಂದಿಗೆ, ಸೃಜನೇತರ ಕೃತಿಗಳ ಲೇಖಕರಾದ ಪೆÇ್ರ| ಎಂ. ಮರಿಯಪ್ಪಭಟ್ಟ, ಪೆÇ್ರ| ಸಿ.ಪಿ.ಕೆ., ಪೆÇ್ರ| ಎನ್.ಎಸ್. ತಾರಾನಾಥ್, ಪೆÇ್ರ| ಎಂ.ಎನ್. ರಾಮಚಂದ್ರಜೋಯಿಸ್, ಪೆÇ್ರ| ಆರ್. ಅನಂತರಾಮು, ಪೆÇ್ರ| ಕೆ. ಕೆಂಪೇಗೌಡ ಮುಂತಾದವರ ಕೃತಿಗಳನ್ನು ಪ್ರಕಟಿಸಲಾಯಿತು. ಜನಸಾಮಾನ್ಯರು, ವಿದ್ವಾಂಸರು, ವಿದ್ಯಾರ್ಥಿಗಳನ್ನು ಗಮನದಲ್ಲಿರಿಸಿಕೊಂಡು ಈ ಪ್ರಕಾಶನ ಮಾಲೆ ನಿರಂತರವಾಗಿ ಪುಸ್ತಕಗಳನ್ನು ಪ್ರಕಟಿಸುತ್ತಾ ಬಂದಿದೆ.</p>
		<p>ರಷ್ಯನ್, ಇಂಗ್ಲಿμï, ಸಂಸ್ಕೃತ, ಬಂಗಾಳಿ, ಹಿಂದಿ, ಮಲೆಯಾಳಿ, ತೆಲುಗು ಭಾμÉಗಳ ಅನುವಾದದ ಹಲವಾರು ಕೃತಿಗಳನ್ನು ಹೊರತಂದಿದೆ. ಇತ್ತೀಚೆಗೆ ಪ್ರೇಮಚಂದರ ಸುಪ್ರಸಿದ್ಧ ಕಾದಂಬರಿ `ಗೋದಾನ್' (ಅನುವಾದ ಶ್ರೀಮತಿ ಎ. ಜಾನಕಿ) ಕೂಡ ಪ್ರಕಾಶನವು ಹೊರತಂದಿದೆ. ಲ.ನ. ಶಾಸ್ತ್ರಿ ಮತ್ತು ಬಿ.ಜೆ. ರಂಗನಾಥ್ ಅವರ ಅಧ್ಯಾತ್ಮ ಕ್ಷೇತ್ರದ ಹೊತ್ತಿಗೆಗಳನ್ನು ಹೊರತಂದು ಆಸ್ತಿಕರ ನಿರೀಕ್ಷೆಯನ್ನು ಈಡೇರಿಸಿದೆ. ಕಾದಂಬರಿ, ಕತೆ, ಕಾವ್ಯ, ನಾಟಕ, ವಿಮರ್ಶೆಗಳು, ಸ್ತೋತ್ರ, ಸಂಗೀತ, ಸಾಹಿತ್ಯ ಹೀಗೆ ಸಾಹಿತ್ಯದ ನಾನಾ ಪ್ರಕಾರಗಳ ಕೃತಿಯನ್ನು ಮಾಲೆ ಪ್ರಕಾಶಿಸಿದೆ. ಮೈಸೂರಿನ ಪ್ರತಿಷ್ಠಿತ ಪ್ರಕಾಶನ ಸಂಸ್ಥೆಗಳಲ್ಲಿ ಒಂದೆಂದು ಇಂದಿಗೂ ಹೆಸರು ಹೊಂದಿದೆ. ಐವತ್ತನಾಲ್ಕು ವರ್ಷಗಳಲ್ಲಿ ಈ ಪ್ರಕಾಶನ ಮಾಲೆ ಸುಮಾರು ೧೦೦೦ ಶೀರ್ಷಿಕೆಗಳನ್ನು ಪ್ರಕಟಿಸಿದೆ.</p>
		<p>ಪ್ರಸ್ತುತ ಶಿಕಾರಿಪುರ ಹರಿಹರೇಶ್ವರ ಅವರ `ಮಾತಿನ ಮಲ್ಲಿಗೆ' ಕೃತಿಯನ್ನು ಈ ಪ್ರಕಾಶನ ಪ್ರಕಟಿಸುತ್ತಿದೆ. ದೇಶ ವಿದೇಶಗಳಲ್ಲಿ ಖ್ಯಾತರಾಗಿರುವ ಇವರು ಮೈಸೂರಿಗೆ ಬಂದು ನೆಲಸಿದ ದಿನಗಳಿಂದ ನಾನು ಅವರನ್ನು ಬಲ್ಲೆ. ಅವರಿಗೂ ನಮ್ಮ ಪ್ರಕಾಶನದ ಬಗ್ಗೆ ಅಪಾರ ಪ್ರೀತಿ, ಗೌರವ ಬಹುದಿನಗಳಿಂದ ನಮ್ಮ ಪ್ರಕಾಶನ ಮಾಲೆಯಲ್ಲಿ ಅವರ ಪುಸ್ತಕವೊಂದನ್ನು ಪ್ರಕಟಿಸಬೇಕೆಂಬ ಆಕಾಂಕ್ಷೆ ನನ್ನದಾಗಿತ್ತು. ಈಗ ಅವಕಾಶವೊದಗಿದೆ. ಲೇಖಕರ ಈ ಲಲಿತ ಪ್ರಬಂಧ ಸಂಕಲನ ಓದುಗರಿಗೆ ಪ್ರಿಯವಾಗುತ್ತದೆ ಎಂದು ನಾನು ಭಾವಿಸಿದ್ದೇನೆ.</p>
		<p class="quote-author">-ಬಿ.ಎನ್. ಶ್ರೀನಿವಾಸ್<br />ಪ್ರಕಾಶಕರು</p>
	</section>
</body>
</html>
