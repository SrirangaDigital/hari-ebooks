<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-007">
		<h1 class="level1-title" epub:type="title"><span class="num">೦೭ ::</span> ನಾಲ್ಕು ಬಗೆಯ ಜನಗಳು</h1>
		<p>ಹಿಂದೆ ಒಬ್ಬ ಸಂತ ಇದ್ದ. ಯಾರೋ ಶಿಷ್ಯರು ಅವನನ್ನ ಕೇಳಿದರಂತೆ:ಗುರುಗಳೇ, ತಾನೆ ಗೂಡು ಕಟ್ಟಿಕೊಂಡು ವಾಸಮಾಡಬಹುದಾದ ಯಾವ ಹಕ್ಕಿಯೂ,ಬೇರೆ ಇನ್ನೊಂದು ಹಕ್ಕಿ ಕಟ್ಟಿದ ಗೂಡಿನೊಳಗೆ ಹೋಗಿ ವಾಸಿಸುವುದಿಲ್ಲ, ಅಲ್ಲವೇ?ಆದರೆ, ಈ ಜಗತ್ತಿನಲ್ಲಿ ಇರುವ ಕೆಲವು ಜನ ಹಾಗಲ್ಲವಲ್ಲ, ಏಕೆ? ಈ ಪ್ರಪಂಚದಲ್ಲಿಯಾವುದು ಯಾವುದೋ ಬೇರೆ ಬೇರೆ ಹಳೆಯ ಸವೆದ ಅಥವಾ ಯಾರೂ ನುಸುಳದಹೊಸ ಬಿಸಿ ಹಾದಿ ಬೀದಿ ದಾರಿ ಹೆದ್ದಾರಿಗಳಲ್ಲಿ ಹೋಗುತ್ತಾರಲ್ಲ, ಅದು ಯಾಕೆ?</p>
		<p>ಆವಾಗ, ಆ ಸಂತ ಹೇಳುತ್ತಾನೆ: ನಿಮ್ಮ ಪ್ರಶ್ನೆಗೆ ಒಂದು ಕತೆಯ ರೂಪದಲ್ಲಿಉತ್ತರ ಹೇಳುತ್ತೇನೆ, ಕೇಳಿ. ಅಕ್ಷರಶಃ ನೇರವಾಗಿ ಅಲ್ಲದಿದ್ದರೂ, ಸ್ವಲ್ಪ ಹೆಚ್ಚುಕಡಿಮೆ, ಜನರ ಸ್ವಭಾವ ಹೇಗೆ ಇದ್ದೀತು- ಅನ್ನುವುದನ್ನ ತಿಳಿದುಕೊಳ್ಳಲಿಕ್ಕೆ ಇದುಸಹಾಯ ಆಗಬಹುದು. ಸತ್ಯವನ್ನ ಪ್ರೀತಿಸುತ್ತ, ಅದನ್ನೇ ಹುಡುಕಿಕೊಂಡು ಹೋದವರುಹೆಚ್ಚು ಹೆಚ್ಚು ಅರ್ಥ ಸ್ಫುರಿಸಬಲ್ಲ ಕತೆ, ಕೇಳಿ:</p>
		<p>ಬಹಳ ದಿನಗಳ ಹಿಂದೆ ದೇವರು ಸೃಷ್ಟಿ ಮಾಡತೊಡಗಿದಾಗ, ದೇಹಕ್ಕಿಂತಮುಂಚೆಯೇ ಆತ್ಮಗಳನ್ನ ಹುಟ್ಟುಹಾಕಿದಾಗ ಅವುಗಳನ್ನ ದೇವರು ಕೇಳಿದನಂತೆ:<em>''ಈ ಪ್ರಪಂಚದಲ್ಲಿ ನೀವು ನಿಂತ ನೀರಾಗ ಬೇಡಿ; ಹರಿವ ಹೊನಲಿನ ಹಾಗೆ ಸದಾಕಾಲ ಚಲಿಸುತ್ತಿರಿ. ಆ ರೀತಿ ನೀವು ಸಂಚರಿಸುತ್ತ ಇರುವುದಕ್ಕೆ ನಿಮಗೆ ಏನೇನುಅನುಕೂಲಗಳು ಬೇಕು? ಹೇಳಿ''</em>- ಅಂತ.</p>
		<p>ಆಗ, ತಮ್ಮ ತಮ್ಮಲ್ಲಿ ಮಾತಾಡಿಕೊಂಡು, ಆತ್ಮಗಳು ನಾಲ್ಕು ಗುಂಪುಗಳಾಗಿಅವನ ಬಳಿ ಬಂದವಂತೆ, ನಿಂತವಂತೆ, ಒಂದೊಂದಾಗಿ ನಿವೇದಿಸಿಕೊಂಡವಂತೆ:</p>
		<p>ಮೊದಲನೆಯ ಗುಂಪು ಕೇಳಿತಂತೆ: ನಮಗೆ ಒಳ್ಳೆಯ ಕಾಲುಗಳು ಬೇಕು.ಅದೇ ತುಂಬಾ ಸುರಕ್ಷಿತವಾದದ್ದು. ನಾವು ಸ್ವಾವಲಂಬಿಗಳಾಗಿರಬೇಕು. ನಮಗೆ ಅವೇಸಾಕು. ಅದನ್ನ ಉಪಯೋಗಿಸಿಕೊಂಡು, ಎಲ್ಲಿಗೆ ಬೇಕೋ ಅಲ್ಲಿಗೆ ನಾವು ಹೋಗಿಬರುತ್ತೀವಿ.</p>
		<p>ಎರಡನೆಯ ಗುಂಪು ಹೇಳಿತಂತೆ: ಸವಾರಿ ಮಾಡಲು ನಮಗೆ ಒಳ್ಳೆ ಒಳ್ಳೆಯಕುದುರೆಗಳನ್ನ ಕೊಡು. ನಾವು ಆಗ ನಡೆಯಬೇಕಾಗುವುದಿಲ್ಲ, ನಮ್ಮ ಕೆಲಸ, ನಮ್ಮನಾವು ಬೇಗ ಬೇಗ ಹೋಗಿ ಬಂದು ಬಿಡಬಹುದು. ತುಂಬಾ ಅನುಕೂಲವೂ ಆಗುತ್ತೆ.</p>
		<p>ಮೂರನೆಯ ಗುಂಪು ಕೋರಿತಂತೆ: ನಾವು ಗಾಳಿಮೇಲೆ ಸಂಚರಿಸುವ ಹಾಗೆಮಾಡು. ಆಗ, ನಮಗೆ ಏನೂ ಅಡೆ ತಡೆ ಇರುವುದಿಲ್ಲ, ಎಲ್ಲಿಗೆ ಬೇಕಾದರಲ್ಲಿಗೆವೇಗವಾಗಿ ಹೋಗಬಹುದು, ನಾವು ನುಗ್ಗ ಬಹುದು, ನುಸುಳ ಬಹುದು, ತೂರಬಹುದು, ಸೇರಬಹುದು.</p>
		<p>ನಾಲ್ಕನೆಯ ಗುಂಪು ಬೇಡಿಕೊಂಡಿತಂತೆ: ನಮಗೆ ಬೆಳಕಿನ ಶಕ್ತಿ ಕೊಡು. ಆವಾಗ,ಎಲ್ಲಕ್ಕಿಂತ ಹೆಚ್ಚು ವೇಗವಾಗಿ ನಾವು ಹೋಗಲೂ ಬಹುದು, ಹೋಗಿ ಮುಟ್ಟಿದ್ದನ್ನಏನು, ಎತ್ತ ಅಂತ ತಿಳಿದುಕೊಳ್ಳಲೂ ಬಹುದು. ಆದ್ದರಿಂದ ಬೆಳಕಿನ ಜೊತೆಯೇಪ್ರವಹಿಸುವ ಹಾಗೆ ನಮ್ಮನ್ನು ಅನುಗೊಳಿಸು.</p>
		<p>ನೋಡಿ, ಅವತ್ತಿನಿಂದ ಇವತ್ತಿನವರೆಗೂ ಆ ನಾಲ್ಕು ಬಗೆಯವರೇ ಈಜಗತ್ತಿನಲ್ಲಿ ಇರುವವರು. ಜನಗಳಲ್ಲಿ ಸಾಮಾನ್ಯವಾಗಿ ಆ ಗುಣಗಳನ್ನೇ ನಾವುನೋಡುತ್ತಾ ಇರುವುದು. ಅವರಲ್ಲಿ ಈ ಗುಣಗಳ ಪ್ರಮಾಣ ಹೆಚ್ಚು ಕಡಿಮೆಇರಬಹುದು; ಇದೊಂದು ಚೂರು, ಅದೊಂದು ಚೂರು ಅಂತ ಮಿಶ್ರಣವೂ ಇಲ್ಲಿಅಲ್ಲಿ ಆಗಿರಬಹುದು. ಒಬ್ಬರಲ್ಲೇ ಕೆಲವು ಸಮಯ ಆ ಗುಣ, ಇನ್ನು ಕೆಲವು ಸಲಈ ಗುಣ ಎದ್ದು ಮೆರೆಯಬಹುದು. ಅಂತೂ ಒಟ್ಟಾರೆ, ಈ ನಾಲ್ಕೇ ತರಹ ಗುಣಗಳನ್ನಎಲ್ಲೆಲ್ಲೂ ನಾವು ನೋಡಬಹುದು.</p>
		<p><strong>ಪಾದಚಾರಿಗಳು</strong> ಇದ್ದಾರಲ್ಲ, ಪಾಪ, ಅವರು ಜಾಗ ಮತ್ತು ವೇಗದಮಿತಿಯೊಳಗೆ ಮಾತ್ರ ಓಡಾಡಬಲ್ಲರು. ಹಿಂದಿನವರು ಯಾರೋ ಹಾಕಿಕೊಟ್ಟಹಾದಿಯಲ್ಲಿ ನಡೆಯಬಲ್ಲ, ಹೋಗಬಲ್ಲ, ಸಾಗಬಲ್ಲ ಸಾಮಥ್ರ್ಯವುಳ್ಳವರು. ಇವರು'ಜೈ'ಕಾರಿಗಳು, ಅನುಯಾಯಿಗಳು, ಅನುಸರಣ ಇಲ್ಲವೇ ಅನುಕರಣಮಾಡುವಷ್ಟಿನವರು.</p>
		<p><strong>ಕುದುರೆ ಸವಾರ</strong>ರಿದ್ದಾರಲ್ಲ, ಇವರಿಗೆ ಈಗಾಗಲೇ ಬಂದ, ಹಿಂದಿನವರು ಕುದುರೆ ಸವಾರಬರೆದಿಟ್ಟ ಗ್ರಂಥಗಳ, ಶಾಸ್ತ್ರ ಸಾಹಿತ್ಯದ ಊರುಗೋಲು ಬೇಕೇ ಬೇಕು. ಬೇರೆಯವರಅನುಭವದ ಬೆಂಬಲ ಅವಶ್ಯ ಬೇಕು. ಅಜ್ಜನ ಹೆಗಲೇರಿಯೇ ಇಂಥ ಮೊಮ್ಮಕ್ಕಳಸಂಚಾರ. ಪೂರ್ವಸೂರಿಗಳ ಜ್ಞಾನಭಂಡಾರವನ್ನ ನಂಬಿ, ಅದರ ತಳಪಾಯದಮೇಲೆ ತಮ್ಮ ಕಮಾನು ಕಟ್ಟಡ ಉಪ್ಪರಿಗೆ ಗೋಪುರಗಳನ್ನ ಕಟ್ಟುವ ಹುನ್ನಾರಇವರದು. ಬುನಾದಿಯ ಭದ್ರತೆಯನ್ನು ಕಾಪಾಡಿಕೊಳ್ಳುವದೂ ಇವರ ಹೊಣೆಯೇ.ಏಕೆಂದರೆ, ಅಡಿಗಲ್ಲೇನಾದರೂ ಕೊಂಚ ಅಲ್ಲಾಡಿತೋ, ಅಲ್ಲಿ ಬಿರುಕುತಲೆದೋರಿತೋ, ಕುಸಿಯಿತು ಇವರ ದಂತಗೋಪುರ.</p>
		<p>ಇನ್ನು <strong>ಗಾಳಿಯಂತೆ ಮುನ್ನುಗ್ಗುವವರು</strong>ಮುನ್ನುಗ್ಗುವವರು ಪ್ರಚಾರಪ್ರಿಯರು. ಇಷ್ಟೋ ಅಷ್ಟೋ ತಿಳಿದುಕೊಂಡೊಡನೆ, <em>'ತಿಳಿದುಹೋಯಿತು', 'ತಿಳಿದುಕೊಂಡೆ'</em>- ಎಂದುತಿಳಿದುದೆಲ್ಲವನ್ನು ಬೇಗ ಬೇಗ ಎಲ್ಲ ಕಡೆ ಹರಡಿ ಬಿಡಬೇಕೆಂಬ ಚಪಲ, ತವಕ,ಕಾತರ ಇವರದು. ಕಂಪು ಸೆಳೆದ ಕಂಡ ಕಂಡ ಹೂವುಗಳತ್ತ ಹಾರಿ, ಮಕರಂದವನ್ನಹೀರಿ, ತೂರಾಡುವ, ಗುಂಜಾರವದ ದುಂಬಿಯ ಪ್ರವೃತ್ತಿಯವರು ಇವರು. ಅಲ್ಲಲ್ಲಿಜೇನುಗೂಡುಗಳನ್ನೂ ಕಟ್ಟಬಲ್ಲವರು.</p>
		<p><strong>ಬೆಳಕನ್ನ ಬಯಸಿ, ಅರಸಿ ಹೊರಟವರು</strong> ಮಿಕ್ಕ ಎಲ್ಲರಿಗಿಂತ ಭಿನ್ನರು, ಬೆಳಕನ್ನ ಬಯಸಿ, ಅರಸಿ ಹೊರಟವರುಅಸಾಮಾನ್ಯರು. ಇವರು ಎಲ್ಲ ತಾವೇ ತಿಳಿದುಕೊಳ್ಳಬೇಕೆಂಬ, ಸ್ವಂತ ಅನುಭವಕ್ಕೇಹಾತೊರೆಯುವ ಹಂಬಲಿಗರು. ಈ ಆನೆಗಳು ಹಿಡಿದಿದ್ದೇ ಹಾದಿ, ನಡೆದಿದ್ದೇ ದಾರಿ,ಅದೇ ಮುಂದೆ ಆದೀತು ಹೆದ್ದಾರಿ. ಇವರು ತೀಕ್ಷ್ಣಪ್ರಜ್ಞೆಯುಳ್ಳವರು, ಇಂದ್ರಿಯಾತೀತಕಾಣ್ಕೆಯಲ್ಲಿ ಮುಳುಗೇಳುವ ಅನುಭಾವಿಗಳು.</p>
		<p>ಅಧ್ಯಯನಶೀಲತೆಯ ದೃಷ್ಟಿಯಿಂದ ನೋಡಿದಾಗ, ಮೊದಲ ಸಮೂಹದವರುಆಕರ್ಷಿಸುವ ಜಾತಿ ಮತ ಪಥ ಪಂಥ ಸಮುದಾಯಗಳ ಕಟ್ಟಾ  <strong> ಸಾಂಪ್ರದಾಯಿಕರು.</strong> ಪ್ರಪತ್ತಿಯೇ ಆಪತ್ತುಗಳನ್ನು ಎದುರಿಸುವ ಶಕ್ತಿ ಎಂದುಕೊಳ್ಳುವವರು. <em>ನಾರದಭಕ್ತಿಸೂತ್ರಗಳು</em> ಇಂಥವರ ಜೀವನ ಗಾಥೆ. ಭಕ್ತಿಯೊಂದೇ ಸಾಕು ಮುಕ್ತಿಗೆ- ಹಾದಿಹಿಡಿದವರು, ನಡೆವವರು.</p>
		<p>ಎರಡನೆಯ ಪಂಗಡದವರು, ತಾವು <strong>ನಂಬಿದ ನೆಲೆಗಳನ್ನ</strong> ದೃಢವಾಗಿ <strong>ಅಪ್ಪಿಕೊಂಡಿರುವವರು,</strong> ಅದೇ ಅಪ್ಪಿಕೊಂಡಿರುವವರು, 'ಎಲ್ಲ ಕಾಲಕ್ಕೂ ಸರಿ'- ಎಂದುಕೊಂಡಿರುವವರು,ಹಿಡಿದುದನ್ನ ಬಿಡದೆ ಮುನ್ನಡೆವವರು. ಆ ಚೌಕಟ್ಟಿನಲ್ಲೇ ಕೊರಡನ್ನು ಕೊನರಿಸಲು,ಬರಡನ್ನು ಹಯನಿಸಲು, ನಂಜನ್ನು ಅಮೃತವಾಗಿಸಲು ಬಯಸುವವರು. ಹಳೇಬೇರು ಹೊಸ ಚಿಗುರನ್ನ ಸಮನ್ವಯಗೊಳಿಸುವವರು, ತಮ್ಮ ನಂಬಿಕೆಯಲ್ಲೇ ದೈವವನ್ನುಕಾಣುವವರು. ಯಾವುದು ಭಕ್ತಿ, ಹೇಗೆ ಭಕ್ತಿ? ಜ್ಞಾನ ಮೇಲೋ, ಭಕ್ತಿಮೇಲೋ-ಎಂದೆಲ್ಲ ಭಕ್ತಿಯನ್ನು ವಿಶ್ಲೇಷಿಸುವ <em>ಶಾಂಡಿಲ್ಯ ಭಕ್ತಿಸೂತ್ರಗಳು</em> ಇವರ ಮೆಚ್ಚಿನಕುಚ್ಚುಗಳು.</p>
		<p>ಮೂರನೆಯ ವೃಂದದವರು <strong>ಒಂದುಗೂಡಿಸುವ ಮಂದಿಗಳು.</strong> ಇಲ್ಲಿಂದ ಒಂದುಗೂಡಿಸುವ ಮಂದಿಗಳು.ಅಲ್ಲಿಂದ ಎಲ್ಲೆಡೆಯಿಂದ ತಂಗಾಳಿ ತಂದ, ಬಂದ, ಒಳ್ಳೆಯದೆಲ್ಲವನ್ನ ಆಯ್ದು ತಯಾರಿಸಿದ, ಕಾಲಕ್ಕೆ ತಕ್ಕ ಹೊಸತಾದ ರಸಭರಿತ ದ್ರಾಕ್ಷಾಸವಕ್ಕೊಂದು ಹೊಸ ರೂಪ, ಹೊಸ ಹೆಸರು ಇಡುವವರು, ಹೊಸಪಾತ್ರೆಯಲ್ಲಿರಿಸಿ ತಮ್ಮದಾಗಿಸಿ ಕೊಳ್ಳುವವರು. <em>ಸರ್ವೋಪನಿಷತ್ಸಾರ ಗೀತಾಮೃತಕ್ಕೆ </em>ಹಾತೊರೆಯುವವರು, ಈ ಬುದ್ಧಿಜೀವಿಗಳು ಜ್ಞಾನಪಿಪಾಸುಗಳು, ಜಿಜ್ಞಾಸೆಯಲ್ಲೇ ಸಂತೋಷ ಪಡುವವರು, ಆದರೆ ಅತೃಪ್ತರು.</p>
		<p>ನಾಲ್ಕನೆಯ ಗುಂಪಿನವರು ಚಿಂತಕರು, ಶರಣರು, ಜ್ಞಾನಿಗಳು, ಯೋಗಿಗಳು,ಸೂಫಿಗಳು. ತಮ್ಮ ಮಹಾಪ್ರಸ್ಥಾನದ ಕೊನೆಯ ಹಂತದಲ್ಲಿ ಆಸೆಯನ್ನ ಸುಟ್ಟವರು,'ಬೇಕ'ನ್ನೇ ಬಿಟ್ಟವರು, ಆ ದಡವ ಮುಟ್ಟಿದವರು, <strong>ಸತ್ಯವನ್ನ ಕಂಡವರು,</strong> ಕುಂದಿಲ್ಲದಪರಮಾನಂದ ಹೊಂದಿದವರು.</p>
		<p class="vertical-delimiter"/>
		<p>ಮೊದಲನೆಯವರು 'ಇದೇ ತಕ್ಕ ವಿಧಾನ'- ಎಂದುಕೊಂಡ ಆಚರಣೆಗಳ ಆಟದಲ್ಲೇ <em>ಆಸಕ್ತರು;</em> ಎರಡನೆಯವರು ಸ್ವತಃಸಿದ್ಧ ಪ್ರಮಾಣ ಗ್ರಂಥ,ಉಪದೇಶಾವಳಿಗಳ ಸೂಕ್ತಿ ಆದೇಶ ಅನುಶಾಸನಗಳಲ್ಲೇ <em>ಅನುರಕ್ತರು.</em>ಮೂರನೆಯವರು ಈಗಿರುವುದರಿಂದ ಇನ್ನೊಂದಕ್ಕೆ ಜಿಗಿಯುತ್ತ, ಜಾರುತ್ತ,ಒಳ್ಳೆಯದೆನಿಸಿಕೊಂಡ ಎಲ್ಲದುದರಲ್ಲಿ ಇದ್ದೂ ಇಲ್ಲದಂತಿದ್ದು, <em>ಮಗ್ನರಾಗಿರುವವರು,</em>ಕೊನೆಯವರೇ ಸತ್ಯಾನ್ವೇಷಿಗಳು, 'ಅವನ'ನ್ನು ಸಾಕ್ಷಾತ್ಕರಿಸಿಕೊಳ್ಳುವವರು,ಪರಮಾನಂದದಲ್ಲಿ <em>ಲಗ್ನವಾಗುವವರು,</em> ಯೋಗಿಗಳು, ಸೂಫಿಗಳು. ಪಲ್ಲಕ್ಕಿಯನ್ನುಹೊರುವವರು, ಪಲ್ಲಕ್ಕಿಯನ್ನು ಹತ್ತಿದವರು, ಪಲ್ಲಕ್ಕಿಯನ್ನು ಕೆತ್ತಿ ಜೋಡಿಸಿ ಕೂಡಿಸಿನಿರ್ಮಿಸಿದವರು, ತಾವೇ ಪಲ್ಲಕ್ಕಿಯಾಗಿ ಬಿಟ್ಟವರು- ಹೀಗೆ ನಾಲ್ಕು ಬಗೆಯವರು.</p>
		<p>ಇವರನ್ನ ಹೇಗೆ ಗುರುತಿಸುವುದು? ಬಹು ಸುಲಭ; ಅವರವರು ಬಳಸುವ,ಉಪಯೋಗಿಸುವ, ಅವಲಂಬಿಸುವ ಸಾಧನ ಉಪಕರಣವೇ ಅವರ ಸಂಚರಣಸಾಮಥ್ರ್ಯಗಳ ಅಳತೆಗೋಲು, ಸಿದ್ಧಿಮಾಪಕ.<sup><a epub:type="noteref" href="999-aside.xhtml#id-007-1">೧</a></sup></p>
	</section>
</body>
</html>
