<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತಿನ ಮಲ್ಲಿಗೆ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-004">
		<h1 class="level1-title" epub:type="title"><span class="num">04</span> :: ಸೂಫೀಧರ್ಮದ ಒಂದು ಜಿಜ್ಞಾಸೆ</h1>
		<p class="myquote"><strong>ಹುಡು ಹುಡುಕಿ ಹೂ ಮಾತುಗಳ ಗಿಡದಿ ಬಿಡಿಸಿ ಆಯ್ದು<br />ಕೋದ ಮಣಿಗಳ ಮುತ್ತಿನ ಹಾರವಾಗಿಸು ನಿನ್ನ ಕವನ;<br />ಕಿರಿ ರೂಪ, ಹಿರಿಯರ್ಥ ಧ್ವನಿಸೆ ಚಿಕ್ಕದದು ಚೊಕ್ಕವಿರೆ ಚಿನ್ನ<br />ಬಹುಕಾಲ ಉಳಿದು ನೆನೆವರು, ಸತ್ವವಿರೆ, ಮಾಡಿ ಮನನ!</strong><sup><a epub:type="noteref" href="999-aside.xhtml#id-004-1">೧</a></sup></p>
		<p class="quote-author"><strong>-ಫಾ಼ರಸೀ ಕವಿ, ನಿಜಾ಼ಮಿ</strong></p>
		<p>ಕಾಶ್ಮೀರದ ಅನುಭಾವಿ ಕವಯಿತ್ರಿ ಲಲ್ಲೇಶ್ವರಿ ಹದಿಮೂರನೆಯ ಶತಮಾನದ ಉತ್ತರಾರ್ಧದಲ್ಲಿ ಇದ್ದವಳು. ಅವಳ ವಾಖ್(ವಚನ)ಗಳು ಚಿಕ್ಕ ಚೊಕ್ಕ ಚಿನ್ನದ ಕಿರಿ ರೂಪದ ಹಿರಿಯರ್ಥ ಧ್ವನಿಸುವ ನಾಣ್ಣುಡಿಗಳಾಗಿ ಇಂದಿಗೂ ಅಲ್ಲಿ ಬಳಕೆಯಲ್ಲಿವೆ. ಕಾಶ್ಮೀರದಲ್ಲಿ ಈ ಶೈವ ಯೋಗಿನಿಯನ್ನು ಕಂಡರೆ ಕಾಶ್ಮೀರಿಗಳಿಗೆ ಅಪಾರ ಗೌರವ. ಹಿಂದೂಗಳೂ, ಮುಸ್ಲಿಮರೂ ಸಮಾನವಾಗಿ ಆದರಿಸುತ್ತ, ಲಲ್ಲಾ ಮೋಜ್ (ತಾಯಿ), ಲಲ್ಲಾ ಡೇಡ್ (ಅಜ್ಜಿ), ಲಲ್ಲಾ ಮಟ್ಶ್ (ಹುಚ್ಚಿ), ಲಲ್ಲಾ ದೇವಿ- ಎಂದೆಲ್ಲಾ ಇವಳನ್ನು ಕರೆಯುತ್ತಾರೆ. ದೇವರ ಧ್ಯಾನದಲ್ಲಿ ಸದಾ ಮಗ್ನಳಾಗಿದ್ದುದರಿಂದ ಲಲ್ಲ ಅರೀಫಾ಼- ಎಂದು ಅವಳ ಮುಸ್ಲಿಂ ಅನುಯಾಯಿಗಳು ಕರೆದರು. ದೇವರ ಪ್ರೇಮದಲ್ಲಿ ಅವಳು ಉನ್ಮತ್ತಳು ಎಂಬುದನ್ನು ಸೂಚಿಸಲು, ಅವಳ ಅಭಿಮಾನಿ ಬಾಬಾ ದಾವೂದ್ ಮಿಶ್ಕಾತಿ ಎಂಬ ಸೂಫೀ ಸಂತ ಅವಳನ್ನು ಮಜನೂ-ಇ-ಅಕಿಲಾ ಎಂದೂ ಕರೆದನು. ಇನ್ನೊಬ್ಬ ಸಂತ ಪೀರ್ ಗುಲಾಂ ಹಸನ್ ಪ್ರಕಾರ, ಈ ಅರೀಫಾ಼ ಮತ್ತೆ ಹುಟ್ಟಿ ಬಂದ ಅರೇಬಿಯಾದ ಸಂತಳು ರಾಬಿಯಾನೇ ಆಗಿದ್ದಳು.</p>
		<p>ಪ್ರತ್ಯಭಿಜ್ಞಾನ ಶೈವಸಿದ್ಧಾಂತದ ಒಳಸುಳಿಗಳನ್ನು ಗುರುಮುಖೇನ ಕಲಿತ ಲಲ್ಲಳಿಗೆ ಸೂಫೀಸಂತರ ಸಂಪರ್ಕವೂ ಇದ್ದುದು ನಿರ್ವಿವಾದ. ತಾನು ಗುರುಮುಖೇನ ಕಲಿತ ಶೈವದರ್ಶನ ಮತ್ತು ಸಂತರೊಂದಿಗೆ ಇದ್ದು ಅನುಭವಿಸಿದ ಸೂಫೀತತ್ತ್ವಗಳ ಸಮನ್ವಯತೆಯನ್ನು ಅವಳು ಹೇಗೆ ಸಾಧಿಸ ಪ್ರಯತ್ನಿಸಿದಳು ಎನ್ನುವುದನ್ನ ತಿಳಿಯಲು ನಮಗೆ ಆ ಸೂಫೀಪಂಥದ ಮೂಲಸೆಲೆಗಳ ಸ್ಥೂಲಪರಿಚಯವಾದರೂ ಇರಬೇಕು. ಅದನ್ನೀಗ ನೋಡೋಣ, ಮತ್ತು ಆಮೇಲೆ ಅವಳ ವಚನಗಳ ಅಧ್ಯಯನದಲ್ಲಿ ಅವುಗಳನ್ನ ನೆನಪಿಸಿಕೊಳ್ಳೊಣ.<sup><a epub:type="noteref" href="999-aside.xhtml#id-004-2">2</a></sup></p>
		<p class="vertical-delimiter"/>
		<p>ಸೂಫೀ ಪದ ಹೇಗೆ ಬಂತು? ಅರಾಬಿಕ್ ವಿದ್ವಾಂಸರ ಪ್ರಕಾರ, ತಸವ್ವುಫ್ ಪದದಿಂದ ಈ ಪದ ಬಂದಿದೆ. ಸೂಫ್ ಎಂದರೆ ಉಣ್ಣೆಯ ಬಟ್ಟೆ. ಹಿಂದಿನ ಕಾಲದಲ್ಲಿ, ಸೂಫೀ ಸಂತರು ಸಂಸಾರ, ಊರು ಬಿಟ್ಟು ಹೊರಗಡೆ ಪರಿವ್ರಾಜಕರಾಗಿ ತಿರುಗಾಡುತ್ತಿದ್ದಾಗ, ಒಂದು ಬಗೆಯ ಕರಿಯ ಕಂಬಳಿ ಹೊದ್ದುಕೊಂಡಿರುತ್ತಿದ್ದರಂತೆ. 'ಸಫಾ಼'(ಎಂದರೆ ಪಾವಿತ್ರ್ಯ)ದಿಂದ ಈ ಪದ ಬಂತು, ಗ್ರೀಕ್ ಪದ 'ಸೋಫಿಯಾ' (ಎಂದರೆ ಜ್ಞಾನ)ದಿಂದ ಬಂತು- ಎಂದು ಹೇಳುವವರೂ ಇದ್ದಾರೆ.</p>
		<p class="vertical-delimiter"/>
		<p>ಸೂಫಿ ಧರ್ಮ ಹೇಗೆ ಉಗಮವಾಗಿರಬಹುದು ಎಂಬುದಕ್ಕೆ ಒಂದು ಸ್ವಾರಸ್ಯಕರ ಚಿಂತನೆಯಿದೆ: ಇಸ್ಲಾಂನ ಪ್ರಧಾನ ಧರ್ಮಗ್ರಂಥವಾದ ಕುರಾನ್‍ನಲ್ಲಿ (ಖುರಾನ್, ಕುರ್‍ಆನ್ ಇತ್ಯಾದಿ ಉಚ್ಚಾರಣೆಗಳಿವೆ. ಇಲ್ಲಿ ಜನಪ್ರಿಯ `ಕುರಾನ್' ಪದವನ್ನು ಬಳಸುತ್ತಿದ್ದೇನೆ. ಅದರಲ್ಲಿ) ಇರುವ ವಿಷಯಗಳನ್ನು, ಹಿಂದೂಗಳ ಧರ್ಮಗ್ರಂಥಗಳಲ್ಲಿರುವಂತೆಯೇ, ತಾತ್ತ್ವಿಕವಾಗಿ ಎರಡು ಪ್ರಧಾನ ವಿಭಾಗಗಳಾಗಿ ಪರಿಭಾವಿಸಿಕೊಳ್ಳಬಹುದು, ವಿಂಗಡಿಸಿಕೊಳ್ಳಬಹುದು</p>
		<p>ಮೊದಲನೆಯದು: ಸಾರ್ವತ್ರಿಕ, ಶಾಶ್ವತ ಸತ್ಯಗಳನ್ನು ಮೌಲ್ಯಗಳನ್ನು ಸಾರುವ ಭಾಗ. ಶ್ರೀ ರಾಮಕೃಷ್ಣಾಶ್ರಮದ ಸ್ವಾಮಿ ಶ್ರೀ ರಂಗನಾಥಾನಂದರು ತಮ್ಮ ಉಪನಿಷತ್ತುಗಳ ಸಂದೇಶ <sup><a epub:type="noteref" href="999-aside.xhtml#id-004-3">3</a></sup> ಗ್ರಂಥದಲ್ಲಿ ಹೇಳಿರುವಂತೆ, ಭಾರತೀಯ ಸಂಸ್ಕೃತಿಯ ಪರಿಭಾμÉಯಲ್ಲಿ ಹೇಳುವುದಾದರೆ, ಈ ಭಾಗವನ್ನು ಇಸ್ಲಾಮಿನ `ಶ್ರುತಿ' ಎಂದು ಕರೆಯಬಹುದು. ಎರಡನೆಯದು: ಆ ಧರ್ಮದ ಸಾಮಾಜಿಕ-ರಾಜಕೀಯ ಅಂಶಗಳನ್ನುಳ್ಳ ವಿಷಯಗಳು. ಈ ಭಾಗವನ್ನು ಇಸ್ಲಾಮಿನ `ಸ್ಮೃತಿ' ಎಂದು ಕರೆಯಬಹುದು</p>
		<p>ಅಪೂರ್ವವಾದ ಆಧ್ಯಾತ್ಮಿಕ ಚಿಂತನೆ, ಗಾಂಭೀರ್ಯ, ಬೆರಗು; ಭಗವಂತನ ಮಹಿಮೆ, ಶಕ್ತಿಯ ವರ್ಣನೆ, ಅವನ ಸಾರ್ವಭೌಮತ್ವದ ಘೋಷಣೆ; ದೇವರ ದಯೆಯನ್ನು ಗಳಿಸಿ ಬದುಕನ್ನು ಹಸನಾಗಿಸಿಕೊಳ್ಳುವ ಬಗೆ; ಕೊನೆಗೆ, ಮುಕ್ತಿ- ಈ ವಿಷಯಗಳನ್ನೊಳಗೊಂಡಿವೆ ಈ ಆಯ್ದ ಭಾಗಗಳು. ಎಲ್ಲರಿಗೂ ಅನ್ವಯಿಸುವ ಈ ವಿಚಾರಗಳು ಭಗವಂತನ ಕಡೆಗೆ (ಅಥವಾ ಪರಮಸೌಖ್ಯ, ಶಾಂತಿ, ಬೆಳಕಿನ ಕಡೆಗೆ ಎಂದು ಬೇಕಾದರೆ ಭಾವಿಸಿಕೊಳ್ಳಿ) ಸಾಗುವ ದಾರಿಯ ಪ್ರಸ್ತಾಪ ಈ `ಶ್ರುತಿ'ಂiÀi ಭಾಗದ್ದು.</p>
		<p>ದ್ರಷ್ಟಾರ ಋಷಿ ಸಮಾನರೂ, ದೈವಾಂಶ ಸಂಭೂತ ಪ್ರವಾದಿ ಸಾಧು ಸಂತ ಮನುಕುಲೋದ್ಧಾರಕರೂ ವಿವಿಧ ಜನಾಂಗಗಳಲ್ಲಿ ತಮ್ಮ ತಮ್ಮ ಧರ್ಮಗ್ರಂಥಗಳಲ್ಲಿ ಕಂಡರಿಸಿದ ಕಾಣ್ಕೆಗಳು ದರ್ಶನಗಳೆಂದರೆ ಇಂತಹವೇ.</p> 
		<p>ಬದುಕನ್ನು ಹಸನಾಗಿಸಿಕೊಳ್ಳುವ ಬಗೆಯನ್ನು ಇನ್ನೊಂದು ರೀತಿಯಲ್ಲಿ ಕಾಣುವ ಪ್ರವೃತ್ತಿ ಉಳಿದ ಕೆಲವು ಕಡೆಗಳಲ್ಲಿ ಅಲ್ಲಿ ಇವೆ. ಒಂದು ಅರಬ್ ರಾಷ್ಟ್ರವಾಗಿ ತನ್ನ ಜನರನ್ನು ಸಂಘಟಿಸಲು ಪ್ರವಾದಿ [ಪೂಜ್ಯ ಮಹಮ್ಮದ್ ಪೈಗಂಬರರು] ತನ್ನ ಜನರಿಗೆ ಕೊಟ್ಟ ಭಾವನೆಗಳು, ಮೌಲ್ಯಗಳು ವಿಸ್ತಾರವಾಗಿ ಕುರಾನ್‍ನಲ್ಲಿ ಇವೆ. ಇದರ ಅನ್ವಯ, ವ್ಯಾಪ್ತಿ, ಮಿತಿ, ವೈಯಕ್ತಿಕ ಕಾನೂನು, ಸಾಮಾಜಿಕ ನಿಯಮಗಳು - ಒಂದು ಧರ್ಮದ ಸಾಮಾಜಿಕ-ರಾಜಕೀಯ ಅಂಶಗಳು- ಅವೆಲ್ಲ ಅಲ್ಲಿ ಇವೆ. ಇದು ಕುರಾನ್ ಧರ್ಮ ಗ್ರಂಥದ `ಸ್ಮೃತಿ' ಭಾಗ- ಎನ್ನುತ್ತಾರೆ, ಸ್ವಾಮಿ ಶ್ರೀ ರಂಗನಾಥಾನಂದರು</p>
		<p>ಆಧ್ಯಾತ್ಮಿಕ ಸಂದೇಶ, ಜೀವನದ ಪ್ರಮುಖ ಮೌಲ್ಯಗಳನ್ನು ಚಿಂತನೆಗೆ ಒಳಪಡಿಸಿಕೊಂಡ 'ಶ್ರುತಿ'ಯ ಭಾಗ ಎಲ್ಲ ಧರ್ಮಗಳಲ್ಲೂ ಶಾಶ್ವತ, ಸಾರ್ವತ್ರಿಕ, ಅನಿರ್ಬಂಧಿತ. ಆದರೆ 'ಸ್ಮೃತಿ' ಭಾಗದ ಚಾರಿತ್ರಿಕ (ಆ್ಯಂತ್ರಪೊಲಾಜಿಕಲ್) ವಿಚಾರ ಪ್ರತಿಪಾದನೆಗಳು ಹಾಗಲ್ಲ; ಭಾಗಶಃ ಶಾಶ್ವತ, ಇಲ್ಲಿನ ಬಹುತೇಕ ಅಂಶಗಳು ಆ ಕಾಲ-ಪರಿಸರಕ್ಕೆ ಮಾತ್ರ ಅನ್ವಯಿಸತಕ್ಕವು.</p>
		<p>ಪ್ರತಿ ಧರ್ಮದಲ್ಲೂ ಅದನ್ನವಲಂಬಿಸಿದ ಅನುಯಾಯಿಗಳ ಸುತ್ತಮುತ್ತ ಕ್ರಿಯಾತ್ಮಕ ಸಾಮಾಜಿಕ ಬದಲಾವಣೆಗಳು ದಟ್ಟವಾಗಿ ನಡೆಯತೊಡಗಿದ ಸಮಯದಲ್ಲಿ ಆಯಾಯ ಧರ್ಮಗ್ರಂಥಗಳ ಪುನರ್‍ಮೌಲ್ಯಮಾಪನ ಆಗುವುದು ಸಹಜ. ನಮ್ಮ ಹಿಂದೂ ಧರ್ಮದಲ್ಲಿ 'ಸ್ಮೃತಿ'ಗಳು (ಅರವತ್ತಕ್ಕೂ ಮೀರಿ ಬೇರೆ ಬೇರೆ ಸ್ಮೃತಿಗಳು ಇವೆ!) ಎಲ್ಲವೂ ಒಂದೇ ಕಾಲದಲ್ಲಿ ರಚಿತವಾದುವಲ್ಲ; ಕಾಲಾನುಕಾಲಕ್ಕೆ ಬೇರೆ ಬೇರೆ ಕಾಲಮಾನಗಳಲ್ಲಿ, ದೇಶದ ಬೇರೆ ಬೇರೆ ಪ್ರದೇಶದ ಜನರ ಶ್ರುತಿಸಮ್ಮತ ಆಚಾರಪದ್ಧತಿಗಳ ಪ್ರಮಾಣಗ್ರಂಥಗಳಾಗಿ ಅವು ತಲೆದೋರಿದವು.</p>
		<p>ಕ್ರೈಸ್ತ ಅನುಭಾವಿಗಳ ಪ್ರಭಾವ, ತಾನು ಆಕ್ರಮಿಸಿಕೊಳ್ಳುವ ಮುನ್ನ ಇರಾನ್ (ಆಗ ಅದು ಪರ್ಶಿಯಾ)ನಲ್ಲಿ ಬೇರೂರಿದ್ದ ಆಧ್ಯಾತ್ಮಿಕ ಪರಂಪರೆಯ ಪ್ರಭಾವ-ಇತ್ಯಾದಿಗಳಿಂದ ಉತ್ತೇಜಿತವಾದ ಚಿಂತಕರ ಒಂದು ವರ್ಗವು ಶಾಶ್ವತ ಮೌಲ್ಯಗಳೇ ಪ್ರಧಾನವಾದ ಇಸ್ಲಾಮಿನ 'ಶ್ರುತಿ'ಭಾಗವೇ ಧರ್ಮದ ಒಳತಿರುಳು ಎಂದು ಪ್ರತಿಪಾದಿಸತೊಡಗಿತು. ಮೆಸಪಟೋಮಿಯಾ ಇರಾನ್‍ನಲ್ಲಿ ಕಾಲಕ್ರಮೇಣ ಭಾರತದಲ್ಲಿ ಈ ಚಿಂತನೆ ಪುಷ್ಟಿಗೊಳ್ಳಲು ವಾತಾವರಣ ಹದವಾಗಿತ್ತು. ಆದರೆ, 'ಶ್ರುತಿ'ಯೊಂದಿಗೆ 'ಸ್ಮೃತಿ'ಯ ಭಾಗಕ್ಕೂ ನಿಷ್ಠೆಯನ್ನು ತೋರುತ್ತ, ಎರಡಕ್ಕೂ ಭೇದವೆಣಿಸದ, ಏನು ಸ್ವೀಕರಿಸಿದರೂ ಇಡಿಯಾಗಿಯೇ ಪರಿಗ್ರಹಿಸಬೇಕೆಂಬ ಮನೋಭಾವದ, 'ಶಾಸ್ತ್ರೀಯ ಇಸ್ಲಾಂ ಸಾಂಪ್ರದಾಯಿಕ'ರ ಕೆಂಗಣ್ಣಿಗೆ ಇವರು ಗುರಿಯಾಗಬೇಕಾಯಿತು; ಮುಚ್ಚು ಮರೆಯಲ್ಲಿ ಬೋಧನೆ ಶೋಧನೆ ಜೀವನ ನಡೆಸಬೇಕಾಯಿತು. ಪರಿವ್ರಾಜಕ ಪ್ರವೃತ್ತಿಯ ಈ ಅವಧೂತ ಮನೋಭಾವದ<BR/>ಸಂತರು ಛಲಬಿಡದೆ ಮುಂದುವರೆದರು. ಹೀಗೆ ಹುಟ್ಟಿತು- ಇಸ್ಲಾಂನ ಕಿಡಿಯಾಗಿ ಹೊರಹೊಮ್ಮಿದ ಸೂಫೀ ಪಂಥ.</p>
		<p>ಸೂಫೀ ಧರ್ಮ<em>(ತಸವ್ವುಫ್)</em>ದ ಮೂಲಸೆಲೆಗಳನ್ನು ಹೀಗೆ ಗುರುತಿಸಬಹುದು:</p>
		<p>ಚೆಲುವು: ಚೆಲುವೇ ದೇವರು. ಅವನು ಅನಂತ ಅಮಿತ ಸೌಂದರ್ಯ ರಾಶಿ ಎಂದು ಜಗತ್ತಿನ ಧರ್ಮಗ್ರಂಥಗಳು ಸಾರುತ್ತವೆ. ಒಲವೇ ಅವನ ಪೂಜೆ. ಪೂಜ್ಯ, ಪೂಜ್ಯಕ, ಪೂಜೆ-ಗಳಲ್ಲಿ ಅಭಿನ್ನತೆ ತಲೆದೋರುವ ಅವಸ್ಥೆಯಲ್ಲಿ, ಒಲವೇ ದೇವರು- ಎಂದೂ ಅವರು ಬಗೆಯುವುದುಂಟು. ದೇವರಲ್ಲಿ ಪ್ರೇಮಭಿಕ್ಷೆ ಬೇಡುವ ಸೂಫೀ ಭಕ್ತರ ಷೂೀಡಶೋಪಚಾರ ಪೂಜೆಯ ಕೈಕರ್ಯವೇ ಬೇರೆ ರೀತಿಯದು. ಹೋಲಿಕೆಗೆ ನೋಡಿ:</p>
		<p class="myquote">ಲೇಸು ಹಾಸು, ನೋಟವಾಭರಣ, ಆಲಿಂಗನ ವಸ್ತು,<br />ಚುಂಬನವಾರೋಗಣೆ, ಲಲ್ಲೆ ಮಾತು ತಾಂಬೂಲ,<br />ಲವಲವಿಕೆಯ ಅನುಲೇಪನವೆನಗೆ<br />ಚನ್ನಮಲ್ಲಿಕಾರ್ಜುನನ ಕೂಟ ಪರಮ ಸುಖವಯ್ಯ.<span class="num">||263||</span><sup><a epub:type="noteref" href="999-aside.xhtml#id-004-4">4</a></sup></p>
		<p>· ಸಹವಾಸ, ಸಖ್ಯ, ಸ್ನೇಹ, ಪ್ರೀತಿ, ಪ್ರೇಮ. ಹೀಗೆ ಹೆಜ್ಜೆ ಹೆಜ್ಜೆಗೆ ತೀಕ್ಷ್ಣತೆ ಮೇಲೇರುತ್ತಾ ದೇವರಿಗೂ ಸಾಧಕನಿಗೂ ನಂಟು ಬೆಳೆಯುತ್ತದೆ. ಇಲ್ಲಿ ತಾಳ್ಮೆಯ ಪಾತ್ರ ಮಹತ್ವದ್ದು: ತಾಳ್ಮೆಯ ಬಗ್ಗೆ ಸೂಫೀ ಸಂತ ಬಯಜಿ಼ದ್ ಅಲ್ ಬಿಸ್ತಮಿಯ ಮಾತನ್ನ ಕೇಳಿ:</p>
		<p class="myquote">ಪ್ರಭುವಿನಾಣತಿಯಂತೆ, ಅವನು ವಿಧಿಸುವ ಎಲ್ಲ<br />ಬೇಕು ಬೇಡದ ಕಟ್ಟಪ್ಪಣೆಯ ನೆರಳಲಿ ನಿಂತು<br />ತಾಳಿ ಬಾಳುವ ಮನದವನೆ ನಿಜದಿ ಸಂತ||<sup><a epub:type="noteref" href="999-aside.xhtml#id-004-5">5</a></sup></p>
		<p>· ರತಿ, ಪ್ರಣಯ, ಲೌಕಿಕ ಮತ್ತು ಅಲೌಕಿಕ ಸ್ತರದಲ್ಲಿ ರೂಪುಗೊಳ್ಳುತ್ತದೆ. ಉಲ್ಲಾಸ, ಆನಂದ, ಅಮೃತತ್ವದಲ್ಲಿ ಕೊನೆಗೊಳ್ಳುತ್ತದೆ.</p>
		<p>· ಪರಮಪ್ರೇಮಕ್ಕಾಗಿ ಆಲಂಬನಗಳ ಅವಶ್ಯಕತೆ ಬೀಳುತ್ತದೆ. ಸತ್ತ್ವಶುದ್ಧಿಗಾಗಿ ಉಪಚಾರಗಳ ಬಳಕೆಯಾಗುತ್ತವೆ. ಹಿತಮಿತವಾಗಿ ಮಾದಕದ್ರವ್ಯಗಳ ಬಳಕೆಗೆ ಅನುಮತಿ ದೊರಕುತ್ತದೆ, ಚುಂಬನ<em>(ಬೋಸ್),</em>ಆಲಿಂಗನ<em>(ವಸ್ಲ),</em>ರಾಗಾಲಾಪ<em>(ಸಮಾ),</em>ಉತ್ಸವ ನರ್ತನ<em>(ಹೆಗ್)</em>-ಇವುಗಳು ಸಹಜಸಾಧನಗಳಾಗಿ, ಮಾಧುರ್ಯ ಮತ್ತು ಮಾದನ ಭಾವಗಳಿಗೆ ಇಂಬುಗೊಡುತ್ತವೆ. ದೈವೀಪ್ರಜ್ಞೆ, ದೈವೀಪ್ರಸಾದ<em>(ಇಲಹಾಮ್)</em>ಮತ್ತು ದೈವೀ ಪರವಶತೆ<em>(ಹಾಲ್)</em>ಯ ಪರಮ ಗುರಿಯನ್ನು ಮುಟ್ಟಲು ಸೂಫಿ ಪ್ರಯತ್ನಿಸುತ್ತಾನೆ. ಸೂಫೀ ಪಂಥದ ಒಬ್ಬ ಶ್ರದ್ಧಾವಂತ ಯಾತ್ರಿಕನ ತೀರ್ಥಯಾತ್ರೆಯಲ್ಲಿ ಮುಖ್ಯವಾದ ಏಳು ಮಜಲು ಗಳನ್ನ ಹೀಗೆ ಬಣ್ಣಿಸಬಹುದು:</p>
		<p>· ತೀವ್ರ ಬಯಕೆ, ಕಾತರ, ಪ್ರತೀಕ್ಷೆ, ನಿರೀಕ್ಷೆ(ತಲಬ್). ದೇವರನ್ನು ಕಾಣುವ ಮತ್ತು ಅವನೊಡನೆ ಕೂಡುವ ಉತ್ಕಟ ಕಾಮನೆ. ಇದಕ್ಕಾಗಿ ಎಲ್ಲ ಪ್ರಾಪಂಚಿಕ ವಸ್ತು, ಸಂಬಂಧ ಮತ್ತು ವ್ಯವಹಾರಗಳ ಸಂಪೂರ್ಣ ತ್ಯಾಗ.</p>
		<p class="verse">ಜೋ ಮಜಾ಼ ಇನ್ತಿಜಾ಼ರ್ ಮೇ ದೇಖಾ|<br />ವೋ ನಹೀಂ ವಸ್ಲ್-ಎ-ಯಾರ್ ಮೇಂ ದೇಖಾ||</p>
		<p>ಅವನ ನಿರೀಕ್ಷೆಯಲ್ಲಿ ಸಿಗುವ ಆನಂದ,<br />(ಅವನು ಸಿಕ್ಕಾಗ ಆಲಂಗಿಸುವುದರಲ್ಲಿಲ್ಲ!)</p>
		<p class="quote-author">-ಎಂದಿದ್ದಾನೆ, ಒಬ್ಬ ಸೂಫೀ ಸಂತ.<sup><a epub:type="noteref" href="999-aside.xhtml#id-004-6">6</a></sup></p>
		<p>· ದಿವ್ಯ ಪ್ರೇಮ. ಅಚಲವಾದ ಪ್ರೀತಿ (ಇಷ್ಕ್). ಈ ಪ್ರೀತಿಯ ವೇದಿಕೆಯ ಮೇಲೆ ತನ್ನ ಸ್ಥಾನ, ಮಾನ, ಪುಣ್ಯ, ಭಾಗ್ಯ, ಕಲಿತ ವಿದ್ಯೆ, ಗಳಿಸಿದ ಜ್ಞಾನ- ಹೀಗೆ ವ್ಯಕ್ತಿಯ ವಿಶಿಷ್ಟ ಗುಣಗಳೆಲ್ಲ ಗೌಣವಾಗತೊಡಗಿ, ಕೊನೆಗೆ ಇವೆಲ್ಲಕ್ಕೂ ವಿದಾಯ ಹೇಳಿ, ಮರೆತುಬಿಡುವುದು. ಈ ಹಂತದಲ್ಲಿ, ವಿರಹ ಮತ್ತು ಅದರ ನೋವಿನಿಂದ ಬಳಲು ಸಿದ್ಧತೆ. ವಿರಹದ ತೀಕ್ಷ್ಣ ಅಭಿವ್ಯಕ್ತಿಗೆ ಹೋಲಿಕೆಯ ಉದಾಹರಣೆಯಾಗಿ ಅಕ್ಕನ ಈ ವಚನವನ್ನು ನೋಡಿ:</p>
		<p class="verse">ಕೂಡಿ ಕೂಡುವ ಸುಖದಿಂದ, ಒಪ್ಪಚ್ಚಿ ಅಗಲಿ,<br />ಕೂಡುವ ಸುಖ ಲೇಸು;<br />ಕೆಳದಿ, ಒಚ್ಚತ್ತಗಲದೆ ಕಾಣದಿರಲಾಚೆ;<br />ಎನ್ನ ದೇವ ಚನ್ನಮಲ್ಲಿಕಾರ್ಜುನನಗಲಿ<br />ಅಗಲದ ಸುಖವೆಂದಪ್ಪುದೋ <span class="num">||274||</span><sup><a epub:type="noteref" href="999-aside.xhtml#id-004-7">7</a></sup></p>
		<p>· ಜ್ಞಾನೋದಯ (ಮರಫ಼ತ್). ಚರಾಚರವಸ್ತುಗಳಲ್ಲಿ ಅವನನ್ನೇ ಕಾಣುವ, ಅವನ ಉಜ್ವಲ ದಿವ್ಯಪ್ರಭೆಯನ್ನೇ ಮನಗಾಣುವ ಅವಸ್ಥೆ. ಈ ಸ್ಥಿತಿಯಲ್ಲಿ ನಿದ್ರೆ ದೂರವಾಗುತ್ತದೆ, ತನ್ನ ಮೇಲೆ ತನಗೆ ಪರಿವೆಯಿಲ್ಲವಾಗುತ್ತದೆ, ಹತೋಟಿ ತಪ್ಪುತ್ತದೆ, ಏನೋ ಕಳೆದುಹೋದವರಂತೆ ದಿಢೀರನೆ ಅದು ಸಿಕ್ಕಂತೆ ಭಾಸ, ಪ್ರತಿಕ್ರಿಯಿಸುವ ಸ್ವಭಾವ ಮೂಡುತ್ತದೆ.</p>
		<p>· ಮಗ್ನತೆ, ತನ್ಮಯತೆ(ಇಸ್ತಫಾ಼್ರಕ್ ಅಥವಾ ಫ಼ದಾ) ಸಂಪೂರ್ಣ ದೈನ್ಯತಾ ಭಾವ ಎದ್ದು ತೋರುವ ಈ ಮಟ್ಟದಲ್ಲಿದ್ದಾಗ, ಕತ್ತಲಿನಲ್ಲಿದ್ದೇನೆ, ಕಳೆದು ಹೋಗಿರುವೆ, ನೆರವಿಗೆ ಬಾ- ಎಂದೆಲ್ಲ ಆರ್ತತೆಯಿಂದ ಕೋರುವ ಮತ್ತು ಕೂಗಿಕೊಳ್ಳುವ ಸಂಭಾವ್ಯತೆ. ಆರ್ತತೆಯ ಮೊರೆಗೆ ಉದಾಹರಣೆಯಾಗಿ ಅಕ್ಕನ ಈ ವಚನವನ್ನು ಹೋಲಿಸಿ ನೋಡಿ:</p>
		<p class="verse">ಆಲಿಸೆನ್ನ ಬಿನ್ನಪವ, ಲಾಲಿಸೆನ್ನ ಬಿನ್ನಪವ, ಪಾಲಿಸೆನ್ನ ಬಿನ್ನಪವ,<br />ಏಕೆನ್ನ ಮೊರೆಯ ಕೇಳೆಯಯ್ಯಾ ತಂದೆ?<br />ನೀನಿಲ್ಲದೆ ಮಾತಿಲ್ಲ, ಮಾತಿಲ್ಲ, ನೀನೇ ಎನಗೆ ಗತಿ,<br />ನೀನೇ ಎನಗೆ ಮತಿಯಯ್ಯಾ, ಚನ್ನಮಲ್ಲಿಕಾರ್ಜುನಯ್ಯ<span class="num">||37||</span><sup><a epub:type="noteref" href="999-aside.xhtml#id-004-8">8</a></sup></p>
		<p>· ತಲ್ಲೀನತೆ, ಐಕ್ಯತಾಭಾವ (ತೌಹೀದ್). ದೇವರಿಗೂ ಭಕ್ತನಿಗೂ ಪ್ರತ್ಯೇಕತಾಭಾವ ಮರೆಯಾಗುತ್ತಾ ಹೋಗುತ್ತದೆ. ಇಬ್ಬರೂ ಬೇರೆ ಅಲ್ಲ- ಎಂಬುದು ಮನವರಿಕೆ ಆದೊಡನೆ,<strong>ನಾನು</strong>ಅಳಿಸಿಹೋಗುತ್ತೇನೆ,<strong>ಅವನು</strong>ಮಾತ್ರ ಉಳಿಯುತ್ತಾನೆ. ಹೋಲಿಕೆಗೆ ಆಚಾರ್ಯ ಶ್ರೀ ಶಂಕರರ ಮನೋಭಾವವನ್ನು ನೋಡಿ:</p>
		<p class="verse">ಸತಿ ಅಪಿ ಭೇದಾಪಗಮೇ, ನಾಥ ತವ ಅಹಮ್,<br />ನ ಮಾಮಕೀನಸ್ ತ್ವಮ್|<br />ಸಾಮುದ್ರೋ ಹಿ ತರಂಗಃ,<br />ಕ್ವಚನ ಸಮುದ್ರೋ ಹಿ ತಾರಂಗಃ||<sup><a epub:type="noteref" href="999-aside.xhtml#id-004-9">9</a></sup></p>
		<p>· ನಿಬ್ಬೆರಗು, ಅಚ್ಚರಿ, ಅತ್ಯಾಶ್ಚರ್ಯ, ವಿಸ್ಮಯ (ಹೈರಾತ್). ದೇವರನ್ನು ಧಿಡೀರನೆ ಕಂಡವ, ಅನುಭವಿಸಿದವನು ಬೆಬ್ಬೆರಗಾಗುತ್ತಾನೆ, ಮೂಕವಿಸ್ಮಿತನಾಗುತ್ತಾನೆ, ಕೂಗಿಕೊಳ್ಳುತ್ತಾನೆ. ಭಗವದ್ಗೀತೆಯಲ್ಲಿ ವಿಶ್ವರೂಪ ದರ್ಶನವಾದಾಗ, ಅರ್ಜುನ ಕೂಗಿಕೊಂಡಿದ್ದೂ ಈ ಸ್ಥಿತಿಯಲ್ಲೇ:</p>
		<p class="verse">ಹಿಂದೆಂದೂ ಕಾಣದುದ ಕಂಡು ತಣಿದಿಹೆನು;<br />ಅಂತೆ ಮನ ಭಯದಿಂ ತಲ್ಲಣಿಸುತಿಹುದು|<br />ನಿನ್ನ ಆ ರೂಪವನೆ ದೇವಾ, ತೋರಯ್ಯ<br />ಕರುಣಿಸೈ ದೇವೇಶ ಜಗನ್ನಿವಾಸ||<sup><a epub:type="noteref" href="999-aside.xhtml#id-004-10">10</a></sup></p>
		<p class="quote-author">-ಪುತಿನ</p>
		<p>ಇದು ನಿದ್ರಾಭ್ರಮಣ ಸ್ಥಿತಿಯಲ್ಲ, ಆದರೂ ನಿದ್ದೆಯಲ್ಲಿ ಇದ್ದಂತೆ ಇರುತ್ತಾನೆ, ಓಡಾಡುತ್ತಾನೆ, ಮಾತನಾಡುತ್ತಾನೆ.</p>
		<p>· ಆನಂದಪರವಶತೆ, ಭಾವೋನ್ಮಾದ, ಪರಮಾನಂದ, ಸಾಯುಜ್ಯ, (ಫ಼Åಕ್ರ್‍ವಾ ಫ಼ನಾ) ದೇಹ ಪರಿಜ್ಞಾನದ ಸಂಪೂರ್ಣ ನಾಶ, ಭಗವಂತನಲ್ಲಿ ಸೇರಿ ಹೋಗುವ ಭಾವ, ಸಮಾಧಿಸ್ಥಿತಿ. ಇದೇ ಸೂಫೀ ಸಂತನ ಪರಮೋಚ್ಚ ಗುರಿ.</p>
		<section class="level2 numbered" id="id-004.1">
			<h2 class="level2-title" epub:type="title">ಪ್ರೇಮ, ಸ್ವರ್ಗ ಮತ್ತು ದೇವರು:</h2>
			<p>ಪ್ರೇಮ ಮತ್ತು ಸ್ವರ್ಗಗಳ ವೈರುಧ್ಯಗಳ ಬಗ್ಗೆ ಕೆಲವು ಕುತೂಹಲಕಾರಕ, ಚಮತ್ಕಾರಕ ಮಾತುಗಳನ್ನ ನಾವು ಸೂಫೀ ಸಂತರ ಮಾತುಗಳಲ್ಲಿ ಕಾಣುತ್ತೇವೆ. ಉದಾಹರಣೆಗಾಗಿ ಕೆಲವು ಆಯ್ದ ಆಣಿಮುತ್ತುಗಳು:</p>
			<p>ಸೂಫೀ ಸಂತ ಬಯಜಿ಼ದ್ ಅಲ್ ಬಿಸ್ತಮಿ ಹೇಳುತ್ತಾನೆ: ಪ್ರೇಮವೇ ತುಂಬಿರುವವರಿಗೆ ಸ್ವರ್ಗವೇತಕೆ ಬೇಕು? ಸಾಕ್ಷಾತ್ಕಾರದ ಪರಮಾನಂದ, ಭಾವೋನ್ಮಾದ (ಎಕ್ಸ್‍ಟಸಿ)ವೇ ಸ್ವರ್ಗ: ಸ್ವರ್ಗವೆಂದರೆ ದೇವರಲ್ಲವೇ? ಅಲ್ಲ, ಎನ್ನುತ್ತಾರೆ ಸೂಫೀ ಸಂತರು. ಅಲ್ ಫ಼ಜûಲಿಯ ಪ್ರಕಾರ, ''ಮೊದಲು ನೆರೆಮನೆಯಾತ; ಆಮೇಲೆ [ಬೇಕೇನು?] ಅವನ ಮನೆ!''<sup><a epub:type="noteref" href="999-aside.xhtml#id-004-11">11</a></sup></p> (ನಾವರಸಬೇಕಾದದ್ದು ಮುಖ್ಯವಾಗಿ ದೇವರನ್ನ,ಸ್ವರ್ಗವನ್ನಲ್ಲ!- ಎಂಬ ಭಾವ.)
			<p>· ಒಂದು- ಅವನೇ ಬೇಕೆಂದಿಲ್ಲ; ಅವನ ಹೆಸರೇ ಸಾಕು. (ನೆನಪಿಸಿಕೊಳ್ಳಿ: ನೀನ್ಯಾಕೋ ನಿನ್ನ ಹಂಗ್ಯಾಕೋ; ನಿನ್ನ ನಾಮದ ಬಲವೊಂದಿದ್ದರೆ ಸಾಕು!)</p>
			<p>· ಎರಡು- ಅವನ ನಿರೀಕ್ಷೆಯಲ್ಲಿ ಸಿಗುವ ಆನಂದ, ಅವನು ಸಿಕ್ಕಾಗ ಆಲಂಗಿಸುವುದರಲ್ಲಿಲ್ಲ! (ಜೋ ಮeóÁ ಇನ್ತಿeóÁರ್ ಮೇಂ. ದೇಖಾ| ವೋ ನಹೀವಸ್ಲ್-ಎ-ಯಾರ್ ಮೇಂ. ದೇಖಾ||-ಇದನ್ನು ಈಗಾಗಲೇ ನೋಡಿದ್ದೇವೆ.)</p>
			<p>· ಮೂರು-ಅವನೇ ಸಿಕ್ಕ ಮೇಲೆ ಇನ್ನು ಸ್ವರ್ಗದ ಹಂಗೇಕೆ?</p>
			<p>· ನಾಲ್ಕು- ಅವನಿಗೂ ಮತ್ತು ಸ್ವರ್ಗಕ್ಕೂ ಏನಿದೆ ವ್ಯತ್ಯಾಸ? (ಎಷ್ಟೊ ಬಾರಿ ಸ್ವರ್ಗವೆಂದಾಗ ನೀನೇ ಅಲ್ಲವೇ? ಈ ಪದ್ಯ ನೋಡಿ: ಸ್ವರ್ಗ ನೀಗದ ದುಃಖ, ಇಳೆಯೊಳಗೆಲ್ಲಿದೆ? ಹೇಳಿ!)</p>
			<p>· ಐದು- ಕೈವಲ್ಯ, ಮುಕ್ತಿ, ಮೋಕ್ಷ, ಬಿಡುಗಡೆ, ಸಾಯುಜ್ಯ, ನಿರ್ವಾಣ, ಸಮಾಧಿಸ್ಥಿತಿ- ಇವೆಲ್ಲ ಪದಗಳು ಸ್ವರ್ಗ ಸೇರುವುದು ಎಂಬುದಕ್ಕೆ- ಎಂದ ಮೇಲೆ, ಇವೇ ಪದಗಳು ಅವನಲ್ಲಿ ಕೂಡುವುದು- ಎಂದೂ ಹೇಳುವುದಾದರೆ, ಸ್ವರ್ಗಕ್ಕೂ ದೇವರಿಗೂ ಇನ್ನೆಲ್ಲಿದೆ ವ್ಯತ್ಯಾಸ?)</p>
			<p>ಸೂಫೀ ಸಂತರ ಮಾರ್ಗದರ್ಶನದಲ್ಲಿ ಶ್ರದ್ಧೆ ಮತ್ತು ನಿಷ್ಠೆಯುಳ್ಳವರು ಯಾರು ಬೇಕಾದರೂ ಗುರಿ ಮುಟ್ಟಬಹುದು. ಪಶ್ಚಾತ್ತಾಪ, ತಾಳ್ಮೆ, ಕೃತಜ್ಞತೆ, ವಿಶ್ವಾಸ, ದೈನ್ಯತೆ, ವೈರಾಗ್ಯ, ದೇವರ ಮೇಲೆ ಸಂಪೂರ್ಣ ಅವಲಂಬನೆ, ಉತ್ಕಟಪ್ರೇಮ, ಅವನೊಡನೆ ಮಿಲನ- ಹೀಗೆ ಮೆಟ್ಟಲು ಮೆಟ್ಟಲಾಗಿ ಮೇಲೇರಬಹುದು ಎನ್ನುತ್ತಾರೆ, ರಾಬಿಯಾ ಅಂತಹ ಆ ಸಂತರು. ಲಲ್ಲಳನ್ನು ಕಾಶ್ಮೀರದ ರಾಬಿಯಾ ಎನ್ನುವುದಕ್ಕೆ ಈ ನಿಲುವುಗಳಲ್ಲಿನ ಸಾಮ್ಯಗಳೇ ದಿಕ್ಸೂಚಿಗಳು.</p>
			<p class="vertical-delimiter"/>
			<p>ಯಾರೀ ರಾಬಿಯಾ? ಕ್ರಿ.ಶ. 742 ರಲ್ಲಿ ಇದ್ದ ಒಬ್ಬ ಅನುಭಾವಿ ಇವಳು. ಇಸ್ಲಾಮಿನ ಬಗ್ಗೆ ಇವಳದು ಅಚಲ ನಿಷ್ಠೆ. ಆದರೆ, ಭಗವಂತನ ಬಗ್ಗೆ ಇವಳು ತಳೆದಿದ್ದ ಭಾವನೆಗಳು ಅಂದಿನ ಸಾಮಾನ್ಯ ಜನರ ನಿಲುವಿಗಿಂತ ವಿಭಿನ್ನವಾಗಿಯೂ, ಬಹಳ ಮುಂದುವರಿದವೂ, ದೇಶ ಕಾಲಗಳನ್ನು ಮೀರಿದವುಗಳೂ ಆಗಿದ್ದವು. ಹಾಗಾಗಿ ಕೆಲವು ಸಂಪ್ರದಾಯವಾದಿಗಳ ಕೆಂಗಣ್ಣಿಗೆ ಅವಳು ಗುರಿಯಾಗಿದ್ದಳು ಎಂಬುದು ಸಹಜವೇ.</p>
			<p>ಅವಳ ಬಗ್ಗೆ, ಜೀವನ ವೃತ್ತಾಂತದ ಬಗ್ಗೆ ವಿವರಗಳು ಸಾಕಷ್ಟಿಲ್ಲವಾದರೂ ಅವಳ ಹೆಸರಲ್ಲಿರುವ ಸೂಕ್ತಿಗಳಿಂದ ರಾಬಿಯಾಳ ಒಂದು ಚಿತ್ರಣ ನಮಗೆ ದೊರಕುತ್ತದೆ. ರಾಬಿಯಾ ಒಬ್ಬಳು ದಾಸಿಯಂತೆ ನಡೆದುಕೊಳ್ಳುತ್ತಾಳೆ. ತನ್ನನ್ನು ಅಲ್ಲಾಹ್‍ನ ಪತ್ನಿಯೆಂದು ಹೇಳಿಕೊಳ್ಳುತ್ತಿದ್ದಳು. ಅಂದರೆ ಅವಳು ಭಗವಂತನ ಪ್ರಿಯ ಸತಿ. ಅವಳ ಒಂದು ವಿರಹೋದ್ಗಾರ ಹೀಗಿದೆ:</p>
			<p class="myquote">ಮಿನುಗುತಿವೆ ಆಗಸದಿ ಚುಕ್ಕೆಗಳು, ನಾಥ;<br /> ಇಲ್ಲಿ ಮುಚ್ಚಿವೆ ಜನರ ಕಣ್ಣಾಲಿಗಳು ತೂಗಿ;<br /> ಅರಮನೆಯ ಕದ ಮುಚ್ಚಿ ಆರಿದೆ ಒಳಮನೆ ದೀಪ,<br /> ಇಹನಲ್ಲ ಅಲ್ಲಿ ನಲ್ಲೆಯೊಡನೆ ಕೂಡಿ ಒಂದಾಗಿ;<br /> ನಡೆವೆನೀ ಪರಿ ಸಾಗಿ; ಯಾರಿಲ್ಲ, ನಾನಿಲ್ಲಿ ಒಬ್ಬಂಟಿ-<br /> ಇಲ್ಲ, ಹಾಗಲ್ಲ, ನೀನು ನನ್ನೊಡನಿರುವೆ, ಅಲ್ಲಿದ್ದೇ ತಾಗಿ.<sup><a epub:type="noteref" href="999-aside.xhtml#id-004-12">12</a></sup></p>
			<p>ಅಯ್ಯಾ ನೀ ಮೆಚ್ಚಿದರೆ ಮೆಚ್ಚು, ಮೆಚ್ಚದಿದ್ದರೆ ಮಾಣು, ನೀನು ನನ್ನವನಾಗದೆ ನಾನು ಇರಲಾರೆ- ಎನ್ನುವ ಅರೇಬಿಯಾದ ಈ ಅಕ್ಕನನ್ನು ನೋಡಿ:</p>
			<p class="myquote">ನನ್ನೊಲವು ಎನ್ನಿನಿಯ, ಎರಡು ಅಲುಗಿನ ಕತ್ತಿ,<br />-ಒಂದು ಬದಿ ಬರಿ ಸ್ವಾರ್ಥ, ಆ ಅತ್ತ ಪರಮಾರ್ಥ<br /> ನಿನ್ನನಲ್ಲದೆ ಬೇರೆ ಯಾರನೂ ಬಯಸೆ, ನೀನೇ ಬೇಕು;<br /> ನನ್ನ ಕಣ್ಣನು ತೆರೆಸೋ, ನಿನ್ನನಲ್ಲಿ ನಾ ತುಂಬಿಕೊಳುವೆ-<br /> ಒಂದಾಗಿ ಬಿಡುವೆನೋ ನಿನ್ನ ಕುಡಿನೋಟದೊಂದೆಸಳೇ ಸಾಕು!<br /> ಮೈ ಮನದ ಕಣಕಣವ ನನ್ನದೆಲ್ಲವ ನಿನಗೀವೆ ಕಣೋ,<br /> ಇತ್ತು, ನಿನ್ನಲ್ಲಿ ನಾ ಸಂಪೂರ್ಣ ಲೀನಗೊಳಬೇಕು!<sup><a epub:type="noteref" href="999-aside.xhtml#id-004-13">13</a></sup></p>
			<p>ತೇನ ವಿನಾ ತೃಣಂ ಅಪಿ ನ ಚಲತಿ|| ಅವನಿಚ್ಛಿಸದೆ ಹುಲ್ಲುಕಡ್ಡಿಯೂ ಅಲುಗಾಡದು- ಎಂಬ ನಂಬಿಕೆ ರಾಬಿಯಾ ಮಾತಲ್ಲಿ ಅಡಗಿದೆ. ಅಷ್ಟೇ ಅಲ್ಲ, ಇನ್ನೂ ಒಂದು ಹೆಜ್ಜೆ ಮುಂದೆ ಸಾಗಿದ್ದಾಳೆ, ರಾಬಿಯಾ.</p>
			<p class="myquote">ಬೇಕೆಂದು ನಾ ಬಲು ಬಯಸಿದುದು ಏನೋ ಒಂದು,<br /> ಹಾಗೇ ಆಗಲಿ, ಸಿಗಲಿ- ಎಂದವನಿಚ್ಛೆಯೂ ಅದಕಿಲ್ಲದಿರೆ,<br /> ಆಗುವುದೇ ಇಲ್ಲ ಅದು; ಇರಲಿ, ಇನ್ನೊಂದಿದೆ ಕೊರಗು,<br /> ಅವನ ನಂಬದೆ 	, ಬೇಕಿತ್ತೆ ಅದು ಚದುರೆ?<sup><a epub:type="noteref" href="999-aside.xhtml#id-004-14">14</a></sup></p>
			<p> ಪಶ್ಚಾತ್ತಾಪದ ಬಗ್ಗೆ, ಭಗವದನುಗ್ರಹದ ಬಗ್ಗೆ ಎಲ್ಲ ಸಂತರೂ ಹೇಳಿದ್ದನ್ನೇ  ಇವಳೂ ಅಷ್ಟೇ ಸ್ಪಷ್ಟವಾಗಿ, ನೀನು ನಿಮಿತ್ತ ಮಾತ್ರ ಎಂಬುದನ್ನು ಹೀಗೆ ಹೇಳುತ್ತಾಳೆ:</p>
			<p class="myquote">ಬಳಿ ಬಂದವರಲ್ಲೊಬ್ಬ ಅವಳ ಕೇಳಿದನಂತೆ:<br />ಹೇಳು, ರಾಬಿಯಾ, ಇಹುದು ನನದೊಂದು ಪ್ರಶ್ನೆ:<br />ನೆನೆದು ಮಾಡಿದ ತಪ್ಪ, ಬೇಗೆಯಲ್ಲಿರೆ, ಬೇಡಿದರೆ,<br />ನನ್ನ ಆ ತಪ್ಪನೊಪ್ಪಿಕೊಳ್ಳುವನು ತಾನೆ, ಅಲ್ಲ?<br />ಆಗ ಹೇಳಿದಳಂತೆ: ಇಲ್ಲ, ನೋಡು, ಅದು ಹಾಗಲ್ಲ;<br />ನಿನ್ನತ್ತ ಅವ ತಿರುಗಿದರೆ ಮಾತ್ರ, ನೀನವನತ್ತ ತಿರುಗಬಲ್ಲೆ!<sup><a epub:type="noteref" href="999-aside.xhtml#id-004-15">15</a></sup></p>
			<p class="vertical-delimiter"/>
			<p>ಸಮಾಧಿಸ್ಥಿತಿಗೆ ತಲುಪಿದ ಸೂಫೀ ಸಂತರ ಅನುಭಾವೀ ಮಾತುಗಳು ಕೆಲವೊಮ್ಮೆ ಉಳಿದೆಲ್ಲ ಸಾಧನಗಳ, ಗುರುವಿನ ಮಾರ್ಗದರ್ಶನವೂ ಸೇರಿ, ಎಲ್ಲ ಗೌಣವಾಗಿ ಬಿಡುತ್ತವೆ. ಅಂಥವನು ಹೇಳುತ್ತಾನೆ (ಸ್ವಾರಸ್ಯವಿರುವುದು ಮೂಲ ಫಾರಸಿಯಲ್ಲೇ, ಅದನ್ನೇ ನೋಡೋಣ):</p>
			<p class="myquote">ಗಾಯಬ್ ಹೋ ಜೋ ಖುದಾ ಸೇ, ಆಲಂ ಹೈ ಉಸ ಕೋ ಹೂ ಂ. ಕಾ|<br />ಅನಾನಿಯತ್ ಹೈ ಜಿಸ್ ಮೇ ಂ. ,  . ಮೌಕಾ ನಹೀ ಂ. ಹೈ ತೂ ಕಾ||<br /> ದೇವರಿಂದಲೇ ದೂರ, ಅವನ ಕಳೆದುಕೊಂಡವನ<br />ಎದೆ ಮಿಡಿದು ಹೇಳಿತು: ಇದ್ದಾನೆ ಅವ ಇಲ್ಲೇ ಎಲ್ಲೋ;<br />ಕಂಡವನು ತನ್ನಲ್ಲೇ ಒಲವಿನೊಡೆಯನ ಚೆನ್ನಿಗನ <br />ಹೇಳುವನು: ದೇವರವನಲ್ಲ, ನೀನೂ ಅಲ್ಲ, ಆ ಅವನು ನಾನೇ!<sup><a epub:type="noteref" href="999-aside.xhtml#id-004-16">16</a></sup></p>
			<p class="quote-author">-ಎಂಬುದು ಒಬ್ಬ ಸೂಫಿಯ ಸಂತನ ಹಾಡು.</p>
			<p class="verse">ಜಹೀದೇ ಗುಮ್‍ರಾಹ್ ಕೇ ಮೈಂಕಿಸ್ ತರಾಹ್ ಹಮ್‍ರಾಹ್ ಹೂ ಂ<br />ವೋ ಕಹೇ ಅಲ್ಲಾಹ್ ಹೈ, ಔ ಮೈ ಂ ಕಹೂ ಂ ಅಲ್ಲಾಹ್ ಹೂ ಂ||</p>
			<p class="myquote">ತಾನೆ ಜಾಡು ತಪ್ಪಿದ ಕುರುಡ ಕತ್ತಲಲಿ ತಡಕಾಡುತಿಹ<br />ನನಗೇನ ಅವನ ಜೊತೆ, ಯಾವ ದಾರಿ ಅವ ತೋರಿಯಾನ?<br />ದೇವರಿಹನೆಂದು ಬಡಬಡಿಸುತಿಹ ಅವನ ಬಿಟ್ಟು ಬಿಡಿ ಅತ್ತ,<br />ದೇವರಾಗಿಹೆನೆಂದು ನಾ ಬಲ್ಲೆ, ಅನುಭವಿಸುತಿರುವೆ ಅದನ.<sup><a epub:type="noteref" href="999-aside.xhtml#id-004-17">೧೭</a></sup></p>
			<p class="quote-author">-ಇದು ಇನ್ನೊಬ್ಬ ಸೂಫಿಸಂತನ ಮಾತು.</p>
			<p class="vertical-delimiter"/>
			<p class="verse">ಅಸ್ತಿ ಬ್ರಹ್ಮ ಇತಿ ಚೇದ್ ವೇದ, ಪರೋಕ್ಷಂ ಜ್ಞಾನಂ ಏವ ತತ್|<br />ಅಸ್ಮಿ ಬ್ರಹ್ಮ ಇತಿ ಚೇದ್ ವೇದ, ಅಪರೋಕ್ಷ ತತ್ ತು ಕಥ್ಯತೇ||</p>
			<p class="myquote">ದೇವರಿದ್ದಾನೆಂದು ತಿಳಿದಿರೆ ನೀವು? ಆ ನಿಲುವು ತಳೆದಿಹಿರೇನು?<br />ನಿಮಗದು ದೃಷ್ಟಿಗಳವಡದ ಪರೋಕ್ಷಜ್ಞಾನ|<br />ಅವನೇ ತಾನೆಂದು ತಿಳಿದಿರೇ ನೀವು? ಬಗೆದು ಅನುಭವಿಸಿದಿರೇನು?<br />ಅದೆ ಇಂದ್ರಿಯಾತೀತ ಅಪರೋಕ್ಷ ಜ್ಞಾನ||<sup><a epub:type="noteref" href="999-aside.xhtml#id-004-18">೧೮</a></sup></p>
			<p class="quote-author">-ಎಂದಿಲ್ಲವೇ ಬಲ್ಲವರು?</p>
			<p>ಸಾಕ್ಷಾತ್ಕಾರದ ಉನ್ಮತ್ತತೆ (ಪರಮಾನಂದ) ಯ ಬಗ್ಗೆ ಒಂದು ಮಾತು. ಈ ಅವಸ್ಥೆಗೆ ತಲುಪಿದ ಮನ್‍ಸೂರ್‍ಲ್ಲಾಲ್ ಹಲ್ಲಜ್ ನಂತೆ, ನಾನೇ ಸತ್ಯ! (ಅಲ್ ಹಕ್) ಎಂದು ಉದ್ಗರಿಸಬಹುದು. ಅವನೇ ಹೇಳುತ್ತಾನೆ: ಪ್ರೇಮಿ, ಪ್ರೇಯಸಿ (ಪ್ರೇಮಿ) ಮತ್ತು ಪ್ರೇಮ ಮೂರೂ ಒಂದಾಗುವ ಮಟ್ಟ ಮುಟ್ಟಿರುವಾಗ ಕೂಡಿಕೆಯಾಗಲೀ ಬೇರ್ಪಡಿಸುವುದಾಗಲೀ ಪ್ರಶ್ನೆಯೇ ಏಳದಲ್ಲ. ಈಗ ದೈನ್ಯ ಭಾವದಿಂದ ದೇವರನ್ನ ಭಕ್ತ ಮುಕ್ತ ಕಂಠದಿಂದ ಸ್ತುತಿಸತೊಡಗುತ್ತಾನೆ. ಇಲ್ಲವೇ ಸೂಫಿ ಕಣ್ಣೀರತೊಡಗುತ್ತಾನೆ. ಮೌನವಾಗಿಬಿಡುತ್ತಾನೆ.<sup><a epub:type="noteref" href="999-aside.xhtml#id-004-19">೧೯</a></sup></p>
			<p class="vertical-delimiter"/>
			<p><strong><em>ಆಕರ ಮತ್ತು ಪರಾಮರ್ಶನ ಗ್ರಂಥಗಳು:</em></strong></p>
			<p><strong>೧. ಭಗವಾನ್ ದಾಸ್, ಡಾ|,<em>ಎಸೆನ್ಷಿಯಲ್ ಯೂನಿಟಿ ಆಫ್ ಆಲ್ ರಿಲಿಜಿಯನ್ಸ್,</em>ಭಾರತೀಯ ವಿದ್ಯಾಭವನ, ಮುಂಬಯಿ-೦೭, ೧೯೯೦</strong></p>
			<p><strong>೨. ಕೃಷ್ಣಮೂರ್ತಿ, ಮ.ಸು. ಡಾ|,<em>ಸೂಫೀ ಪ್ರೇಮ ಕಾವ್ಯ,</em>ಪ್ರಸಾರಾಂಗ, ಮೈಸೂರು ವಿಶ್ವವಿದ್ಯಾನಿಲಯ, ಮೈಸೂರು, ೧೯೯೫</strong></p>
			<p><strong>೩. ಬಂಕಿ ಬಿಹಾರಿ<em>ಅವರ ಸೂಫೀ ಮಿಸ್ಟಿಕ್ಸ್ ಅಂಡ್ ಯೋಗೀಸ್ ಆಫ್ ಇಂಡಿಯಾ</em>, ಭಾರತೀಯ ವಿದ್ಯಾಭವನ, ಮುಂಬಯಿ-೦೭, ೧೯೬೨</strong></p>
			<p><strong>೪. ಡಾ| ರೋಮಾ ಚೌಧುರಿ ಅವರ<em>ರಾಬಿಯಾ</em>ಲೇಖನ,<em>ವಿಮೆನ್ ಸೇಂಟ್ ಆಫ್ ಈಸ್ಟ್ ಎಂಡ್ ವೆಸ್ಟ್,</em>ಪುಟ ೨೬೦-೨೭೦, ವೇದಾನ್ತ ಪ್ರೆಸ್, ಹಾಲಿವುಡ್, ಕ್ಯಾಲಿಫೋರ್ನಿಯಾ, ೧೯೭೯</strong></p>
			<p><strong>೫.<em>ಮಹಾದೇವಿಯಕ್ಕನ ವಚನ-ಚಿಂತನ,</em>(ಸಂ. ಜಗದ್ಗುರು ಶ್ರೀ ಅನ್ನದಾನೀಶ್ವರ ಮಹಾಸ್ವಾಮಿ), ಜಗದ್ಗುರು ಶ್ರೀ ಶಿವರಾತ್ರೀಶ್ವರ ಗ್ರಂಥ ಮಾಲೆ, ಮೈಸೂರು, ೨೦೦೧</strong></p>
			<p><strong>೬. ಡಾ| ಎಚ್. ತಿಪ್ಪೇರುದ್ರಸ್ವಾಮಿ,<em>ವಚನಗಳಲ್ಲಿ ವೀರಶೈವಧರ್ಮ,</em>ಡಿವಿಕೆ ಮೂರ್ತಿ ಪ್ರಕಾಶಕರು, ಮೈಸೂರು-೦೪, ೧೯೯೭</strong></p>
			<p><strong>೭. ಡಾ| ಎಚ್. ತಿಪ್ಪೇರುದ್ರಸ್ವಾಮಿ,<em>ಶೂನ್ಯಸಂಪಾದನೆ,</em>ಡಿವಿಕೆ ಮೂರ್ತಿ ಪ್ರಕಾಶಕರು, ಮೈಸೂರು-೦೪, ೧೯೯೮</strong></p>
			<p><strong>೮. ಡಾ| ಎಚ್. ತಿಪ್ಪೇರುದ್ರಸ್ವಾಮಿ,<em>ಶರಣರ ಅನುಭಾವ ಸಾಹಿತ್ಯ,</em>ಡಿವಿಕೆ ಮೂರ್ತಿ ಪ್ರಕಾಶಕರು, ಮೈಸೂರು-೦೪, ೧೯೯೮</strong></p>
			<p><strong>೯. ಭಟ್, ವಿ. ಎಮ್,<em>ಯೋಗಿಕ್ ಪವರ್ಸ್ ಎಂಡ್ ಗಾಡ್ ರಿಯಲೈಜೇ಼ಷನ್,</em>ಭಾರತೀಯ ವಿದ್ಯಾಭವನ, ಮುಂಬಯಿ-೦೭, ೧೯೬೪</strong></p>
		</section>
	</section>
</body>
</html>
