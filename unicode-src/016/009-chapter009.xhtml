<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ನಮ್ಮ ಕಾಶ್ಮೀರ</title>
	<link rel="stylesheet" type="text/css" href="css/style.css" />
</head>
<body class="maintext">
<section class="level1 numbered" epub:type="chapter" role="doc-chapter" id="id-00">
		<h1 class="level1-title" epub:type="title"><span class="num">೦</span> :: </h1>
<p>೦೯ :: ಕಾಶ್ಮೀರಿಗಳ ಮದುವೆ</p>
<p>ಯಾವುದೇ ಒಂದು ಪ್ರದೇಶದ ಸಂಸ್ಕೃತಿಯ ವೈಶಿಷ್ಟ್ಯವನ್ನು ಬಹುಬೇಗ ಗುರುತಿಸಲು ಸುಲಭ ಸಾಧನವೊಂದು ನಿಮಗೆ ಬೇಕೇ? ತೆಗೆದುಕೊಳ್ಳಿ, ಅದು - ಅಲ್ಲಿ ನಡೆಯುವ 'ಮದುವೆ'! ಯಾವ ಜನಾಂಗವನ್ನೇ ತೆಗೆದುಕೊಳ್ಳಿ, ಯಾವ ದೇಶವನ್ನೇ ತೆಗೆದುಕೊಳ್ಳಿ, ಯಾವ ಕಾಲವನ್ನೇ ತೆಗೆದುಕೊಳ್ಳಿ, 'ಮದುವೆ' ಎಂಬುದು ನಾಗರಿಕ ಜೀವನದ ಒಂದು ಅತಿ ಮುಖ್ಯ ಘಟ್ಟ ಮತ್ತು ಮುಖ್ಯ 'ಸಂಸ್ಕಾರ'. ಕ್ಷೇತ್ರಗಣಿತದ ಪರಿಭಾಷೆಯಲ್ಲಿ ಹೇಳುವುದಾದರೆ: ಜನಾಂಗ, ದೇಶ ಮತ್ತು ಕಾಲ- ಈ ಮೂರು ಅಂಗಗಳು ನಾಗರಿಕತೆಯ ಮೂರು ಆಯಾಮಗಳು(ಡೈಮೆನ್‍ಶನ್ಸ್). ಸಾಂಸ್ಕೃತಿಕ ಜೀವನದ ಕ್ಷೇತ್ರದಲ್ಲಿ ಒಂದು ನಿರ್ದಿಷ್ಟ ಬಿಂದುವನ್ನು ಗುರುತಿಸಲು ಈ ಮೂರೂ ಆವಶ್ಯಕ ಸಮನ್ವಯಾಂಶಗಳು (ಕೋ-ಆರ್ಡಿನೇಟ್ಸ್). ಈ ಕಾರಣಕ್ಕೇನೇ 'ಮದುವೆ' ಎಂಬ ಆ 'ಬಿಂದು'ವನ್ನು ಹಿಗ್ಗಿಸಿದಾಗ (ಜ಼ೂಂ'ಮಾಡಿದಾಗ) ನಮಗೆ ಗೋಚರಿಸುವುದೇನು? ಆ ಜನಾಂಗ-ದೇಶ-ಕಾಲದ ರೀತಿ-ನೀತಿಗಳನ್ನ, ಒಳಗೊಂಡ ಜನರೆಲ್ಲರ ಸ್ಥಾನ-ಮಾನ ಹಾಗೂ ಪರಸ್ಪರ ಸಂಬಂಧವೆಲ್ಲವನ್ನ ನಮ್ಮ ಮುಂದೆ ಚಿತ್ರೀಕರಿಸುವ ಒಂದು ಬಣ್ಣ ಬಣ್ಣದ ಪಟ.</p>
<p>ಭಾರತದಲ್ಲಿ ಹಿಂದೂಧರ್ಮಾವಲಂಬೀ ಜನರಲ್ಲಿ, ಬೇರೆ ಜನಾಂಗ ಗಳಲ್ಲಿದ್ದಂತೆ, ಕೆಲವು ಕಾರಣಗಳಿಗಾಗಿ ಬೇರೆ ಜನಾಂಗಗಳ ದೃಷ್ಟಿಗೂ ಮೀರಿ, 'ಮದುವೆ' ಎಂಬುದು ಒಂದು ಮುಖ್ಯ ಜೀವನ-ಘಟ್ಟ. ಹುಟ್ಟಿನಿಂದ ಸಾವಿನವರೆಗೆ ಹಲವಾರು (ಪ್ರಧಾನವಾಗಿ ಹದಿನಾರು) 'ಸಂಸ್ಕಾರ'ಗಳನ್ನು ಅನೂಚಾನವಾಗಿ ಹಿಂದೂಗಳು ಆಚರಿಸುತ್ತಾ ಬಂದಿದ್ದರೂ, ಕಾಲ-ಪ್ರದೇಶಗಳನ್ನು ಅನುಸರಿಸಿ, ಕೆಲವು ಮುಖ್ಯ, ಇನ್ನಿತರವು ಅಮುಖ್ಯವಾಗಿ ಗೊಂದಲವಾಗಿರುವುದುಂಟು. ಅಲ್ಲಲ್ಲಿನ ಪದ್ಧತಿಗಳು 'ಸಂಸ್ಕಾರ'ದ ವಿಧಿ-ನಿಷೇಧಗಳೊಂದಿಗೆ ಒಳಹೊಕ್ಕು, ಒಟ್ಟಾರೆ ನೋಡುವ ಕಣ್ಣಿಗೆ ಇನ್ನಷ್ಟು ಗೊಂದಲದ ಹೋಮಧೂಮವನ್ನು ಕವಿಯುವಂತೆ ಮಾಡಿರುವುದೂ ಉಂಟು!</p>
<p>ಬಹಳ ದಿನಗಳ ಹಿಂದೆ, ವೇದಗಳ ಕಾಲ ಎಂದು ಯವ ಪ್ರಾಚೀನಕಾಲವನ್ನು ಪರಿಗಣಿಸಬಹುದೋ ಆಗ ಈ ವಿವಾಹ ಸಂಸ್ಕಾರ ಕೆಲವೇ ಕೆಲವು ಅಂಗಗಳನ್ನು ಒಳಗೊಂಡಿತ್ತು ಎಂದು ಸಂಶೋಧಕರ ಮತ. ಆಮೇಲೆ ನೋಡಿ ಈ ಮೂಲನದಿಗೆ</p>


<br /> ನಮ್ಮ ಕಾಶ್ಮೀರ<br /> ೧೦೭</p>
<p>ವಿವಿಧ ಪದ್ಧತಿಗಳ ಉಪನದಿಗಳು ಬಂದು ಸೇರುತ್ತಾ ಹೋಗಿ ಹರಿವ ನದಿ ಕಾಲಕ್ರಮೇಣ ಎಷ್ಟು ಅಗಲ ಆಳವಾಗಿ ಹೋಗಿದೆಯೆಂದರೆ ನಂಬಲಸಾಧ್ಯವಾಗಿ ಬಿಟ್ಟಿದೆ. ಡಾ| ಬೈದ್ಯನಾಥ ಸರಸ್ವತಿ ಎಂಬುವರು ಭಾರತದ ಬೇರೆ ಬೇರೆ ಪ್ರದೇಶಗಳಲ್ಲಿ, ವಿವಿಧ ಪದ್ಧತಿಗಳಿಗೆ ಅನುಗುಣವಾಗಿ, ಹಿಂದೂ ವಿವಾಹದ ಬೇರೆ ಬೇರೆ ಅಂಗಗಳನ್ನೂ, ಅದಕ್ಕೆ ಸಂಬಂಧಿಸಿದ ಶಾಸ್ತ್ರಾಧಾರದ ವಿವಿಧ ಅಂಗಗಳನ್ನೂ ವಿವರಿಸಿದ್ದಾರೆ.<sup><a epub:type="noteref" href="999-aside.xhtml#id-009-01">೧</a></sup>>ಈ ಶಾಸ್ತ್ರಾಧಾರಗಳಲ್ಲಿ ನಾಲ್ಕು ವೇದಗಳು, ಅವುಗಳ ಆರಣ್ಯಕಗಳು, ಬ್ರಾಹ್ಮಣಗಳು (ತೈತ್ತಿರೀಯ, ಶತಪಥ ಇತ್ಯಾದಿ), ಗೃಹ್ಯಸೂತ್ರಗಳು (ಆಶ್ವಲಾಯನ, ಬೌಧಾಯನ, ಆಪಸ್ತಂಬ, ಹಿರಣ್ಯಕೇಶೀ, ಪಾರಸ್ಕರ, ಗೋಭಿಲ ಇತ್ಯಾದಿ), ಕಾತ್ಯಾಯನ ಶ್ರೌತ ಸೂತ್ರ, ಆಪಸ್ತಂಬೀಯ ಮಂತ್ರ ಪಾಠ ಮುಂತಾದವು ಸೇರಿವೆ.ಈ ಲೇಖಕರು ತಮ್ಮ ಸಂಪ್ರಬಂಧಕ್ಕೆ ಆರಿಸಿಕೊಂಡಿರುವ ಸೀಮಿತ ಪ್ರದೇಶಗಳು ಕೆಲವು; ಉಳಿದ ಇನ್ನಿತರ ಪ್ರದೇಶಗಳ, ಒಳನಾಡಿನ ಪದ್ಧತಿಗಳನ್ನು ಗಮನಕ್ಕೆ ತೆಗೆದುಕೊಂಡರೆ, ಈ ಪಟ್ಟಿ ಇನ್ನೂ ದೊಡ್ಡ ಗಂಗಾನದಿಯಾಗಿ ಹರಿಯುತ್ತದೆ. ಈಗ ದಕ್ಷಿಣ ಕ್ಯಾಲಿಫೋರ್ನಿಯಾದಲ್ಲಿ ಇರುವ ಶ್ರೀಮತಿ ಶಶಿಕಲಾ ಚಂದ್ರಶೇಖರ ಅವರು ತಮ್ಮ ಕನ್ನಡ ಎಂ.ಎ. ವ್ಯಾಸಂಗದ ಅಂಗವಾಗಿ ಸಂಶೋಧಿಸಿದ 'ಒಕ್ಕಲಿಗರಲ್ಲಿ ಮದುವೆ' ಸಂಪ್ರಬಂಧವು ಕನ್ನಡ ನಾಡಿನ ಹಳೆಯ ಮೈಸೂರಿನ ಜನರ ರೀತಿ-ರಿವಾಜುಗಳ ಮೇಲೆ ಕ್ಷ-ಕಿರಣಗಳನ್ನು ಬೀರುತ್ತದೆ.<sup><a epub:type="noteref" href="999-aside.xhtml#id-009-02">೨</a></sup></p>
<p class="vertical-delimiter" />
<p>ಗೃಹ್ಯಸೂತ್ರಗಳಲ್ಲೂ ಸ್ಮೃತಿಗಳಲ್ಲೂ ಹೇಳುವ ರೀತಿ ನಮ್ಮಲ್ಲಿ ಮದುವೆಗಳು ಎಂಟು ಬಗೆ:<sup><a epub:type="noteref" href="999-aside.xhtml#id-009-03">೩</a></sup></p>

<p>೧.ಬ್ರಾಹ್ಮ ವಿವಾಹ:ಕುಲಶೀಲಸಂಪನ್ನನಾದ ಯುವಕನಿಗೆ ಚಿನ್ನಾಭರಣ ಅಲಂಕೃತೆಯಾದ ಸುಯೋಗ್ಯ ಕನ್ಯೆಯನ್ನು ನೀಡಿ, ಹೋಮ-ಪ್ರಾರ್ಥನೆಗಳೊಡನೆ ವಿವಾಹ ಮಾಡುವುದು.</p>
<p>೨.ದೈವ ವಿವಾಹ:ಯಜ್ಞಮಾಡುತ್ತಾ ಋತ್ವಿಕನಿಗೆ ಸಾಲಂಕೃತಳಾದ ಕನ್ಯೆಯನ್ನು ನೀಡುವುದು.</p>
<p>೩.ಆರ್ಷ ವಿವಾಹ:ವಧುವಿನ ತಂದೆಯು ವರನಿಂದ ಒಂದು ಅಥವಾ ಎರಡು ಗೋವುಗಳನ್ನು ಪಡೆದು, ಅನಂತರದಲ್ಲಿ ವರನಿಗೆ ಕನ್ಯೆಯನ್ನು ಕೊಡುವುದು.</p>
<p>೪.ಪ್ರಾಜಾಪತ್ಯ ವಿವಾಹ:'ಇವಳೊಡನೆ ಕೂಡಿ ಧರ್ಮವನ್ನು ಆಚರಿಸು'-ಎಂದು ಹೇಳಿ, ಪ್ರಜಾಧರ್ಮಪಾಲನೆಯನ್ನು ಬಯಸಿ, ಕನ್ಯೆಯನ್ನು ವರನಿಗೆ ವಿಧಿಯುಕ್ತವಾಗಿ ನೀಡುವುದು.</p>




<p>೫.ಅಸುರ ವಿವಾಹ:ಹಣವನ್ನು ಪಡೆದುಕೊಂಡು, ಕನ್ಯೆಯನ್ನು ಕೊಡುವುದು.೬.ಗಾಂಧರ್ವ ವಿವಾಹ:ವಧೂವರರು ಪರಸ್ಪರ ಪ್ರೀತಿಯಿಂದ ಪ್ರಣಯಿಗಳಾಗಿ ವಿವಾಹಿತರಾಗುವುದು.</p>
<p>೭.ರಾಕ್ಷಸ ವಿವಾಹ:ಯುದ್ಧದಿಂದ ಇಲ್ಲವೇ ಬಲಾತ್ಕಾರದಿಂದ ಕನ್ಯೆಯನ್ನು ಅಪಹರಿಸಿಕೊಂಡು ಹೋಗಿ ಮದುವೆಯಾಗುವುದು.</p>
<p>೮.ಪೈಶಾಚ ವಿವಾಹ:ಕನ್ಯೆಯು ನಿದ್ದೆ ಮಾಡುತ್ತಿದ್ದಾಗ, ಅಥವಾ ಕಪಟ ಉಪಾಯಗಳಿಂದ ಅವಳನ್ನು ವಶಮಾಡಿಕೊಂಡು ಅವಳೊಡನೆ ಶರೀರ ಸಂಬಂಧ ಬೆಳಸುವುದು.<sup><a epub:type="noteref" href="999-aside.xhtml#id-009-04">೪</a></sup></p>
<p class="vertical-delimiter" />
<p>'ಮದುವೆ' ಎಂದೊಡನೆ ಕನ್ನಡ ಕಾವ್ಯಾಭ್ಯಾಸಿಗಳಿಗೆ ಥಟ್ಟನೆ ಹೊಳೆಯುವ ಸಂದರ್ಭಗಳ ಒಂದು ವಿಹಂಗಮ ನೋಟವನ್ನು ಶ್ರೀ ಜಿ.ಪಿ.ರಾಜರತ್ನಂ ಅವರು ತಮ್ಮ 'ಸಪ್ತಪದಿ ಎಂಬ ವಿವಾಹ ಮಂಗಲ'<sup><a epub:type="noteref" href="999-aside.xhtml#id-009-05">೫</a></sup>ದಲ್ಲಿ ಕೊಟ್ಟಿದ್ದಾರೆ.</p>
<p>ಈ ಸಂದರ್ಭಗಳು ಯಾವುವೆಂದರೆ: ವಧುವನ್ನು ಬೇಡಿ ಬರುವಂತೆ ಆಪ್ತರನ್ನು ಕಳಿಸುವ ಉದಾಹರಣೆಗೆ, ಹನ್ನೆರಡನೆಯ ಶತಮಾನದ ಕವಿ ಹರಿಹರನ 'ಗಿರಿಜಾ ಕಲ್ಯಾಣ'ದಲ್ಲಿ ಬರುವ ಶ್ರೀ ಪಾರ್ವತೀ-ಪರಮೇಶ್ವರರ ವಿವಾಹ;<sup/>ಗಂಡಿನ ತಂದೆ ಹೆಣ್ಣಿನ ತಂದೆಯಲ್ಲಿ ಮದುವೆಯ ಪ್ರಸ್ತಾಪ ಮಾಡುವಸಲುವಾಗಿ, ಹತ್ತನೆಯ ಶತಮಾನದ ಪಂಪನು ತನ್ನ ಮಹಾಕಾವ್ಯ 'ಆದಿಪುರಾಣ'ದಲ್ಲಿ ಚಿತ್ರಿಸಿರುವ ಶ್ರೀಮತಿ ವಜ್ರ ಜಂಘ್ಹರ ವಿವಾಹ;<sup/>ವಿವಾಹ ಮಂಟಪದ ವರ್ಣನೆಗೆ ಹನ್ನೆರಡನೆಯ ಶತಮಾನದ ರುದ್ರಭಟ್ಟನ 'ಜಗನ್ನಾಥ ವಿಜಯ'ದಲ್ಲಿ<sup/>ಬರುವ ಶ್ರೀ ರುಕ್ಮಿಣೀ-ಕೃಷ್ಣ ವಿವಾಹ; ವರನ ಮಂಗಳಾಚರಣಕ್ಕೆ ಅದೇ 'ಜಗನ್ನಾಥ ವಿಜಯ' ಮತ್ತು 'ಆದಿಪುರಾಣ';<sup/>ವಧುವಿನ ಮಂಗಳಾಲಂಕಾರಕ್ಕೆ, ಸುಮಾರು ಹನ್ನೊಂದನೆಯ ಶತಮಾನದ ನಾಗಚಂದ್ರನ 'ರಾಮಚಂದ್ರಚರಿತ ಪುರಾಣ'ದಲ್ಲಿನ ಶ್ರೀ ಸೀತಾರಾಮರ ವಿವಾಹ;<sup/>ಹತ್ತನೆಯ ಶತಮಾನದ ಕವಿ ಪಂಪನ 'ವಿಕ್ರಮಾರ್ಜುನ ವಿಜಯ'ದಲ್ಲಿ ವರ್ಣಿತವಾದ ಸುಭದ್ರಾ-ಅರ್ಜುನರ ವಿವಾಹ;<sup/>ಬಾಗಿಲು ತಡೆದ ವಿವರಗಳಿಗೆ, ಹದಿನಾರನೆಯ ಶತಮಾನದ ಕವಿ ರತ್ನಾಕರವರ್ಣಿಯ 'ಭರತೇಶ ವೈಭವ'ದಲ್ಲಿ ಕಾಣುವ ಸುಭದ್ರಾದೇವಿ-ಭರತರ ವಿವಾಹ;<sup/>ಹದಿಮೂರನೆಯ ಶತಮಾನದ ಆಂಡಯ್ಯನ 'ಕಬ್ಬಿಗರ ಕಾವ'ದ ರತಿ-ಮನ್ಮಥರ ಮನೆವಾರ್ತೆ;<sup/>ಹೆತ್ತವರ ಹಿತವಚನಕ್ಕೆ ಹನ್ನೆರಡನೆಯ ಶತಮಾನದ ಅಗ್ಗಳ ಕವಿಯ 'ಚಂದ್ರಪ್ರಭ ಪುರಾಣ'<sup/>- ಹೀಗೆ ಅಲ್ಲಿ ಆಣಿ ಮುತ್ತುಗಳು ಇವೆ.</p>
<p>ಕನ್ನಡನಾಡಿನಲ್ಲಿ ಮದುವೆಯ ಪದ್ಧತಿಗಳ ಮೇಲೆ ಬೆಳಕು ಚೆಲ್ಲುವ ಈ<br /> ವರ್ಣನೆಗಳನ್ನು ಓದಿ, ಭಾರತದ ಬೇರೆ ಬೇರೆ ಪ್ರದೇಶಗಳ ಪದ್ಧತಿಗಳಿಗೆ ಅವನ್ನು ಹೋಲಿಸಬಹುದು; ಕಾಶ್ಮೀರದ ಪದ್ಧತಿಗಳಿಗೆ ಕೂಡ.</p>
<p class="vertical-delimiter" />
<p>ಕಾಶ್ಮೀರದ ಜನರ ಮದುವೆಯಲ್ಲಿ, ಭಾರತದ ಬೇರೆ ಪ್ರದೇಶಗಳ ಹಿಂದೂಗಳಲ್ಲಿದ್ದಂತೆ ಪಾಣಿಗ್ರಹಣಕ್ಕೂ, ಸಪ್ತಪದಿಗೂ ಮಹತ್ವವಿದೆ. ಇವೆರಡು ಮದುವೆಯ ಮುಖ್ಯ ಘಟ್ಟಗಳೆಂದು ಹಲವು ಜನರ ಮತ.<sup/>ಪಾಣಿಗ್ರಹಣದ ವೇಳೆಯಲ್ಲಿ ವಧೂವರರ ಸಂಭಾಷಣೆ ತುಂಬಾ ಕಾವ್ಯಮಯವಾದದ್ದು. ಆ ಮಂತ್ರಗಳ ಭಾವಾನುವಾದವನ್ನು ಪರಾಂಬರಿಸಿ:</p>

<p>ವಧುವಿಗೆ ವರನ ಬೆಣ್ಣೆಯ ಮಾತು</p>

<p>ವಧು, ನೀನು ಬೆಳೆವಾಗ ಶುಚಿಗೆ ಆದ್ಯತೆಯಿತ್ತೆ-</p>
<p>ಹುಡುಗಿ, ನಿನ್ನನು 'ಸೋಮ' ವರಿಸಿದನು ಆಗ;</p>
<p>ದಿನ ಕಳೆದು, ದನಿಯೊಡೆದು, ಕೊಟ್ಟೆ ಶೃಂಗಾರಕೆ ಮನವ-</p>
<p>ತರುಣಿ, ನಿನ್ನನಾವರಿಸದನು 'ಗಂಧರ್ವ' ಆಗ;</p>
<p>ಪುಟಿದು ಚೈತನ್ಯದ ಬೆಂಕಿ, ಪ್ರೀತಿ ಪ್ರೇಮದ ಸೆಳೆತ-</p>
<p>ಯುವತಿ, ನಿನ್ನ ಮೈಯುಂಡಾಯ್ತು, 'ಅಗ್ನಿ' ಆಗ;</p>
<p>ಇದೋ 'ನರ'ನು ಬಂದಿರುವ,</p>
<p>ನಿನ್ನೆದುರು ನಿಂದಿರುವ,</p>
<p>ಸರದಿಯಲಿ ನಾಲ್ಕರವ-</p>
<p>ನೀ ಆ ಮೂವರ ಒಡವೆ ಎನುವರೇನು?</p>
<p>ನನಗಾಗಿ ರೂಪಿಸಿದ, ಮುಡುಪಾಗಿ ಕಾದಿರುವ,</p>
<p>ಪುಟವಿಟ್ಟ ಚಿನ್ನದ ಕೊಡುಗೆ ನೀ-</p>
<p>ಎನುವೆ ನಾನು!<sup><a epub:type="noteref" href="999-aside.xhtml#id-009-06">೬</a></sup> </p>
<p class="vertical-delimiter" />
<p>ಎಲ್ಲಿ ಎಲ್ಲಿರುವನ್'ಎಂದು ಸುತ್ತಲೂ ಅರಸುತ್ತಿದ್ದೆಯಲ್ಲವೆ ನೀನು?-</p>
<p>ಅವನು ನಾನು ನಾನೆ!</p>
<p>ಎಲ್ಲಿ ಎಲ್ಲಿರುವಳ್'ಎಂದು ಎತ್ತೆತ್ತಲೋ ಹುಡುಕುತ್ತಿದ್ದೆನಲ್ಲವೆ ನಾನು?-</p>
<p>ಆ ಅವಳು ನೀನು ನೀನೆ!</p>
<p>ನಾ ಸ್ವರ್ಗ, ನೀ ಭೂಮಿ; ಋಕ್ ನೀನು, ನಾ ಸಾಮ;</p>
<p>ಗೀತ ನೀನಾದರೆ, ನಾ ಮಧುರ ಸಂಗೀತ;</p>
<p>ನಾ ಮನಸು, ಮಾತು ನೀ; ನಾ ದೀಪ, ನೀ ಬೆಳಕು;</p>

/>
<p>ಹೂವು ನಾನಾದರೆ, ಅದರಂದ ನೀ ಮಕರಂದ-ಬಾ ಕೂಡಿ ಸಾಗೋಣ, ನಲಿದೊಲಿದು ಬೆಳೆಯೋಣ,</p>
<p>ಸಂತತಿಯ ಬೆಳೆಸೋಣ, ಸ್ವರ್ಗಸುಖ ಮನದಣಿಯೆ</p>

<p>ಸವಿದು ಬಾಳೋಣ!<sup><a epub:type="noteref" href="999-aside.xhtml#id-009-07">೭</a></sup></p>


<p>೧ ಡಾ| ಬೈದ್ಯನಾಥ ಸರಸ್ವತಿ, 'ಬ್ರಾಹ್ಮಿನಿಕ್ ರಿಚುಯಲ್ ಟ್ರಡಿಷನ್ಸ್ ಇನ್ ದ ಕ್ರುಸಿಬಲ್ ಆಫ್ ಟೈಂ', ಇಂಡಿಯನ್ ಇನ್ಸ್ಟಿಟ್ಯೂಟ್ ಆಫ್ ಅಡ್ವಾನ್‍ಸ್ಡ್ ಸ್ಟಡೀಸ್, ಸಿಮ್ಲಾ ಪ್ರಕಾಶನ, ೧೯೭೭; ಇದರಲ್ಲಿ ಅವರು ಹಿಂದೂ ವಿವಾಹದ ನೂರಾ ಇಪ್ಪತ್ತೊಂದು (೧೨೧) ಬೇರೆ ಬೇರೆ ಅಂಗಗಳನ್ನೂ, ಅದಕ್ಕೆ ಸಂಬಂಧಿಸಿದ ಶಾಸ್ತ್ರಾಧಾರದ ನೂರಾ ಹದಿನೈದು (೧೧೫) ಆಕರಗಳನ್ನೂ (ಪರಿಶಿಷ್ಟ, ಪುಟಗಳು ೨೩೦-೨೮೯ರಲ್ಲಿ) ವಿವರಿಸಿದ್ದಾರೆ.</p>
<p>೨ ಇದು ಭಾಗಶಃ 'ಅಮೆರಿಕನ್ನಡ'ದ 'ಮದುವೆ' ಪತ್ರಿಕೆಯಲ್ಲಿ ಪ್ರಕಟವಾಗಿದೆ.</p>
<p>೩ ಬ್ರಾಹ್ಮೋ ದೈವಸ್ ತಥೈವ ಆರ್ಷಃ, ಪ್ರಾಜಾಪತ್ಯಸ್ ತಥಾ ಅಸುರಃ| ಗಾನ್ಧರ್ವೋ ರಾಕ್ಷಸಶ್ ಚೈವ ಪೈಶಾಚಶ್ ಚ ಅಷ್ಟಮೋ ಅಧಮಃ|| ಮನು ೩:೨೧</p>
<p>೪ ನೋಡಿ: ಎದುರ್ಕಳ ಕೆ.ಶಂಕರನಾರಾಯಣ ಭಟ್, 'ಹಿಂದೂ ಧರ್ಮದ ಪರಿಚಯ', ಶ್ರೀರಾಮಕೃಷ್ಣ ಪ್ರಕಾಶನ, ಭಾಗಮಂಡಲ, ೧೯೫೫.</p>
<p>೫ ಶ್ರೀ ಜಿ.ಪಿ.ರಾಜರತ್ನಂ, 'ಸಪ್ತಪದಿ ಎಂಬ ವಿವಾಹ ಮಂಗಲ', ಸತ್ಯಶೋಧನ ಪ್ರಕಟನ ಮಂದಿರ, ೧೯೫೧.</p>
<p>೬ ಸೋಮಃ ಪ್ರಥಮೋ ವಿವಿಧೇ, ಗನ್ಧರ್ವೋ ವಿವಿಧ ಉತ್ತರಃ| ತೃತೀಯೋ ಅಗ್ನಿಷ್ಟೇ ಪತಿಸ್ ತುರೀಯಸ್ ತೇ ಮನುಷ್ಯಜಃ|| ಸೋಮೋ ದದದ್ ಗನ್ಧರ್ವಾಯ, ಗನ್ಧರ್ವೋ ದದದ್ ಅಗ್ನಯೇ| ರಯಿಂ ಚ ಪುತ್ರಾಶ್ ಚ ಅದಾದ್ ಅಗ್ನಿರ್ ಮಹ್ಯಂ ಅಥೋ ಇಮಾಂ|| -ಋಗ್ವೇದ ೧೦:೮೫:೪೦-೪೧</p>
<p>೭ ಅಮೋ'ಹಂ ಅಸ್ಮಿ, ಸಾ ತ್ವಂ; ದ್ಯೌರ್ ಅಹಂ, ಪೃಥಿವೀ ತ್ವಂ; ಸಾಮಾಹಂ, ಋಕ್ ತ್ವಂ-ತಾವೇಹಿ, ವಿವಾಹಾವಹೈ, ಸಹರೇತೋ ದಧಾವಹೈ ಪ್ರಜಾಂ ಪ್ರಜನಯಾವಹೈ, ಪುತ್ರಾನ್ ವಿಂದಾವಹೈ...|| -ಹಿರಣ್ಯಕೇಶೀ ಗೃಹ್ಯಸೂತ್ರ, ಪಾರಸ್ಕರ ಗೃಹ್ಯಸೂತ್ರ; ಇನ್ನಿತರ ಗೃಹ್ಯಸೂತ್ರಗಳು

</section>
</body>
</html>
