<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ನಮ್ಮ ಕಾಶ್ಮೀರ</title>
	<link rel="stylesheet" type="text/css" href="css/style.css" />
</head>
<body class="maintext">
<section class="level1 numbered" epub:type="chapter" role="doc-chapter" id="id-00">
		<h1 class="level1-title" epub:type="title"><span class="num">೦</span> :: </h1>
೧೪ :: ನೀರಾಜನ ವಿಧಿ</p>
<p>ಸಾಮಾನ್ಯವಾಗಿ ಮನೆಯಲ್ಲೂ ದೇವಸ್ಥಾನಗಳಲ್ಲೂ ದೇವರ ಮುಂದೆ ಎತ್ತುವ<em>ಆರತಿ</em>ಗೆ ಸಂಸ್ಕೃತದಲ್ಲಿ<em>ನೀರಾಜನ</em>ಎಂಬ ಪದ ಬಳಕೆಯಲ್ಲಿದೆ. ಬಹಳ ಹಿಂದೆ ಈ ರೀತಿ ಬೆಳಗಿದ ದೀಪವನ್ನ ಮುಖದೆದುರು ಎತ್ತಿ ಸುತ್ತುವುದು ಒಂದು ಬಗೆಯ ಶುದ್ಧೀಕರಣದ ಪವಿತ್ರೀಕರಣದ ಸಂಸ್ಕಾರರೂಪದ ಸಂಪ್ರದಾಯವೇ ಆಗಿತ್ತು.</p>
<p>ನವವಧೂವರರಿಗೆ, ವಿಜಯಯಾತ್ರೆಗೆ ಹೊರಡುವ ಯೋಧರಿಗೆ, ಗೆದ್ದು ಬಂದ ರಾಜರಿಗೆ ಮತ್ತು ಏನಾದರೂ ವಿಶೇಷ ಸಾಧಿಸಿದ ಜನನಾಯಕರಿಗೆ ಈ ರೀತಿ ದೀಪದ ಆರತಿ ಬೆಳಗುವುದು ಸಂಪ್ರದಾಯವಾಗಿತ್ತು. ಇದಲ್ಲದೆ ರಾಜಲಾಂಛನಗಳಿಗೂ, ಸಾರ್ವಭೌಮತ್ವದ ಗುರುತುಗಳಾದ ಪಟ್ಟದ ಕುದುರೆಗಳು, ಪಟ್ಟದ ಆನೆಗಳು ಮತ್ತು ಆಯುಧಗಳಿಗೂ ಈ ಬಗೆಯ ದೀಪದಾರತಿಯ ವಿಶೇಷ ಪೂಜೆ ಬಳಕೆಯಲ್ಲಿತ್ತು. ಕಾಶ್ಮೀರದಲ್ಲಂತೂ ಇದಕ್ಕೊಂದು ಪ್ರಮುಖ ಸ್ಥಾನವಿತ್ತು. ಈ ನೀರಾಜನವಿಧಿಯ ಹುಟ್ಟು ಬೆಳವಣಿಗೆಯ ಬಗ್ಗೆ ಒಂದು ಅಧ್ಯಯನವನ್ನು ಈಗ ಮಾಡೋಣ<sup><a epub:type="noteref" href="999-aside.xhtml#id-014-01">೧</a></sup>. ಈ ಲೇಖನದ ಕೊನೆಯಲ್ಲಿ, ಅಡಿಟಿಪ್ಪಣಿಯಲ್ಲಿ ಕೊಟ್ಟಿರುವ ಆಕರಗಳ ಪಟ್ಟಿಯಲ್ಲಿ ಕೆಲವು ಮುಖ್ಯವಾದುವನ್ನು ಆಧರಿಸಿ ನಾವು ಈ ನೀರಾಜನ ವಿಧಿಯ ಆಚರಣೆಯ ಒಂದು ಕ್ರಮವನ್ನು ಪುನಾರಚಿಸಲೂ ಬಹುದು.</p>
<p class="vertical-delimiter" />
<p>ಕಾಳಿದಾಸನ<em>ರಘುವಂಶ</em>ದಲ್ಲಿ ಈ ವಿಶೇಷ ವಿಧಿಯ ಪ್ರಸ್ತಾಪ ಬರುತ್ತದೆ. ರಘು ಮಹಾರಾಜ ದಿಗ್ವಿಜಯಕ್ಕೆ ಹೊರಟಿದ್ದಾನೆ. ಅದಕ್ಕೆ ನಾಂದಿಯಾಗಿ ರಾಜಧಾನಿಯಲ್ಲಿ ಮಾಡಿದ್ದೇನು? ಕವಿ ಹೇಳುತ್ತಾನೆ<sup><a epub:type="noteref" href="999-aside.xhtml#id-014-02">೨</a></sup>:</p>
<p> ನೀರಾಜನವಿಧಿಯಿಂದ ಕುದುರೆಗಳನ್ನು ಪೂಜಿಸುತ್ತಾ, ವಿಧಿವತ್ತಾಗಿ ಅಗ್ನಿಯಲ್ಲಿ ಹವಿಸ್ಸನ್ನು ಸಮರ್ಪಿಸುತ್ತಿದ್ದಾಗ ಅಗ್ನಿಕೊಂಡದ ಜ್ವಾಲೆ ಪ್ರದಕ್ಷಿಣಪೂರ್ವಕವಾಗಿ ತಿರುಗಿದ್ದು ಹೇಗಿತ್ತಪ್ಪಾ ಅಂದರೆ, ಅದು ರಾಜನಿಗೆ ಹಸ್ತಲಾಘವಕೊಡುತ್ತಾ ಜಯವನ್ನು ಕೋರುತ್ತಿತ್ತೋ ಏನೋ ಎನ್ನುವಂತಿತ್ತು!</p>
<p>ಇಲ್ಲಿ<em>ವಾಜಿ</em>ಅಂದರೆ ಕುದುರೆಯೊಂದೇ ಅಲ್ಲ, ಪಟ್ಟದ ಆನೆಯೂ ಸೇರಿದೆ ಎಂದುಕೊಳ್ಳಬಹುದು. ಏಕೆಂದರೆ, ಕಾಮಂದಕ<em>ನೀತಿ ಶಾಸ್ತ್ರ</em>ದಲ್ಲಿ<sup><a epub:type="noteref" href="999-aside.xhtml#id-014-03">೩</a></sup>ಹೇಳುವ,</p>
  
<p>ನಮ್ಮ ಕಾಶ್ಮೀರ<br /> ೧೩೧<h೬>ಸೈನಿಕರನ್ನ ಕುದುರೆಗಳನ್ನ ಮತ್ತು ಆನೆಗಳನ್ನ ವಿಧಿಪೂರ್ವಕವಾಗಿ ಬೆಳಗುವ ವಿಧಿಯೂ ಇದೇ.<em>ಕುದುರೆ</em>ಅಂದಾಗ ರಣತೇಜಿ ಪ್ರಾಣಿಯನ್ನು ಪೂಜಿಸುತ್ತಾರೆಂದು ಮುಜಗರಪಡುವುದು ಬೇಡ, ಅದು ಹೇಳಿ ಕೇಳಿ<em>ಶಕ್ತಿ</em>ಯ ಸಂಕೇತ, ''ಯಾ ದೇವೀ ಸರ್ವಭೂತೇಷು ಚೇತನಾ ಇತಿ ಅಭಿಧೀಯತೇ'', ಅಂದರೆ, ಎಲ್ಲಾ ಜೀವಿಗಳಲ್ಲೂ 'ಚೈತನ್ಯ' ಎಂದು ಯಾವಳು ಹೇಳಿಸಿಕೊಳ್ಳುತ್ತಾಳೋ, ಮತ್ತು ''ಶಕ್ತಿ-ರೂಪೇಣ ಸಂಸ್ಥಿತಾ''<sup><a epub:type="noteref" href="999-aside.xhtml#id-014-04">೪</a></sup>><sup/>ಅಂದರೆ, ಯಾರು ಎಲ್ಲೆಡೆಯಲ್ಲೂ ಶಕ್ತಿರೂಪದಲ್ಲಿ ನೆಲಸಿದ್ದಾಳೋ, ಅಲ್ಲಿ ಆ ಅಧಿಷ್ಠಾತ್ರೀ ದೇವಿಯನ್ನು ಮುಮ್ಮಡಿ ನಾಲ್ಮಡಿ ನಮಸ್ಕರಿಸುವುದು, ಅಡಿಗೆರಗುವುದು. ನಮ್ಮನ್ನು ಪವಿತ್ರಗೊಳಿಸುವಂತೆ ಜ್ಞಾನದ ಗಣಿ ಸರಸ್ವತಿಯನ್ನ ಬೇಡಿಕೊಳ್ಳುವಾಗಲೂ ಹಾಗೆಯೇ, ''ಅವಳು ಶಕ್ತಿಸಂಪನ್ನೆ''-ಎಂದು ತಾನೇ?<sup><a epub:type="noteref" href="999-aside.xhtml#id-014-05">೫</a></sup>ಇಲ್ಲಿ ಇನ್ನೊಂದು ಮಾತು: ಮೊನ್ನೆ ಮೊನ್ನೆಯವರೆಗೂ ನಾವು ಬಲವನ್ನು ಅಳೆಯುತ್ತಿದ್ದ ಮಾನದಂಡ<em>ಅಶ್ವಶಕ್ತಿ</em>ಯೇ ಆಗಿರಲಿಲ್ಲವೇ?</p>
<p>ಯಾವುದಾದರೂ ದಂಡೆಯಾತ್ರೆಗೆ ಹೋಗುವ ಮುನ್ನ ರಾಜರು ಆಚರಿಸುತ್ತಿದ್ದ ಈ ನೀರಾಜನ ವಿಧಿಯಲ್ಲಿ ಯೋಧರಿಗೂ ಸೈನ್ಯದ ಕುದುರೆ ಮತ್ತು ಆನೆಗಳಿಗೂ, ಜೊತೆಗೆ ಎತ್ತು ಒಂಟೆ ಮೊದಲಾದ ಪ್ರಾಣಿಗಳಿಗೂ ವಿಶೇಷ ರೀತಿಯಲ್ಲಿ ಆರತಿಗಳನ್ನ ಎತ್ತಿ ಬೆಳಗುವುದು ಮುಖ್ಯವಾಗಿತ್ತು<sup><a epub:type="noteref" href="999-aside.xhtml#id-014-06">೬</a></sup>.</p>
<p>ಅಗ್ನಿಪುರಾಣವೂ ಇದನ್ನೇ ಸಮರ್ಥಿಸುತ್ತಾ, ''ಆ ದಿನ ರಾಜಲಾಂಛನಗಳಾದ ಆನೆ, ಕುದುರೆ, ಛತ್ರ, ಖಡ್ಗ, ಬಿಲ್ಲುಬಾಣ, ದುಂದುಭಿ, ಧ್ವಜ, ಪತಾಕ, ಇವುಗಳೆಲ್ಲ ವನ್ನೂ ವಿಶೇಷವಾಗಿ ಅಲಂಕರಿಸಿ ಮಂತ್ರಪೂರ್ವಕವಾಗಿ ಪೂಜಿಸಬೇಕು''<sup><a epub:type="noteref" href="999-aside.xhtml#id-014-07">೭</a></sup>- ಎನ್ನುತ್ತಾ ರಾಜಲಾಂಛನಗಳಿಗೂ ಈ ಪೂಜೆಯನ್ನು ವಿಸ್ತರಿಸುತ್ತದೆ.</p>
<p>ನೀರಾಜನವೆಂದರೆ, 'ಪ್ರಕಾಶಮಾನವಾಗಿ ಬೆಳಗುವ ಒಂದು ಭಾವ' ಎಂದೂ, ನೀರಿನಿಂದ ಸ್ಪರ್ಶಿಸಿಕೊಳ್ಳುವುದು'ಎಂದೂ ಹೇಳಬಹುದು; 'ಶಾಂತಿ'ಯಿಂದ ಪವಿತ್ರಗೊಂಡ ನೀರನ್ನು ಸಿಂಪಡಿಸುವ ಒಂದು ಆಚರಣೆ ಇದು<sup><a epub:type="noteref" href="999-aside.xhtml#id-014-08">೮</a></sup>, ಎಂದೂ ಅರ್ಥೈಸಬಹುದು. ವರಾಹಮಿಹಿರನ ಬೃಹತ್ ಸಂಹಿತೆಯಲ್ಲಿ ಬರುವ ಇದರ ವಿಚಾರಕ್ಕೆ ವ್ಯಾಖ್ಯಾನ ಮಾಡುತ್ತಾ ಉತ್ಪಲನು ನೀರಾಜನದ ಬಗ್ಗೆ ಹೇಳುವುದು ಹೀಗೆಯೇ. (ದೇವರ ವಿಗ್ರಹದ ಮುಂದೆ ಇಡುವ 'ನೀಲಾಂಜನ' ದೀಪ ನೀರಾಜನದ ತದ್ಭವ).</p>
<p><em>ಬೆಳಗುವುದು</em>ಎಂಬ ಅರ್ಥದಲ್ಲಿ<em>ನೀರಾಜಿತ</em>ಪದ ಬಳಕೆಯಲ್ಲಿದೆ. ''ವಿಷ್ಣು, ಬ್ರಹ್ಮ, ಇಂದ್ರ ಮೊದಲಾದ ದೇವತೆಗಳು ನಿನ್ನ ಅಡಿಗೆರಗಿದಾಗ, ಅವರುಗಳು ಧರಿಸಿದ ವಜ್ರಖಚಿತ ಕಿರೀಟದಿಂದ ಪ್ರತಿಫಲನಗೊಂಡ ಬೆಳಕು ನಿನ್ನ ಪಾದಗಳನ್ನು ಬೆಳಗುತ್ತಿವೆ''- ಎಂದು ಆಚಾರ್ಯ ಶಂಕರರು ತಮ್ಮ ಸೌಂದರ್ಯ ಲಹರಿಯಲ್ಲಿ<br /> 





<h೬>''ಮುಕುಂದ-ಬ್ರಹ್ಮೇಂದ್ರ ಸ್ಫುಟ ಮುಕುಟ ನೀರಾಜಿತ ಪದಾಮ್|'' ಎನ್ನುವುದು ನೆನಪಿಗೆ ಬರುತ್ತದೆಯೇ?<sup><a epub:type="noteref" href="999-aside.xhtml#id-014-09">೯</a></sup>
<p>ಕೌಟಿಲ್ಯನ ಪ್ರಕಾರ ಆಶ್ವಯುಜದ ಒಂಬತ್ತನೆಯ ದಿನ, ಪ್ರಯಾಣ ಸಮಯದಲ್ಲಿ, ಯುದ್ಧಕ್ಕೆ ಹೊರಟಾಗ, ಆಕ್ರಮಣ ಮುಗಿಸಿ ಹಿಂತಿರುಗಿದಾಗ ಮತ್ತು ರಾಜ್ಯದಲ್ಲಿ ವ್ಯಾಧಿಗಳು ತಲೆದೋರಿದಾಗ ಈ ನೀರಾಜನ ವಿಧಿಯನ್ನ ಆಚರಿಸಬೇಕು. ಆನೆಗಳ ಮುಂದೆ ಮೂರು ಬಾರಿ ಆರತಿ ಬೆಳಗುವ ಈ ವಿಧಿಯನ್ನ ಸಾಮಾನ್ಯವಾಗಿ ಮತ್ತುಎರಡು ಋತುಗಳು ಸೇರುವ ಸಂಧಿ ಕಾಲಗಳಲ್ಲಿ ನಡೆಸಬೇಕೆಂದೂ ಅವನು ಹೇಳುತ್ತಾನೆ<sup><a epub:type="noteref" href="999-aside.xhtml#id-014-10">೧೦</a></sup>.</p>
<p>ನೀರಾಜನ ಪ್ರಕ್ರಿಯೆಯಲ್ಲಿ ಹಲವು ಬಗೆಗಳಂತೆ. ಉದಾಹರಣೆಗೆ: ದೀಪಮಾಲೆ ಯಿಂದ, ನೀರೊಳಗದ್ದಿದ ತಾವರೆಯ ಹೂವಿನಿಂದ, ಒಗೆದ ಶುಚಿಯಾದ ಬಟ್ಟೆಯಿಂದ, ಮಾವಿನ ಮತ್ತು ಅಶ್ವತ್ಥ ಎಲೆಗಳಿಂದ, ಮತ್ತು ಕೊನೆಯದಾಗಿ, ಸಾಷ್ಟಾಂಗ ನಮಸ್ಕಾರ ಮಾಡುತ್ತಾ ಅಡ್ದಬೀಳುವುದರಿಂದ- ಎಂದು ಐದು ಬಗೆ ನೀರಾಜನಗಳನ್ನು ಹೇಳಿದ್ದಾರೆ<sup><a epub:type="noteref" href="999-aside.xhtml#id-014-11">೧೧</a></sup>><sup/>. ಶ್ರೀಹರ್ಷನ<em>ನೈಷಧ ಚರಿತ್ರೆ</em><sup><a epub:type="noteref" href="999-aside.xhtml#id-014-12">೧೨</a></sup>ಯಲ್ಲೂ ಈ ಪ್ರಸ್ತಾಪ ಬರುತ್ತದೆ. ಈಗ ಕೆಲವು ಮುಖ್ಯ ಆಕರಗಳನ್ನಾಧರಿಸಿ ನಾವು ಈ ನೀರಾಜನ ವಿಧಿಯ ಆಚರಣೆಯ ಒಂದು ಕ್ರಮವನ್ನು ಪುನಾರಚಿಸೋಣ:</p>
<p class="vertical-delimiter"/>
<p>ಬೃಹತ್ ಸಂಹಿತೆಯಲ್ಲಿ ನೀರಾಜನ ವಿಧಿ:</p>
<p>ವರಾಹಮಿಹಿರನ<em>ಬೃಹತ್ ಸಂಹಿತೆ</em>ಯ ೪೪ನೇ ಅಧ್ಯಾಯದ ಎಲ್ಲಾ ೨೮ ಶ್ಲೋಕಗಳೂ ನೀರಾಜನ ವಿಧಿಗೇ ಮೀಸಲಾಗಿವೆ. ಇದರ ಸಾರಾಂಶವೇ ಇಲ್ಲಿ ಮುಂದಿರುವುದು.</p>
<p>ವರಾಹಮಿಹಿರ ಹೇಳುತ್ತಾನೆ: ಭಗವಂತ ರೆಪ್ಪೆ ಬಿಚ್ಚಿ (ಮೋಡಗಳನ್ನು ಚದುರಿಸಿ) ತನ್ನ ಕಣ್ಣುಗಳನ್ನು (ಸೂರ್ಯ ಮತ್ತು ಚಂದ್ರ) ತೆರೆದು, ತನ್ನ ಯೋಗ ನಿದ್ರೆಯಿಂದ ಎಚ್ಚೆತ್ತಾಗ ಆನೆಗಳಿಗೂ, ಕುದುರೆಗಳಿಗೂ, ಯೋಧರಿಗೂ ಈ ನೀರಾಜನ ವಿಧಿಯನ್ನ ಆಚರಿಸಬೇಕು<sup><a epub:type="noteref" href="999-aside.xhtml#id-014-13">೧೩</a></sup>><sup/>. ಆಷಾಢ ಮಾಸದ ಏಕಾದಶಿಯಂದು ವಿಷ್ಣು ತನ್ನ ಯೋಗನಿದ್ರೆಯಲ್ಲಿ ತೊಡಗಿ, ನಾಲ್ಕು ತಿಂಗಳ ಕಾಲ ಹಾಗೆ ಯೋಗನಿದ್ರೆಯಲ್ಲಿದ್ದು, ಮೇಲೆ ಹೇಳಿದ ಭಗವಂತನ ಕಣ್ಣುಗಳ ಉನ್ಮೀಲನ ಕಾರ್ತೀಕದ ಏಕಾದಶಿಯಲ್ಲೂ ಆಗುತ್ತದೆಂದು ಜನರ ನಂಬಿಕೆ. ಕಾರ್ತೀಕ ಮಾಸದ ಅಥವಾ ಆಶ್ವಯುಜ ಮಾಸದ ಶುಕ್ಲ ಪಕ್ಷ ೮, ೧೨ ಅಥವಾ ೧೫ ನೇ ದಿನ ಈ ಶಾಂತಿ ವಿಧಿಯನ್ನ ಆಚರಿಸಬೇಕು<sup><a epub:type="noteref" href="999-aside.xhtml#id-014-14">೧೪</a></sup>.</p>
<p>ಉತ್ತರ ಭಾರತದಲ್ಲಿ ಕೆಲವು ಕಡೆ ಚಾಂದ್ರಮಾನ ತಿಂಗಳುಗಳ ಗಣನೆಯಲ್ಲಿ ಮೊದಲು ಕೃಷ್ಣ ಪಕ್ಷ, ಆಮೇಲೆ ಶುಕ್ಲ ಪಕ್ಷ. ಈ ಮಾದರಿಯ ಗಣನೆಗೆ<em>ಪೂರ್ಣಿಮಾಂತ ಮಾಸಗಳು</em>ಎಂದು ಹೇಳುತ್ತಾರೆ. ಇಂತಹ ಗಣನೆಯ ಪ್ರಕಾರ, ಕಾರ್ತೀಕ ಮಾಸದ<br /> ಕೃಷ್ಣ ಪಕ್ಷದ ದ್ವಾದಶಿಯಿಂದ ಹಿಡಿದು ಕಾರ್ತೀಕ ಶುದ್ಧ ಪ್ರಥಮ ತಿಥಿವರೆಗೆ ನಡೆಸುವ ಒಂದು ವಿಶೇಷ ಹಬ್ಬ ಈ<em>ನೀರಾಜನ ವಿದಿ</em>ü. ಸಾಮಾನ್ಯವಾಗಿ ರಾಜ ಮಹಾರಾಜರು ಇದನ್ನು ನಡೆಸಿಕೊಂಡು ಬರುತ್ತಿದ್ದರು<sup><a epub:type="noteref" href="999-aside.xhtml#id-014-15">೧೫</a></sup>.</p>
<p>ರಾಜಧಾನಿಯ ಈಶಾನ್ಯ ಭಾಗದಲ್ಲಿ ಪ್ರಶಸ್ತವಾದ ಭೂಮಿಯನ್ನ ಆರಿಸಿಕೊಂಡು ಒಂದು ವಿಶಾಲವಾದ ಮಂಟಪವನ್ನ ನಿರ್ಮಿಸುತ್ತಾರೆ. ಅಲ್ಲಿ ಹಲಸು ದೇವದಾರು ಮುಂತಾದ ಪ್ರಶಸ್ತ ಮರಗಳಿಂದ ಹದಿನಾರು ಮೊಳ ಎತ್ತರ, ಹತ್ತು ಮೊಳ ತೋರಣ ಕಮಾನುಗಳನ್ನ ಕಟ್ಟಿದ ಮಂಟಪವನ್ನ ನಿರ್ಮಿಸಬೇಕು<sup><a epub:type="noteref" href="999-aside.xhtml#id-014-16">೧೬</a></sup>. ತಳಿರು ತೋರಣಗಳಿಂದ ಅದನ್ನು ಅಲಂಕರಿಸುತ್ತಾರೆ. ಸಾಮಾನ್ಯವಾಗಿ ಮೂರು ಕಮಾನುಗಳುಳ್ಳ ಪ್ರವೇಶ ದ್ವಾರಗಳು ಇರುತ್ತವೆ.</p>
<p>ಅಲ್ಲೊಂದು ಪ್ರಾರ್ಥನಾ ಮಂದಿರ (ಶಾಂತಿಸದ್ಮ, ಯಾಗಶಾಲೆ) ನಿರ್ಮಿಸಬೇಕು. ಅದನ್ನು ಸಾಲವೃಕ್ಷ, ಔದುಂಬರ, ಅರ್ಜುನ ಮರಗಳಿಂದಲೂ ಕುಶ ಹುಲ್ಲಿನಿಂದಲೂ ನಿರ್ಮಿಸಿರಬೇಕು. ಯಾಗ ಶಾಲೆಗೆ ಇರುವ ಬಿದುರಿನ ಬಾಗಿಲು, ಮತ್ಸ್ಯ, ಧ್ವಜ ಮತ್ತು ಚಕ್ರಗಳಿಂದ ಅಲಂಕೃತವಾಗಿರಬೇಕು<sup><a epub:type="noteref" href="999-aside.xhtml#id-014-17">೧೭</a></sup>.</p>
<p>ದೇವತಾಪೂಜೆ ಮತ್ತು ಹೋಮಗಳು ನಡೆಯುತ್ತವೆ. ಸೂರ್ಯನು ಚಿತ್ರಾ ನಕ್ಷತ್ರಕ್ಕೆ ಪ್ರವೇಶಿಸಿದ ದಿನದಿಂದ ಅವನು ಸ್ವಾತಿ ನಕ್ಷತ್ರಕ್ಕೆ ಹೋಗುವವರೆಗೆ ಈ ವ್ರತವನ್ನ ನಡೆಸುತ್ತಾರೆ. ಐದು ಬಗೆಯ ಎಲೆಗಳಿಂದಲೂ ನೂಲುಗಳಿಂದಲೂ ಅಲಂಕೃತವಾದ ಪೂರ್ಣಕುಂಭಗಳಲ್ಲಿ ನೀರನ್ನು ಇಟ್ಟಿರುತ್ತಾರೆ.</p>
<p>ಕೇಸರಿಯಲ್ಲಿ ಅದ್ದಿದ ಒಂದು ಹಗ್ಗಕ್ಕೆ ಅಕ್ಕಿ, ಬಿಳಿ ಸಾಸಿವೆ ಮುಂತಾದವುಗಳನ್ನ ಕಟ್ಟಿ ಕುದುರೆಗಳ ಕೊರಳಿಗೆ ಆ ಹಗ್ಗವನ್ನು ಕಟ್ಟಿ ಪೂಜಾ ಗೃಹಕ್ಕೆ ಕರೆತರಬೇಕು<sup><a epub:type="noteref" href="999-aside.xhtml#id-014-18">೧೮</a></sup>.</p>
<p>ತೋರಣದ ಪಶ್ಚಿಮ ಭಾಗದಲ್ಲಿ ಆನೆಗಳನ್ನು ಮತ್ತು ಕುದುರೆಗಳನ್ನು ಕರೆತಂದು ಅಲ್ಲಿ ಅವಕ್ಕೆ ವಿಶೇಷ ರೀತಿಯಲ್ಲಿ ಮಂತ್ರಪೂರ್ವಕವಾಗಿ ಸ್ನಾನ ಮಾಡಿಸುತ್ತಾರೆ.</p>
<p>ಏಳು ದಿನಗಳ ಕಾಲ ಸೂರ್ಯ, ವರುಣ, ವಿಶ್ವೇದೇವ, ಬ್ರಹ್ಮ, ಇಂದ್ರ ಮತ್ತು ವಿಷ್ಣುವನ್ನ ಉದ್ದೇಶಿಸಿ ವೇದ ಮಂತ್ರಗಳಿಂದ ಕುದುರೆಗಳನ್ನ ಈ ಪೂಜಾಗೃಹದಲ್ಲಿ ಪೂಜಿಸಿ, ಶಾಂತಿ ಮಾಡಿಸಬೇಕು; ವಿಧಿವತ್ತಾಗಿ ಹೋಮ ಮಾಡಬೇಕು<sup><a epub:type="noteref" href="999-aside.xhtml#id-014-19">೧೯</a></sup>><sup/>. ಹೀಗೆ ಪೂಜಿಸಲ್ಪಟ್ಟ ಕುದುರೆಗಳನ್ನ ಗದರಿಸಬಾರದು, ಹೊಡೆಯಲೂ ಬಾರದು. ಬದಲಾಗಿ, ಅವುಗಳ ಮನಸ್ಸಿನಲ್ಲಿ ಇರಬಹುದಾದ ಶಂಕೆ ಭಯಗಳನ್ನ ದೂರ ಮಾಡುವುದಕ್ಕಾಗಿ ಶುಶ್ರಾವ್ಯವಾಗಿ ಪುಣ್ಯಾಃ ಮಂತ್ರಗಳನ್ನು ಹಾಡಬೇಕು. ಶಂಕ, ತೂರ್ಯ ಮುಂತಾದ ವಾದ್ಯಗಳ ಧ್ವನಿಯಿಂದ, ಹಾಡುಗಳಿಂದ ಸಂತೋಷ ಪಡಿಸಬೇಕು<sup><a epub:type="noteref" href="999-aside.xhtml#id-014-20">೨೦</a></sup>.</p>
<p>ಎಂಟನೆಯ ದಿನ ಬೆಳಗಾದಾಗ ಒಂದು ಕುಟೀರವನ್ನ ಮರದ ತೊಗಟೆಗಳಿಂದ ಮತ್ತು ಹುಲ್ಲಿನಿಂದಲೂ ಮಂಟಪದ ದಕ್ಷಿಣ ಭಾಗದಲ್ಲಿ ಉತ್ತರಾಭಿಮುಖವಾಗಿ</p>


<p>ನಿರ್ಮಿಸಬೇಕು. ಈ ಕುಟೀರದ ಮುಂಭಾಗದಲ್ಲಿ ಒಂದು ಅಗ್ನಿ ಕುಂಡದ ವೇದಿಕೆಯನ್ನು ನಿರ್ಮಿಸಬೇಕು<sup><a epub:type="noteref" href="999-aside.xhtml#id-014-21">೨೧</a></sup>><sup/>. ಹೋಮಕ್ಕಾಗಿ ಪೂರ್ಣಕುಂಭಗಳಲ್ಲಿ ವಿವಿಧ ಹೋಮ ಸಾಮಗ್ರಿ, ಸಮಿತ್ತುಗಳನ್ನೂ ತಂದಿಟ್ಟುಕೊಳ್ಳಬೇಕು. ಬೆಳ್ಳಿಯ ಅಥವಾ ಚಿನ್ನದ ಸ್ರುಕ್ (ಸೌಟು) ಗಳನ್ನು ಉಪಯೋಗಿಸಬೇಕು<sup><a epub:type="noteref" href="999-aside.xhtml#id-014-22">೨೨</a></sup>><sup/>. (ದೂರ್ವೆ ಹುಲ್ಲು, ಫಲಾಶ ಮರದ ತೊಗಟೆಗಳು ಮತ್ತು ಮೊಳಕೆ ಬಂದ ಜವೆ ಗೋಧಿಯನ್ನ ಈ ಪೂಜೆಯಲ್ಲಿ ಉಪಯೋಗಿಸುತ್ತಿದ್ದರು- ಎಂದು ಕಾಳಿದಾಸ<em>ರಘುವಂಶ</em><sup><a epub:type="noteref" href="999-aside.xhtml#id-014-23">೨೩</a></sup>><sup/>ದಲ್ಲಿ ಹೇಳುತ್ತಾನೆ.)ಅಶ್ವವೈದ್ಯ ಮತ್ತು ದೈವಜ್ಞ ಅವರೊಂದಿಗೆ ಹುಲಿಯ ಚರ್ಮದ ಮೇಲೆ ಪೂರ್ವಾಭಿಮುಖವಾಗಿ ಯಜ್ಞಕುಂಡದ ಎದುರು ರಾಜನು ಕುಳಿತುಕೊಳ್ಳಬೇಕು. ಮಂತ್ರಪೂರ್ವಕವಾಗಿ ಹೋಮ ನಡೆಸಬೇಕು. ಈಗ ವಾದ್ಯಗಳು ಮೊಳಗುತ್ತಿರಲು ಪಟ್ಟದ ಕುದುರೆಯನ್ನ ಮತ್ತು ಪಟ್ಟದ ಆನೆಯನ್ನ ಅಲಂಕರಿಸಿ ಮೆಲ್ಲಮೆಲ್ಲನೆ ಆ ಶಾಂತಿಗೃಹದ ಕುಟೀರಕ್ಕೆ ಕರೆತರಬೇಕು<sup><a epub:type="noteref" href="999-aside.xhtml#id-014-24">೨೪</a></sup>.</p>
<p>ಇಲ್ಲೊಂದು ನಂಬಿಕೆಯ ಮಾತನ್ನು ವರಾಹಮಿಹಿರ ಹೇಳುತ್ತಾನೆ: ''ಶಾಂತಿಸದ್ಮಕ್ಕೆ ಕರೆತರಲ್ಪಟ್ಟ ಪಟ್ಟದ ಕುದುರೆಗಳು ಮತ್ತು ಆನೆಗಳು ನಿಲ್ಲುವ ಭಂಗಿ ರಾಜನ ಮುಂದಿನ ವರ್ಷದ ಉನ್ನತಿ ಯಾ ಅವನತಿಗಳಿಗೆ ಸೂಚಕವಾಗಿರುತ್ತದೆ.''"</p>
<p>ಪಟ್ಟದ ಕುದುರೆಗೆ ಮಂತ್ರಪೂರ್ವಕವಾಗಿ ನೈವೇದ್ಯದ ಅನ್ನವನ್ನು ರಾಜ ಪುರೋಹಿತರು ಸಮರ್ಪಿಸಬೇಕು. ಔದುಂಬರ ವೃಕ್ಷಶಾಖೆಯನ್ನ ಶುದ್ಧೋದಕದಲ್ಲಿ ಅದ್ದಿ ಕುದುರೆಗಳ ಮತ್ತು ಆನೆಗಳ ಮೇಲೆ ಸಿಂಪಡಿಸುತ್ತಾ ಪುರೋಹಿತರು ವೇದಘೋಷ ಮಾಡಬೇಕು. ಇದನ್ನೇ ರಾಜನ ಮೇಲೂ, ಸೈನಿಕರ ಮೇಲೂ ಪ್ರೋಕ್ಷಣೆ ಮಾಡಬೇಕು.</p>
<p>ಪುರೋಹಿತರು ಆನೆಗಳಿಗೆ ನೈವೇದ್ಯವನ್ನ ನೀಡುತ್ತಾರೆ. ರಾಜಪೂಜಿತವಾದ ಆ ಪಟ್ಟದ ಆನೆಗಳು ಪುರೋಹಿತರು ಕೊಟ್ಟ ಆಹಾರವನ್ನು ಸಂತೋಷದಿಂದ ಸ್ವೀಕರಿಸಿದರೆ ರಾಜನಿಗೆ ಆ ವರ್ಷ ವಿಜಯವು ಸಿದ್ಧ, ಮತ್ತು ಕೊಟ್ಟ ಆಹಾರವನ್ನು ಆನೆಗಳು ಸ್ವೀಕರಿಸದೇ ಹೋದರೆ ಮುಂದೆ ಏನೋ ತೊಂದರೆ ಬರಲಿದೆ- ಎಂಬ ನಂಬಿಕೆ ಆಗ ಇತ್ತು. ಇದಲ್ಲದೇ ಆನೆಗಳು ಆಹಾರವನ್ನು ಸ್ವೀಕರಿಸಿದ ರೀತಿಯೂ ಸಹ ರಾಜ್ಯದಲ್ಲಿ ಮುಂದಾಗುವ ಶುಭ-ಅಶುಭ ಸಂಗತಿಗಳಿಗೆ ಮುನ್ಸೂಚನೆ ಆಗಿರುತ್ತಿತ್ತು. ಆ ದಿನಗಳಲ್ಲಿ ರಾಜರು ತಮ್ಮ ಆಯುಧಾಗಾರಕ್ಕೆ ಹೋಗುತ್ತಿದ್ದರು. ಅಲ್ಲಿ ಎಲ್ಲಾ ಆಯುಧಗಳನ್ನು ಶುಭ್ರಗೊಳಿಸಿ ಪೂಜಾದ್ರವ್ಯಗಳೊಂದಿಗೆ ಅಲಂಕರಿಸಿ ಪ್ರದರ್ಶನಕ್ಕೆ ಇಟ್ಟಿರುತ್ತಿದ್ದರು. ರಾಜಲಾಂಛನ ಶ್ವೇತಛತ್ರ, ಧ್ವಜ ಪತಾಕಾದಿಗಳನ್ನು ಸಹ ಈ ರೀತಿ ಪೂಜೆಗೆ ಸಿದ್ಧಪಡಿಸಿ ಅಲ್ಲಿಡುತ್ತಿದ್ದರು. ರಾಜರು ಅಲ್ಲಿಗೆ ಹೋಗಿ ಮಂತ್ರಪೂರ್ವಕವಾಗಿ ಆ ಆಯುಧಗಳನ್ನು ಪೂಜಿಸಿ, ಅವುಗಳ ಅನುಗ್ರಹವನ್ನು ಬೇಡುತ್ತಿದ್ದರು.</p>
<p>ಸೂರ್ಯನು ಸ್ವಾತಿ ನಕ್ಷತ್ರದಲ್ಲಿ ಇರುವವರೆಗೆ ಬೇರೆ ಬೇರೆ ಅಶ್ವಶಾಲೆ, ಗಜಶಾಲೆಗಳಲ್ಲಿ ಒಂದೊಂದು ದಿನ, ಒಂದೊಂದು ಕಡೆ ಈ ಪೂಜೆಗಳು ನಡೆಯುತ್ತಿದ್ದವು ಮತ್ತು ಕುದುರೆಗಳು ಹಾಗೂ ಆನೆಗಳು ಸತ್ಕರಿಸಲ್ಪಡುತ್ತಿದ್ದವು. ಅವುಗಳನ್ನು ಗದರಿಸುವುದಾಗಲಿ, ಅವುಗಳಿಗೆ ಹೊಡೆಯುವುದಾಗಲೀ ಈ ದಿನಗಳಲ್ಲಿ ನಿಷಿದ್ಧ ಕಾರ್ಯಗಳಾಗಿದ್ದವು. ಈ ನೀರಾಜನ ವಿಧಿಗಾಗಿ ನಿರ್ಮಿಸಲ್ಪಟ್ಟ ಪೂಜಾ ಮಂಟಪವನ್ನ ಶಸ್ತ್ರಸಜ್ಜಿತರಾದ ಯೋಧರು, ದೈವಜ್ಞರು, ಆಸ್ಥಾನ ಪುರೋಹಿತರುಗಳು ಕಣ್ಣುಗಾವಲಾಗಿ ಪಾಳಿಯಂತೆ ನೋಡಿಕೊಳ್ಳುತ್ತಿದ್ದರು. ಆನೆಗಳ ಮತ್ತು ಕುದುರೆಗಳ ಯೋಗಕ್ಷೇಮವನ್ನ ವಿಚಾರಿಸಿಕೊಳ್ಳಲು ಪಶುವೈದ್ಯರು ದಿನ-ನಿಶಿ ಮಂಟಪದ ಬಳಿಯೇ ಇರುತ್ತಿದ್ದರು.</p>
<p>ರಾಜನ ವೈರಿಯ ಒಂದು ಮಣ್ಣಿನ ಮೂರ್ತಿಯನ್ನ ಅಲ್ಲಿ ಇರಿಸಿಕೊಂಡಿರಬೇಕು. ಪುರೋಹಿತನು ಅಭಿಚಾರ ಮಂತ್ರೋಚ್ಚಾರ ಮಾಡುತ್ತಾ ಒಂದು ಭರ್ಜಿಯಿಂದ ಆ ಮಣ್ಣಿನ ಮೂರ್ತಿಯನ್ನ ತಿವಿಯಬೇಕು.</p>
<p>ಪಟ್ಟದ ಕುದುರೆಗೆ ಆಹಾರವನ್ನ ಸ್ವಲ್ಪ ಸ್ವಲ್ಪವಾಗಿ ಕೊಟ್ಟು ಅದು ತಿಂದ ನಂತರ ರಾಜನು ಆ ಕುದುರೆಯನ್ನೇರಿ ತನ್ನ ಸೈನ್ಯದೊಂದಿಗೆ ಈಶಾನ್ಯಾಭಿಮುಖವಾಗಿ ಮೆರವಣಿಗೆ ಹೊರಡಬೇಕು. ಈ ಸಮಾರಂಭಕ್ಕೆ ಮೀಸಲಾದ ವಿಶೇಷ ಆಭರಣಗಳೊಂದಿಗೆ, ರಾಜ ಲಾಂಛನಗಳೊಂದಿಗೆ, ಆನೆಯ ಮೇಲೆ ಅಂಬಾರಿಯನ್ನೇರಿ ರಾಜನು ಉತ್ತರಾಭಿಮುಖವಾಗಿ (ಇಲ್ಲವೇ ಈಶಾನ್ಯದ ಕಡೆ) ಮೆರವಣಿಗೆ ಹೊರಡಬೇಕು.</p>
<p>ಸೂರ್ಯನು ಸ್ವಾತಿ ನಕ್ಷತ್ರ ಬಿಟ್ಟು ವಿಶಾಖಾ ನಕ್ಷತ್ರಕ್ಕೆ ಪ್ರವೇಶಿಸಿದ ದಿನ ವಿಶೇಷ ಪೂಜೆ ನಡೆಯುತ್ತಿತ್ತು. ಪುರೋಹಿತರು ಮಂತ್ರೋಚ್ಚಾರ ಮಾಡುತ್ತಿದ್ದಾಗ ಭೇರಿ, ನಗಾರಿಗಳು ಮೊಳಗುತ್ತಿದ್ದಾಗ ಕುದುರೆ ಮತ್ತು ಆನೆಗಳಿಗೆ ವಿಶೇಷ ಪೂಜೆ ಮಾಡಿ ಪಟ್ಟದ ಕತ್ತಿ ಮತ್ತು ಶ್ವೇತಛತ್ರಕ್ಕೆ ಪೂಜಿಸಿ ರಾಜನು ತನ್ನ ಪಟ್ಟದ ಕುದುರೆಯ ಮೇಲೆ ಮೊದಲು ಹತ್ತುತ್ತಿದ್ದನು. ಅದಾದ ನಂತರ ಪಟ್ಟದ ಆನೆಯ ಮೇಲೆಯೂ ಹತ್ತಿ, ರಾಜನು ಆ ಮಂಟಪದಿಂದ ಹೊರಬರುತ್ತಿದ್ದನು. ಹೊರಬರುತ್ತಿದ್ದಂತಲೇ ವೇದಘೋಷ ಮೊಳಗುತ್ತಿತ್ತು.</p>
<p>ರಾಜನ ಹಿಂದೆ ಮತ್ತು ಮುಂದೆ ಇದಕ್ಕಾಗಿ ನೇಮಿತರಾಗಿದ್ದ ಅವನ ಸೈನಿಕರು ಆನೆ, ಕುದುರೆ ಮುಂತಾದ ವಿವಿಧ ವಾಹನಗಳನ್ನೇರಿ ರಾಜನ ಹಿಂದೆ ಮತ್ತು ಮುಂದೆ ಬರುತ್ತಿದ್ದರು. ರಾಜಧಾನಿಯ ನಾಗರಿಕರು ಸಹ ಹಿಂಬಾಲಿಸಿ ಬರುತ್ತಿದ್ದರು. ಈ ಶೋಭಾಯಾತ್ರೆ ಮಂಟಪದಿಂದ ಹೊರಟು ರಾಜನ ಅರಮನೆಯ ಕಡೆ ರಾಜಧಾನಿಯ ಮುಖ್ಯ ಬೀದಿಗಳಲ್ಲಿ ಸಂಚರಿಸಿ ಕೊನೆಗೆ ಅರಮನೆಯನ್ನು ತಲುಪುತ್ತಿತ್ತು.</p>


<p>ಅರಮನೆಯನ್ನು ತಲುಪಿದ ಮೇಲೆ ಅಲ್ಲಿ ರಾಜನು ದರ್ಬಾರನ್ನು ನಡೆಸಿ ರಾಜ್ಯದ ಗಣ್ಯವ್ಯಕ್ತಿಗಳಿಗೆ ಸನ್ಮಾನ ಮಾಡುತ್ತಿದ್ದನು.ಮುಖ್ಯವಾಗಿ ಈ ನೀರಾಜನ ವಿಧಿಯ ವ್ರತ ಒಂದು ಶಾಂತಿಯ ರೂಪದಲ್ಲಿ ರಾಜರು ಮಾಡುತ್ತಿದ್ದ ವಿಶೇಷ ಉತ್ಸವ. ಯುದ್ಧದಲ್ಲಿ ವಿಜಯಕ್ಕೂ ಮತ್ತು ಬೇರೆ ಬೇರೆ ಉದ್ದೇಶಗಳಿಗೂ ಸಾಕಿಕೊಂಡಿದ್ದ ತನ್ನ ಅಶ್ವದಳ ಮತ್ತು ಗಜಸಮೂಹದ ಕ್ಷೇಮಾಭಿವೃದ್ಧಿಗಾಗಿಯೂ ಮಾಡುತ್ತಿದ್ದ ಪೂಜೆ ಇದು.</p>
<p>ಈ ಅವಧಿಯಲ್ಲಿ ನವಮಿಯಂದು ರಾತ್ರಿ ದುರ್ಗಾಪೂಜೆ ನಡೆಯುತ್ತಿತ್ತು. ಆಯುಧಗಳನ್ನ ಮತ್ತೊಮ್ಮೆ ಈ ರಾತ್ರಿ ಪೂಜಿಸುತ್ತಿದ್ದರು. ಮರುದಿನ ಬೆಳಗ್ಗೆ ಸೂರೋದಯ ಕಾಲದಲ್ಲಿ ನೀರಾಜನ ಶಾಂತಿಯನ್ನ ನಡೆಸುತ್ತಿದ್ದರು ಎಂದು ನೀಲಮತ ಪುರಾಣ<sup><a epub:type="noteref" href="999-aside.xhtml#id-014-25">೨೫</a></sup>ಹೇಳುತ್ತದೆ.</p>
<p>ದ್ವಾದಶಿ (ಉತ್ತರ ಭಾರತದ ಕಾರ್ತೀಕ ಶುದ್ಧ ೧೨) ಯಂದು ನಡೆಸುತ್ತಿದ್ದ ಪೂಜೆಗೆ<em>ನೀರಾಜನ ದ್ವಾದಶಿ</em>ಎನ್ನುತ್ತಿದ್ದರು. ಈ ರಾತ್ರಿ ಶ್ರೀ ವಿಷ್ಣು ನಿದ್ರೆಯಿಂದ ಏಳುತ್ತಾನೆ ಎಂದು ನಂಬಿ, ವಿಷ್ಣುವಿನ ವಿಗ್ರಹದ ಮುಂದೆ ದೀಪಗಳನ್ನ ಬೆಳಗುತ್ತಿದ್ದರು. ವಿಷ್ಣುವಿನೊಂದಿಗೆ ಸೂರ್ಯ ಶಿವ ಗೌರಿಯನ್ನೂ ಗೋಶಾಲೆಯಲ್ಲಿದ್ದ ಹಸುಕರುಗಳನ್ನೂ, ಕುದುರೆಗಳನ್ನೂ, ಆನೆಗಳನ್ನೂ ಆಯುಧಾಗಾರದಲ್ಲಿದ್ದ ಎಲ್ಲ ಆಯುಧಗಳನ್ನೂ ಮತ್ತು ರಾಜ ಲಾಂಛನಗಳನ್ನೂ ಈ ದಿನ ಮತ್ತೆ ಪೂಜಿಸುತ್ತಿದ್ದರು.</p>
<p>ಒಬ್ಬ ಮುತ್ತೈದೆಯು (ಕೆಲವೊಮ್ಮೆ ರಾಜನಿಗೆ ಅಚ್ಚುಮೆಚ್ಚಾಗಿದ್ದ ರಾಜ ನರ್ತಕಿಯೋ, ವೇಶ್ಯೆಯೋ ಒಬ್ಬಳು) ರಾಜನಿಗೆ ವಿಶೇಷವಾಗಿ ಆರತಿ ಎತ್ತುತ್ತಿದ್ದಳು. ಈ ಆರತಿ ಮೂರು ಬಾರಿ ನಡೆಯುತ್ತಿತ್ತು. ಈ ಶಾಂತಿಯಿಂದ ರಾಜಪರಿವಾರಕ್ಕೂ, ಪ್ರಜೆಗಳಿಗೂ ಅಭ್ಯುದಯವಾಗುತ್ತದೆ. ರೋಗರುಜಿನಗಳು ದೂರವಾಗುತ್ತವೆ ಎಂಬ ನಂಬಿಕೆ ಇತ್ತು. ಹೇಮಾದ್ರಿಯ ಪ್ರಕಾರ ಈ ಪದ್ಧತಿಯನ್ನ ಅಜಪಾಲ ಎಂಬ ರಾಜನು ಚಲಾವಣೆಗೆ ತಂದು ಪ್ರತೀ ವರ್ಷವು ನಡೆಸಬೇಕೆಂಬ ನಿಯಮವನ್ನು ಮಾಡಿದ್ದನು.</p>
<p>ಇದಿಷ್ಟು ವರಾಹಮಿಹರ ವರ್ಣಿಸುವ ನೀರಾಜನ ವಿಧಿ.</p>
<p class="vertical-delimiter" />
<p>ಅಭಿನವ ಚಂದ್ರನ ಕನ್ನಡ 'ಅಶ್ವಶಾಸ್ತ್ರ' ಗ್ರಂಥದಲ್ಲಿ ನೀರಾಜನ ವಿಧಿ:</p>
<p>ಕ್ರಿ. ಶ. ಸುಮಾರು ೧೧೭೦-೧೨೦ಂ ಕಾಲದ ಅಭಿನವ ಚಂದ್ರ ತನ್ನ<em>ಅಶ್ವಶಾಸ್ತ್ರ</em><sup><a epub:type="noteref" href="999-aside.xhtml#id-014-26">೨೬</a></sup>ಕನ್ನಡ ಗ್ರಂಥದಲ್ಲಿ ೮ನೆಯ ಅಧ್ಯಾಯದಲ್ಲಿ<em>ನೀರಾಜನ ವಿಧಿ</em>ಯನ್ನ ವಿವರಿಸಿದ್ದಾನೆ.</p>
<p>''ಶತ್ರುಕುಲವನ್ನು ಸಂಹರಿಸುವ ಉದ್ದೇಶದಿಂದಲೂ, ಆ ಮೂಲಕ ಮೇಲೆದ್ದು ಬರಲಿಹ ಜಯವಧುವನ್ನು ಕೈಹಿಡಿಯುವ ಸಲುವಾಗಿಯೂ ನೀರಾಜನ ವಿಧಿಯನ್ನು ಸಾಂಗೋಪಾಂಗವಾಗಿ ಆಚರಿಸತಕ್ಕದ್ದು!'' ಎಂದು ಪ್ರಾರಂಭವಾಗುತ್ತದೆ<sup><a epub:type="noteref" href="999-aside.xhtml#id-014-27">೨೭</a></sup>ಈ<br /> ವಿವರಣೆ. ಇಲ್ಲಿ ಆಶ್ವಯುಜ ಶುದ್ಧ ಬಿದಿಗೆಯ ದಿನ ಅಶ್ವಾನೀಕಕ್ಕೆ ರಕ್ಷೆಯಿಡುವ ಉದ್ದೇಶದಿಂದ ಉತ್ಸಾಹದಿಂದ ಮಹಾಮಂಗಲಕರವಾದ ಈ<em>ನೀರಾಜನ ವಿಧಿ</em>ಯನ್ನು ನೆರವೇರಿಸುತ್ತಿದ್ದನು. ಪಟ್ಟದ ಕುದುರೆಯನ್ನ ಆಯ್ಕೆ ಮಾಡಿಕೊಳ್ಳುವ ವಿಚಾರವನ್ನ ಕವಿ ಇಲ್ಲಿ ವರ್ಣಿಸುತ್ತಾನೆ. ಅದರ ಜೊತೆಜೊತೆಗೆ ಯುವರಾಜ ಕುದುರೆ, ಸೇನಾದಿ ಪತಿ ಕುದುರೆ, ಅಮಾತ್ಯ ಕುದುರೆ ಇವುಗಳನ್ನೆಲ್ಲಾ ಈ ದಿನ ವಿಧಿವತ್ತಾಗಿ ಪೂಜಿಸುತ್ತಿದ್ದರು.<em>ಗುಡ</em>(ಬೆಲ್ಲ),<em>ಶಾಲಿ</em>(ಭತ್ತ),<em>ತಂಡುಲಂ</em>(ಅಕ್ಕಿ),<em>ಕನ್ನಡಿ</em>,<em>ಕಲಶ</em>,<em>ಕರುಕೆ</em>(ಗರಿಕೆ),<em>ತೋರಣಂ</em>,<em>ದಧಿ</em>,<em>ಪುಷ್ಪಂ</em>,<em>ಸೊಡರು</em>(ದೀಪ),<em>ಎಸೆವ ರಂಗವಲಿ</em>,<em>ಎಲೆಯಡಕೆ</em>- ಮುಂತಾದ ಪ್ರಸಿದ್ಧ ಪವಿತ್ರ ಪೂಜಾ ದ್ರವ್ಯಗಳನ್ನ ಅಲ್ಲಿ ಬಳಸುತ್ತಿದ್ದರು.<em>ಶ್ವೇತ ಆತಪತ</em>್ರ (ಕೊಡೆ),<em>ಮಂಗಲ</em>,<em>ಗೀತ</em>,<em>ಆನಕ</em>(ವಾದ್ಯ),<em>ಪಟಹ</em>,<em>ಹೇಮಚಾಮರ</em>,<em>ಗಣಿಕಾವ್ರಾತ</em>(ನಿತ್ಯ ಸುಮಂಗಲಿಯರ ಸಮೂಹ),<em>ಸುಭಟ</em>,<em>ಸುಸಂಘಾತ</em>,<em>ಕಹಳಾರವ</em>- ಈ ಎಲ್ಲಾ ಕೋಲಾಹಲದೊಂದಿಗೆ ಮಹಾನವಮಿಯವರೆಗೆ ಕುದುರೆಗಳನ್ನ ಸ್ನಾನ ಮಾಡಿಸುತ್ತಿದ್ದರು. ಅದಕ್ಕಾಗಿ ತೊರೆ, ಸಮುದ್ರ, ಪೆರ್ಗೆರೆ, ತಾವರೆಗೊಳ ಮುಂತಾದ ಕಡೆಗಳಿಗಳಿಂದ ನೀರನ್ನು ತರುತ್ತಿದ್ದರು. ಕುದುರೆಗಳ ಮೇಲೆ ಇದ್ದ ಮಣ್ಣಿನ ಕೊಳೆಯನ್ನು ತೊಳೆದು ಆಮೇಲೆ ಪಂಚಗವ್ಯವನ್ನ ತೊಳೆಯುತ್ತಿದ್ದರು.</p>
<p>ದೇವತಾ ಪ್ರತಿಷ್ಠಾಪನೆಯ ಮುನ್ನ ಪುಷ್ಪಾಧಿವಾಸ, ಫಲಾಧಿವಾಸ, ರತ್ನಾಧಿವಾಸ, ಧಾನ್ಯಾಧಿವಾಸ, ಜಲಾಧಿವಾಸ ಎಂಬ ಕ್ರಮವಿದೆ. ಆಯಾಯ ವಸ್ತುಗಳಲ್ಲಿ ಈ ದೇವತಾ ವಿಗ್ರಹಗಳನ್ನ ಒಂದು ರಾತ್ರಿ ಅವಧಿಯವರೆಗೆ ಮುಳುಗಿಸಿ ಇಟ್ಟು ಮರುದಿನ ಅದನ್ನು ತೆಗೆದು ಶುದ್ಧಿಗೊಳಿಸುವ ಕ್ರಮ ಇದೆ. ಇದೇ ರೀತಿ ಈ ಅಶ್ವಪೂಜೆಯಲ್ಲಿ ಕುದುರೆಯನ್ನ ನೀರಿನ ಒಂದು ತೊಟ್ಟಿಯಲ್ಲಿ ಕೆಲ ಕಾಲ ಕುತ್ತಿಗೆಯ ಮಟ್ಟದವರೆಗೆ ಮುಳುಗಿಸಿ ಎಬ್ಬಿಸಿ ಹೊರಗೆ ತರುವ ಜಲವಾಸದ ಅರ್ಚನೆಯನ್ನು ಈ ವಿಧಿಯಲ್ಲಿ ಮಾಡುತ್ತಿದ್ದರು. ನಂತರ ಈ ವಾಜಿಗೆ ಕುಂಕುಮ, ಅರಿಶಿನ, ಗಂಧ ಮುಂತಾದವುಗಳನ್ನು ಪೂಸುತ್ತಿದ್ದರು. ಈಗ ರತ್ನಾವಳಿಯಿಂದ ಕೂಡಿದ ಕಳಶದ ತೋವಾಲನ್ನು ಕುದುರೆಯು ಮಸ್ತಕದಲ್ಲಿ ಧರಿಸುತ್ತಿತ್ತು. ಮೇಖಲೆ (ಒಂದು ಡಾಬು), ಮಣಿಸರ, ರೇಷ್ಮೆ ಬಟ್ಟೆ, ರಕ್ಷೆ ಮುಂತಾದವು ಕೊರಳನ್ನು ಅಲಂಕರಿಸುತ್ತಿದ್ದವು. ಹಣೆಯ ಮೇಲೆ ಪಟ್ಟದ ಕುದುರೆಯ ಲಾಂಛನವನ್ನ ಕಟ್ಟುತ್ತಿದ್ದರು. ಇಷ್ಟೆಲ್ಲಾ ಅಲಂಕಾರವಾದಾಗ 'ಕುದುರೆಗೆ ಕೆಟ್ಟ ದೃಷ್ಟಿಗಳ ಕೆಡುಕು ಆಗದಿರಲಿ'- ಎಂದು, ಒಂದು ಸೀರೆಯಲ್ಲಿ ಅರಿಶಿನ, ಉತ್ತರಣೆ (ಅಪಾಮಾರ್ಗ), ಬಿಳಿಸಾಸುವೆ, ಗಜ್ಜುಗ, ಇಂಗು, ಅಮರ್ದುವಳ್ಳಿ, ಬೇವು, ಲೋಧ್ರ, ಬಾಗೆ (ಸಿರಿಸ), ಬಜೆ, ಗುಗ್ಗುಳ, ಇಪ್ಪೆ, ಕಕ್ಕೆ, ರಾಜವೃಕ್ಷ, ಸರಳ ಗೋರೋಜನ- ಇವುಗಳನ್ನು ಕಟ್ಟಿ ಆ ಸೀರೆಯ ಪಟ್ಟಣವನ್ನ ಕುದುರೆಯ ಕೊರಳಿಗೆ ಕಟ್ಟುತ್ತಿದ್ದರು.</p>


<p>ದೇವಸ್ಥಾನದ ಮಣ್ಣು, ಮದಗಜಗಳ ಕೋಡದ ಮಣ್ಣು, ಹುತ್ತದ ಮಣ್ಣು ಮತ್ತು ಅರಮನೆಯ ಮಣ್ಣು ಈ ಮೃತ್ತಿಕೆಗಳನ್ನು ಕುದುರೆಯ ಹೃದಯ ಭಾಗಕ್ಕೆ ಹಚ್ಚುತ್ತಿದ್ದರು. ವಿಶಾಲವಾದ ಆ ಅಶ್ವಶಾಲೆಯ ಮಂಟಪವನ್ನ ರಂಗವಲ್ಲಿ, ತೋರಣ, ಬಾವುಟ, ತಮಟೆ, ವೇದಘೋಷ, ಶೇಷಾಕ್ಷತೆ, ಪುಷ್ಪ, ಗಂಧ, ದೀಪ, ದೂಪ- ಮುಂತಾದವುಗಳಿಂದ ಅಲಂಕರಿಸುತ್ತಿದ್ದರು. ಅಲ್ಲಿ ಹೋಮ ಮಾಡಿಸಿ ಪುರೋಹಿತರಿಗೆ ದಕ್ಷಿಣೆ ಕೊಟ್ಟು ಮುಂಬರುವ ಸಂಗ್ರಾಮ ವಿಜಯ ಯಾತ್ರೆಗೆ ನೆರೆದ ಎಲ್ಲ ಜನರಿಂದ ಹಾರೈಕೆಗಳನ್ನ ಈಗ ಕೇಳಿಕೊಳ್ಳುತ್ತಿದ್ದರು.ಈಗ ರೇವಂತನ ಪೂಜೆಯನ್ನ ಮಾಡುತ್ತಿದ್ದರು. ಚರು, ಬಲಿ, ತಾಂಬೂಲ, ಹೂವು, ಅಕ್ಷತೆ, ಗಂಧ, ಕೈದೀವಿಗೆ, ಪಟಗಳು, ಶಂಖ, ಭೇರಿರವ ಈ ಪೂಜೆಯಲ್ಲಿ ವಿಜೃಂಭಿಸುತ್ತಿದ್ದವು. ''ಜಯದೇವ, ಭಾನುಪುತ್ರಕ, ಜಯ, ತುರುಗಾರೂಢ, ಸಾರವಿಜ್ಞಾನ ನಿಧಿ, ಜಯ ತುರಗ ಹೃದಯ ಚಿತ್ತಮ, ಜಯ ತುರಗಪ್ರಿಯ, ಸುರೇಜ್ಯ, ಜಯರೇವಂತಾ'' ಎನ್ನುತ್ತಾ ಮಹಾರಾಜನು, ರಾಜಪುತ್ರನು, ರಾಜಪರಿವಾರದವರು ರೇವಂತನಿಗೆ ನಮಸ್ಕಾರ ಮಾಡುತ್ತಿದ್ದರು. ಆಮೇಲೆ ಅಶ್ವ ವೈದ್ಯನಿಗೆ ಮಂಗಳ ಜೌಳಿ ಜಣಂಬ, ಉಂಗುರ, ಕರ್ಣಕುಂಡಲ, ಮುಂತಾದವುಗಳನ್ನ ಸಂತೋಷದಿಂದ ಉಡುಗೊರೆಯಾಗಿ ಆ ವೈದ್ಯನಿಗೆ ಕೊಟ್ಟು ಕೊನೆಯಲ್ಲಿ ತನ್ನ ಶಸ್ತ್ರಾಸ್ತ್ರಗಳನ್ನ ಮಹಾರಾಜನು ಕ್ರಮಬದ್ಧವಾಗಿ ಪೂಜಿಸುತ್ತಿದ್ದನು. 'ಇದು ನೀರಾಜನ ವಿಧಿ' ಎಂಬುದು ಪೂಜ್ಯಂ ಚಂದ್ರಮತದೊಳ್ ಏಂಟನೆಯ ಅಧ್ಯಾಯದ ವಿರಚನೆ'.</p>
<p class="vertical-delimiter" />
<p>'ಕಂಠೀರವ ನರಸರಾಜ ವಿಜಯ'ದಲ್ಲಿ ನವರಾತ್ರಿಯ ಉತ್ಸವ:</p>
<p>ಗೋವಿಂದ ವೈದ್ಯ ಬರೆದ<em>ಕಂಠೀರವ ನರಸರಾಜ ವಿಜಯ</em>(ಕ್ರಿ. ಶ. ೧೬೪೮) ಕಾವ್ಯದಲ್ಲಿ ''ದೊರೆರಾಯ ನರಸೇಂದ್ರನ ಮಹಾನವಮಿಯ ಪುರದುತ್ಸವ, ನರಸೇಂದ್ರನ ಮಹಾನವಮಿಯ ಒಡ್ಡೋಲಗದ ಉತ್ಸವದ ಬಲ್‍ಸಿರಿಯ ಸಂಭ್ರಮ ಮತ್ತು ಭೂಪನ ಪೂಜೆ, ವಿಜಯದಶಮಿಯ ಜಂಬೂಸವಾರಿಗಳು''"ಬಣ್ಣಿಸಲ್ಪಟ್ಟಿವೆ<sup><a epub:type="noteref" href="999-aside.xhtml#id-014-28">೨೮</a></sup>.</p>
<p><em>ಕಂಠೀರವ ನರಸರಾಜ ವಿಜಯ</em>(ಕ್ರಿ. ಶ. ೧೬೪೮) ಕಾವ್ಯದಲ್ಲಿ ಬರುವ,<em>ನೀರಾಜನವಿಧಿ</em>ಗೆ ಸಂಬಂಧಪಟ್ಟ ವಿವರಗಳು:</p>
<p>ಗಜಶಾಲೆ ಹಯಗಳ ಲಾಯ ದಿವ್ಯಾಯುಧ|</p>
<p>ವ್ರಜವ ಪೂಜಿಪ ಭದ್ರಭವನ|</p>
<p>ರಜತಸುವರ್ಣ ರತ್ನದ ಕಾಂತಿಯಿಂ ನೆರೆ|</p>
<p>ತ್ರಿಜಗಕಚ್ಚರಿಯ ಬೀರಿದುವು||೨೦:೪೦||</p>
<p>ತೊಳಗುವಾಶ್ವೀಜ ಮಾಸದ ಶುಕ್ಲಪಕ್ಷದೊ|</p>
<p>ಳಳವಟ್ಟ ಪ್ರಥಮದಿವಸದೆ|</p>
<p>ಗಳಿಲನೋಲಗಶಾಲೆ ಪುಣ್ಯಾರ್ಚನೆ ಹೋಮ|</p>
<p>ವೆಳಸಿತು ವಿಪ್ರರಿಂದಾಗ||೨೧:೧||</p>

<p>ಗಜಶಾಲೆ ಹಯಗಳ ಲಾಯ ದಿವ್ಯಾಯುಧ|</p>
<p>ವಜ್ರಗಳ ಮಂಟಪಗಳಿಗೆ|</p>
<p>ದ್ವಿಜರೈದಿ ಹೋಮ ಪುಣ್ಯಾರ್ಚನೆ ಪೂಜೆಯ|</p>
<p>ತ್ರಿಜಗ ನಲಿಯೆ ರಚಿಸಿದರು||೨೧:೨||</p>

<p>ತವೆ ಜಯಘೋಷಗಳಿಂದ ಕಂಠೀರವ|</p>
<p>ಭುವನೇಶ್ವರನರ್ತಿಯಲಿ|</p>
<p>ನವರತ್ನದ ಗದ್ದುಗೆಯಲಿ ಮಂಡಿಸಿ|</p>
<p>ಸುವಿಲಾಸದೊಳಗೆ ರಂಜಿಸಿದ||೨೧:೪೭||</p>

<p>ಇಂತಪ್ಪೋಲಗಮೆಂಟುದಿವಸ ಪರಿ|</p>
<p>ಯಂತರ ಸಕಲಸಂಭ್ರಮದೆ|</p>
<p>ಸಂತೋಷವ ಸರ್ವಜನಕೆ ಬೀರುತಲ|</p>
<p>ತ್ಯಂತಸೌಖ್ಯದೊಳೊಪ್ಪಿದುದು||೨೧:೧೩೧||</p>

<p>ಬಳಿಕೊಂಭತ್ತನೆಯಾದಿನದೆ ಚಂಡಿಕಾ|</p>
<p>ಲಲನೆಯ ನವಲಕ್ಷ್ಮಿಯರ|</p>
<p>ವಿಲಸಿತೋತ್ಸವ ಪೂಜೆಗೆ ಶುಭಲಗ್ನವ|</p>
<p>ಸಲೆ ಜೋಯಿಸಿಗರುಸಿರಿದರು ||೨೨:೧||</p>

<p>ಗಜಲಕ್ಷ್ಮಿ ಹಯಲಕ್ಷ್ಮಿ ಯಾಯುಧಲಕ್ಷ್ಮಿಯರ್|</p>
<p>ನಿಜವಾದ ದಾನಲಕ್ಷ್ಮಿಯರ|</p>
<p>ಭುಜಲಕ್ಷ್ಮಿ ಸೌಭಾಗ್ಯ ಸಿರಿ ಕೀರ್ತಲಕ್ಷ್ಮಿಯ|</p>
<p>ಭಜಿಸಿ ಪ್ರತ್ಯಕ್ಷಗೈಸಿದರು||೨೨:೩೦||</p>

<p>ಶಾರದಲಕ್ಷ್ಮಿ ಸಾಮ್ರಾಜ್ಯಲಕ್ಷ್ಮಿಯ ಭಕ್ತಿ|</p>
<p>ಸಾರದೊಳಗೆ ಪೂಜೆಮಾಡೆ|</p>
<p>ಧಾರಿಣೀಶ್ವರ ಕಂಠೇಏರವೇಂದ್ರನ ಮೆಚ್ಚಿ|</p>
<p>ಸೇರಿದರ್ನವಲಕ್ಷ್ಮಿಯರು||೨೨:೩೧||</p>

<p>ಮಂಗಳಾರತಿಗಳು ಮುದ್ದುಕೋಲಾಟಗಳ್|ಸಂಗೀತ ಸಕಲಭೋಗಗಳು|</p>
<p>ಹಿಂಗದೊಪ್ಪಿದುವಾಯುಧಮಂಟಪದ ದಿ|</p>
<p>ವ್ಯಾಂಗಣದೊಳಗೇನೆಂಬೆ||೨೨:೩೨||</p>
<p>ತುರಗ ಗಜಾವಳಿ ಚಂಡಿಕಾದೇವಿಗೆ|</p>
<p>ಹರುಷದೆ ಕಾಣಿಕೆಗೈದು|</p>
<p>ವರವ ಪಡೆದು ಕಂಠೀರವೇಶ್ವರನಂ|</p>
<p>ದರಮನೆಗೈತಂದನಾಗ||೨೨:೩೪||</p>
<p>ದೊರೆರಾಯ ನರಸರಾಜೇಂದ್ರ ಸಿಂಗರಗೈದು|</p>
<p>ಪರಮೋತ್ಸವದೊಳಗಾಗ|</p>
<p>ಹರುಷದೊಳಗೆ ಜಂಬಿಸಾರಿಗೈತರುತಿಹ|</p>

<p>ಸಿರಿಯ ಸಂಭ್ರಮವನೇವೇಳ್ವೆ"||೨೨:೮೫||</p>
<p>೧ಆಕರಗಳು:</p>
<p>(೧) ಪ್ರೊ| ಪಿ.ವಿ. ಕಾಣೆ,<em>ಧರ್ಮಶಾಸ್ತ್ರದ ಇತಿಹಾಸ</em>ಸಂಪುಟ. ೫: ೧: ೩೩೪-೩೩೫, ಸಂ. ೩: ೨೩೦-೨೩೧; ಭಂಡಾರ್ಕರ್ ಪ್ರಾಚ್ಯ ಸಂಶೋಧನಾ ಲಯ, ಪುಣೆ, (೨) ವರಾಹಮಿಹಿರ<em>ಬೃಹತ್ ಸಂಹಿತೆ</em>, ಸಂ| ಎಂ. ರಾಮಕೃಷ್ಣ ಭಟ್, ಅಧ್ಯಾಯ ೪೪; ಪುಟ: ೩೬೧-೩೬೮; (೩) ಕೌಟಿಲ್ಯ,<em>ಅರ್ಥಶಾಸ್ತ್ರ</em>, (ಸಂ| ಎನ್ ಎಸ್ ವೆಂಟನಾಥಾಚಾರ್ಯ), ಅಧ್ಯಾಯ ೨, ಪ್ರಾಚ್ಯಸಂಶೋಧನ ಗ್ರಂಥಾಲಯ, ಮೈಸೂರು, ೧೯೮೬ (೪)<em>ಅಗ್ನಿಪುರಾಣ</em>, ಅಧ್ಯಾಯ ೨೬೮ ಶ್ಲೋಕ ೧೬-೩೧; (೫) ಅಭಿನವಚಂದ್ರ,<em>ಅಶ್ವಶಾಸ್ತ್ರ</em>(ಸಂಪಾದಕರು: ಜಿ. ಜಿ. ಮಂಜುನಾಥನ್), ಕನ್ನಡ ಅಧ್ಯಯನ ಸಂಸ್ಥೆ, ಮೈಸೂರು ವಿಶ್ವವಿದ್ಯಾನಿಲಯ ಪ್ರಕಟಣೆ, ೧೯೯೭ (೬)<em>ವಿಷ್ಣುಧರ್ಮೋತ್ತರ ಪುರಾಣ</em>೨: ೧೫೯; (೭)<em>ಹೇಮಾದ್ರಿ</em>, ವ್ರತಖಂಡ ೨: ೬೭೫-೬೮೦; (೮) ಭೋಜ,<em>ರಾಜಮಾರ್ತಾಂಡ</em>೭೯ಎ: ೧೩೩೩-೧೩೩೫; (೯)<em>ಕೃತ್ಯರತ್ನಾಕರ</em>೩೩-೩೩೬; (೧೦)<em>ಸ್ಮೃತಿ ಕೌಸ್ತುಭ</em>೩೩೪-೩೪೧; (೧೧)<em>ವೀರಮಿತ್ರೋದಯ</em>. ರಾಜನೀತಿ ಪ್ರಕಾಶ ೪೩೩-೪೩೭; (೧೨)<em>ನೀಲಮತ ಪುರಾಣ</em>೭೬ ಶ್ಲೋ. ೯೩೧-೯೩೩; (೧೩)<em>ಭವಿಷ್ಯೋತ್ತರ ಪುರಾಣ</em>, ಹೇಮಾದ್ರಿಯಲ್ಲಿ ಉಲ್ಲೇಖ, ೧: ೧೧೯೦-೧೧೯೪; (೧೪) ಗೋವಿಂದ ವೈದ್ಯ,<em>ಕಂಠೀರವ ನರಸರಾಜ ವಿಜಯ</em>, (ಸಂಪಾದಕರು: ಡಾ| ಆರ್. ಶಾಮಶಾಸ್ತ್ರಿ), ಕನ್ನಡ ಅಧ್ಯಯನ ಸಂಸ್ಥೆ, ಮೈಸೂರು ವಿಶ್ವವಿದ್ಯಾನಿಲಯ, ೧೯೭೧; (೧೫)ಮಾರ್ಕಂಡೇಯ ಪುರಾಣ,<em>ದೇವೀ<br /> ಮಾಹಾತ್ಮ್ಯ</em>, (ದುರ್ಗಾ ಸಪ್ತಶತೀ), ಗೀತಾಪ್ರೆಸ್, ಗೋರಖಪುರ್ ಪ್ರಕಾಶನ;</p>
<p>ಸಂಸ್ಕೃತ ಕೋಶಗಳು ಇತ್ಯಾದಿ.</p>
<p>೨ ತಸ್ಮೈ ಸಮ್ಯಗ್ ಹುತೊ ವಹ್ನಿರ್ ವಾಜಿ ನೀರಾಜನಾ ವಿಧೌ| ಪ್ರದಕ್ಷಿಣ-ಅರ್ಚಿ-ವ್ಯಾಜೇನ ಹಸ್ತೇನ ಇವ ಜಯಂ ದದೌ|| -ಕಾಳಿದಾಸ,<em>ರಘುವಂಶ</em>೪: ೨೫</p>
<p>೩ನಾನಾಯೋಧಸಮಾಕೀರ್ಣೋ ನೀರಾಜಿತ ಹಯ-ದ್ವಿಪಃ|- ಕಾಮಂದಕ<em>ನೀತಿ ಶಾಸ್ತ್ರ</em>೪:೬೬.</p>
<p>೪ ಮಾರ್ಕಂಡೇಯ ಪುರಾಣ,<em>ದೇವೀ ಮಾಹಾತ್ಮ್ಯ</em>, ಅಧ್ಯಾಯ ೫.</p>
<p>೫ಪಾವಕಾ ನಃ ಸರಸ್ವತೀ ವಾಜೇಭಿರ್ ವಾಜಿನೀವತೀ| ಯಜ್ಞಂ ವಷ್ಟು ಧಿಯಾವಸುಃ|| -ಋಗ್ವೇದ ೧:೩:೧೦</p>
<p>೬ ರಾಜ್ಞಾಂ ಯಾತ್ರಾವಿಧಿರ್ ವಕ್ಷ್ಯೇ ಜಿಗೀಷೂನಾಂ ಪರಾವನೀಂ| ನೀರಾಜನ ವಿಧಿಂ ಕೃತ್ವ ಸೈನಿಕಾನ್ ಚಆನಯೇತ್ ತತಃ| ಗಜಾನ್ ಅನ್ಯಾನ್ ಮೃಗಾನ್ ಅನ್ಯಾನ್ ಇತಿ ಯಾತ್ರಾಕ್ರಮೋ ಮತಃ || -ಯುಕ್ತಿಕಲ್ಪತರು ಪು. ೧೭೮.</p>
<p>೭ ಅಲಂಕುರ್ಯಾತ್ ದಿನೇ ತಸ್ಮಿನ್ ವಾಹನಂ ತು ವಿಶೇಷತಃ| ಪೂಜಿತಾ ರಾಜಲಿಂಗಾಶ್ ಚ ಕರ್ತವ್ಯಾ ನರಹಸ್ತಗಾಃ | ಹಸ್ತಿನಂ ತುರಗಂ ಛತ್ರಂ ಖಡ್ಗಂ ಚಾಪಂ ಚ ದುಂದುಭಿಂ| ಧ್ವಜಂ ಪತಾಕಾಂ, ಧರ್ಮಜ್ಞ, ಕಾಲಜ್ಞಸ್ ತು ಅಭಿಮನ್ತ್ರಯೇತ್||೨೫-೨೬||-<em>ಅಗ್ನಿಪುರಾಣ</em>೨೬೮: ೧೬-೩೧</p>
<p>೮ ನಿರ್ ರಾಜೃ (ದೀಪ್ತೌ) ಭಾವೇ; ನೀರೇಣ= ಜಲೇನ, ಅಜಲಂ= ಸ್ಪರ್ಶನಂ; ನೀರಸ್ಯ= ಶಾಂತಿ ಉದಕಸ್ಯ, ಅಜನಾ= ಕ್ಷೇಪಃ, ಯಸ್ಮಿನ್ ಇತಿ, ನೀರಾಜನಾ'</p>
<p>೯ಭವಾನಿ! ತ್ವಂ, ದಾಸೇ ಮಯಿ ವಿತರ ದೃಷ್ಟಿಂ ಸಕರುಣಾಂ- ಇತಿ ಸ್ತೋತುಂ ವಾಂಛನ್, ಕಥಯತಿ ''ಭವಾನಿ, ತ್ವಂ.. ..''- ಇತಿ ಯಃ| ತದ್ ಏವ ತ್ವಂ ತಸ್ಮೈ ದಿಶಸಿ ನಿಜ-ಸಾಯುಜ್ಯಪದವೀಂ, ಮುಕುಂದ-ಬ್ರಹ್ಮ-ಇಂದ್ರ ಸ್ಫುಟ-ಮುಕುಟ ನೀರಾಜಿತ ಪದಾಮ್|| -ಆಚಾರ್ಯ ಶ್ರೀ ಶಂಕರ,<em>ಸೌಂದರ್ಯ ಲಹರೀ</em>, ೨೨. ಈ ಭಾವಪೂರ್ಣ ಸ್ತೋತ್ರವನ್ನು ಭಕ್ತಿಪರವಾದ, ಯುಕ್ತಿಪರವಾದ, ಅದ್ವೈತಪರವಾದ ಹಲವು ಅರ್ಥವೈಶಿಷ್ಟ್ಯಗಳು ಬೆಳಗುತ್ತಿವೆ!</p>
<p>೧೦ ನೀರಾಜನಾಂ ಆಶ್ವಯುಜೇ ಕಾರಯೇತ್ ನವಮೇ ಅಹನಿ| ಯಾತ್ರಾದೌ ಅವಯಾನೇ ವಾ ವ್ಯಾಧೌ ವಾ ಶಾಂತಿಕೇ ರತಃ||೩೦: ೧೧೨|| ತಿಸ್ರೋ ನೀರಾಜನಾಃ ಕಾರ್ಯಾಶ್ ಚತುರ್ಮಾಸ್ಯರ್ ತು ಸಂಧಿಷು||೩೨: ೧೧೪|| -ಕೌಟಿಲ್ಯ,<em>ಅರ್ಥಶಾಸ್ತ್ರ</em>, ಅಧ್ಯಾಯ ೨.</p>
<p>೧೧ಪಂಚ ನಿರಾಜನಂ ಕುರ್ಯಾತ್ ಪ್ರಥಮಂ ದೀಪಮಾಲಯಾ| ದ್ವಿತೀಯಂ ಸೋದಕಾಬ್ಜೇನ, ತೃತೀಯಂ ಧೌತವಾಸಸಾ| ಚೂತ-ಅಶ್ವತ್ಥಪತ್ರೈಶ್ ಚ ಚತುರ್ಥಂ ಪರಿಕೀರ್ತಿತಮ್| ಪಂಚಮಂ ಪ್ರಣಿಪಾತೇನ ಸಾಷ್ಟಾಂಗೇನ ಯಥಾವಿಧಿ||'</p>

</section>
</body>
</html>
