<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮೊದಲ ಹೆಜ್ಜೆಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title">ಪದುಮ</h1>
		<img src="images/001.jpg" alt="image" />
		<p class="verse">
			ನೋಡು,<br />
			ಪದುಮಳ ಮುದ್ದು ಮುಖದೊಳ-<br />
			ಗೆಂಥ ಸೊಬಗಿನ ಖಣಿಯಿದೆ<br />
			ಕಪಟ ಕಾಣದ, ವಿಷಯ ಸೋಂಕದ<br />
			ಮನದ ಕುರುಹು ಅದಾಗಿದೆ;<br />
			ಬಿರಿವ ಸುಮದ ಸೌರಭ,<br />
			ತಂಗದಿರನಮಿತಾಭ-<br />
			ಇವೆ ಅವಳ ಮೊಗದ ಶೋಭ.<br />
			ತಂಗಿ, ನಿನ್ನ ಚೆಲುವಿನೆಳಮೆಯಲ್ಲಿ<br />
			ನಲುಮೆ ಸೊಗಸ ಕಂಡೆನು<br />
			ಬಿಂಕ ಬೇಟ ಬಿನ್ನಾಣ ಬೆಡಗಿ-<br />
			ನಾಟವೇನೂ ಇರದ ಪರಿಯನು.
		</p>
		<p class="verse">
			ಮಾತುಮುತ್ತಿನ ಹಾರ ಪೋಣಿಸಿ,<br />
			ಮಧ್ಯೆ ನಗೆಹೂ ಬಿಡಿಸಿದ<br />
			ರತ್ನ ಪದಕದ ಸರವ ಬಂದವ-<br />
			ರೆಲ್ಲರೆದುರಿಗೆ ತೋರ್ವಳು;<br />
			ಜೇನು ಮಾತಿನ ಬುಗ್ಗೆಯೋ,<br />
			ಪರವೆಗೇ ಇದು ಲಂಗರೋ,<br />
			(ಮಾಕಂದನುಲುಹಿನ ಸುಗ್ಗಿಯೋ).<br />
			ಮುದ್ದುಮೊಲದೊಲು ಜಿಗಿವ ಮಾತಿನ<br />
			ಲಹರಿಯಿಂ ಮನ ತೇಲಿಸಿ,<br />
			ಇಲ್ಲಿಯಿರವನು ಮರೆಸಿ ದೂರದ<br />
			ಶಾಂತಿದಡದೆಡೆ ಒಯ್ವಳು.
		</p>
		<p class="verse">
			ಕೋಮಲಾಮಲ ಹೃದಯದಾಭವ ಕಣ್ದೊಡರಿನಿಂ ಪ್ರತಿಫಲಿಸುತ,<br />
			ತೆರೆವ, ಮುಚ್ಚುವ ಎವೆಯ ಲಾಸ್ಯದಿ ಚಂಚಲತೆಯನೆ ಕುಣಿಸುತ,<br />
			ಸೊಬಗ ಸೊಗಸನು ಮೆರೆಸುತ,<br />
			ಸೊದೆಯ ಸ್ರೋತವ ಹರಿಪಳು,<br />
			ಮುಗುದತೆಯ ಮೆರುಗ ಬೆರೆಸುತ.<br />
			ಜಗದ ಕಣ್ಣಿಗೆ ಮಗುವದಾದರೂ, ತಾಯ-ಮನ ಮನೆ ಮಾಡಿದೆ,<br />
			ಅವಳ ಹೃದಯದಿ; ಮಗುವಿನಾಟದಿ ಎನಿತು ಅಕ್ಕರೆ! ಅಚ್ಚರಿ!!
		</p>
		<p class="vertical-delimiter" />
		<p class="verse">
			ದಿನಗಳುರುಳುತ ವರುಷ ಕಳೆವುವು, ಬರುವೆನಾದಿನ ಪದುಮಳ<br />
			ಮನೆಯ ಹುಡುಕುತ, ನೆನಹ ತರಿಸುತ ಪದುಮಳಂದಿನ ನೋಟವ,<br />
			ಅವಳ ನಗೆ, ನುಡಿ, ಆಟವ,<br />
			ಮುದ್ದು ಮುಖದಾಕಾರವ,<br />
			ಸುಮದ ಸುಂದರ ಸ್ವಪ್ನವ.<br />
			ಮನವೆತ್ತಲೆತ್ತಲೋ ಓಡುತಿರೆ ಇನಿನಾದವೆಳವುದು ಒಂದೆಡೆ;<br />
			ಹೆಗಲಿನಿಂದಿಳಿದರೆಹೆಣೆದ ಜಡೆ ಹಿಡಿದ ಕೈಗಳು ಕುಲುಕಲು.
		</p>
		<img src="images/002.jpg" alt="image" />
		<p class="verse">
			ತೆರೆದ ಬಾಗಿಲಿಗೊರಗಿ ಭಾಮಿನಿ ಬರವ ಕಾದಿಹಳಿನಿಯನ,<br />
			ಎವೆಯನಿಕ್ಕದ ಬೆದರುಕಂಗಳಲೆಲ್ಲ ಪಥಿಕರ ನೋಡುತ;<br />
			ನಲ್ಲ ನಲಿಯಲಿ ಮಲ್ಲೆ ಕಂಪಲಿ,<br />
			ಬಳಿಗೆ ತಾ ಬಂದೊಡನೆಯೆ-<br />
			ಎಂದಿರುವ ಎರೆಯಳ ಮರವೆಯೆ!<br />
			ಹಾರಿ ಹೆಗಲಿಂದೀಚೆ ಬರುತಿಹ ನಿರಿಯ ಪರವೆಯೆ ಇವಳಿಗೆ?<br />
			ಉಬ್ಬಿ ಇಳಿವೆದೆ ಸಿಕ್ಕಿ ಸೊರಗಿದೆ ನಿಟ್ಟುಸಿರ ಬಿಸಿ ಸುರುಳಿಗೆ.
		</p>
		<img src="images/003.jpg" alt="image" />
		<p class="verse">
			ಬಿಚ್ಚುವಳು ಜಡೆ, ಮತ್ತೆ ಹೆಣೆವಳು, ಚಿಂತೆಯಾಳದಿ ಮುಳುಗಿರೆ;<br />
			ಕಂಡು ಕಾಣಳು, ಆಣ್ಮನರಸುವ ಪರಿಯಲಿಂತಿರೆ, ನನ್ನನು.<br />
			ಸನಿಹ ಸಾಗಲು ಬೆದರಿದ,<br />
			ಮೃಗನಯನಿ ಆ ಅನುರಾಗದ<br />
			ಅಂಕಕೆಳೆವಳು ತೆರೆ ನಾಟ್ಯದ.<br />
			ಸೆರಗ ತಾ ಸರಿಪಡಿಸಿಕೊಳ್ಳುತ, ತಂಗಿ ಪದುಮಳು ಲಜ್ಜೆಯಿಂ<br />
			ಗುರುತು ತಿಳಿಯದೆ, ನನ್ನ ಪ್ರಶ್ನಿಸಿ ''ಯಾರು ನೀವೆಂದೆ''ನುವಳು!
		</p>
	</section>
</body>
</html>
