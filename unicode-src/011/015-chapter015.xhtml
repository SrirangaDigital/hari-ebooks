<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮೊದಲ ಹೆಜ್ಜೆಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-015">
		<h1 class="level1-title" epub:type="title">ಕರೆ</h1>
		<img src="images/030.jpg" alt="image" align="right"/>
		<p class="verse">
			ಊರನ್ನು ಕಟ್ಟೋಣ, ನಾಡನ್ನೆ ಬೆಳಗೋಣ,<br />
			ಬಾಳ ರೂಪಿಸಿಕೊಳುತ ಅನುಭವದ ಲತೆಗೆ<br />
			ನೆರಳನ್ನು ಕಾಣೋಣ, ಆದೆಡೆಯೆ ದುಡಿಯೋಣ-<br />
			ಎಂದಲ್ಲದೆ ಮೊದಲಡಿಯ ಇಟ್ಟುದುದು ಅಂದು?<br />
			ಎಂತು ಸಾಗಿದೆಯದರ ಕತೆ,<br />
			ಏನಾದರಿಹುದೇನು ಅದರ ಜತೆ-<br />
			ಅದು ಕುರಿತು ಆಡೋಣ ಸ್ವಲ್ಪ ಇಂದು.
		</p>
		<p class="verse">
			ಕನಸ ಕಾಣುತ ಇಂಜಿನಿಯರಾಗೋಣವೆಂದು<br />
			ನಾವೆಂದು ಹತ್ತಿದೆವೊ ಕಾಲೇಜು ಮೆಟ್ಟಿಲನ್ನ<br />
			ಅಂಟಿ ಬಂದಿದೆ ಬಿಡದೆ ಈ ಶಾಪ ನಮ್ಮ ಬೆನ್ನ-<br />
			ಋಜುತೆ ನೀ ಬಯಸಿದೊಡೆ ವಿಧಿಯೆ ಪ್ರತಿಕೂಲ.
		</p>
		<p class="verse">
			ಹರಿವ ಹೊನಲನು ತಡೆದು ಕಾಲುವೆಯ ಕಡೆದು,<br />
			ಹಸಿರು ಕಾಣದ ಬರಡು ಸಾಗು ಮಾಡದೀ<br />
			ಸುಡುಗಾಡು<br />
			ನೆಲವ ನಾಕವ ಮಾಳ್ಪೆಯಾ? ಓ ಭಗೀರಥ,<br />
			ದುಡಿದುಡಿದು ದಿನರಾತ್ರಿ ನೀನಿಲ್ಲಿ ಅವಿರತ?
		</p>
		<p class="verse">
			ಎತ್ತ ನೋಡಿದರತ್ತ ಮೊರಡಿ, ಗುಡ, ಕಾಡು;<br />
			ಸವರಿ ಮಾಡುತಿಹೆ ಹೆದ್ದಾರಿ, ಜಾಡು,<br />
			ಪಥಕಡ್ಡ ಬರೆ ಹೊನಲ ಮೇಲೆ ಬೀಳಿಸಿ ಸೇತು<br />
			ಇಕ್ಕೆಲದಿ ನಿರ್ಮಿಸುವೆ ಸೌಧ, ಮನೆ, ಪ್ರಾಸಾದ.
		</p>
		<img src="images/031.jpg" alt="image" align="left"/>
		<p class="verse">
			ನೀರ ತಾಣವ ಹುಡುಕಿ, ಹರಿಯುತಿರೆ ಕೊಳ ಕಟ್ಟಿ<br />
			ಲವಣ, ಅನಿಲವ ಬೆರೆಸಿ, ಶುದ್ಧೀಕರಿಸಿ,<br />
			ಮನೆ ಮನೆಯ ಬಾಗಿಲಿಗೆ ನಳಗಳೊಳು ಸಾಗಿಸುತ<br />
			ನಿತ್ಯೋಪಯೋಗಿ ಇದ ಸರಬರಾಯಿಸಿ ತಳೆವೆ-
		</p>
		<p class="verse">
			ಹೆಮ್ಮೆಯನು? ಸಲ್ಲದದು; ಕಳೆ ಶೌಚ ಕಶ್ಮಲವ<br />
			ಊರಾಚೆ ಹೊರಗೊಯ್ವೆ ನೆಲದ ಕೆಳಗೆ<br />
			ಒಣಗಿಸುತ, ಒಳಮಾಡಿ ರಾಸಾಯನಿಕ ಕ್ರಿಯೆಗೆ<br />
			ಮಾಡಿ ರೂಪಾಂತರವ, ಸಮೃದ್ಧ ಗೊಬ್ಬರವ-<br />
			ಪಡುವೆ ನೀ ಅಭಿಮಾನ? ಸ್ವಲ್ಪ ತಡಿ ಸಲ್ಲದದು!
		</p>
		<p class="verse">
			ಋಜುತೆ ನೀ ಬಯಸಿದೊಡೆ ನಿಯತಿ ಪ್ರತಿಕೂಲ;<br />
			ಬೇರೊಂದ ಆಶಿಸದೆ ದುಡಿಯಲಿರೆ, ಉಜ್ಜುಗದೆ<br />
			ಇರಲು ಬಿಡುವರೆ ನಿನ್ನ ಈ ಜಗದೆ, ಪೆದ್ದೆ
		</p>
		<p class="verse">
			ಅರೆ ನಾನು ಹೇಳಿದುದ ಮಾಡಲಾರೆನು ಈತ<br />
			ಮಾಮೂಲು ಕೊಡುವೆನೆನೆ ಒಪ್ಪನಿವ ಸತತ<br />
			ಈ ವೃತ್ತಿಗೇತಕೆ ಬಂದ ಹಿಡಿಸದಿರೆ ಈ ಮಾರ್ಗ<br />
			ಮಾಡಿಸಲೆ ಬೇಕಿವಗೆ ಎಲ್ಲಿಗಾದರೂ ವರ್ಗ,<br />
			ಕೆಲವು ಕಂಟ್ರಾಕ್ಟರುಗಳಿಗಿದುವೆ ಮಂತ್ರ,<br />
			ಬೇಕೆನಲು ಮಾಡುವರು ಏನಾದರೂ ತಂತ್ರ!
		</p>
		<p class="verse">
			ಕೆಟ್ಟದಕೆ ತಲೆಬಾಗೆ ಋತಮಾರ್ಗಕದು ಶೂಲ;<br />
			ಒಮ್ಮೆ ಕೈ ಚಾಚಿದೆಯೋ ಅದೇ ನಿನಗೆ ವಿಷಘಳಿಗೆ!<br />
			ಬಿದ್ದೆ, ಏಳಲಾರದ ಪಾಪಕೂಪ ಪಾತಳಕೆ;<br />
			ನಿನ್ನತನ ನಿನ್ನೆದುರೆ ಬಲಿಯಹುದು ನೋಡು,<br />
			ಮುಗಿಯಿತಲ್ಲಿಯೇ ನಿನ್ನ ಧೃತಿಯ ಪಾಡು.
		</p>
		<img src="images/032.jpg" alt="image" align="right"/>
		<p class="verse">
			ಹಾಡ ಬೇಕಾಗುವುದು ಅವನ ಲಾಭದ ರಾಗ,<br />
			ಅವ ತಂದ ಕಾಡುಮರ ಹೊನ್ನೆ, ತೇಗ!<br />
			ಕಾಲುವೆಗೆ ಬಗೆದ ಹೊಲ, ತಳಪಾಯಕಗೆದ ನೆಲ<br />
			ಬರಹದಲಿ ತೋರುವುದು ಬಂಡೆಗಲ್ಲು
		</p>
		<p class="verse">
			ಲ್ಯಾಟರೈಟಿನ ಪದರ ಅರ್ಧ, ಕಾಲು<br />
			ಅವನ ಕಾಂಕ್ರೀಟೆಲ್ಲ ಮರಳುಪಾಲು<br />
			ಈ ತಥ್ಯ ಎಲ್ಲಿಯೂ ನಿತ್ಯ - ಸತ್ಯ<br />
			ಜಸದ ಶನಿ ಬೆಂಬತ್ತೆ ಎಲ್ಲವೂ ಪಥ್ಯ
		</p>
		<p class="verse">
			ಕೈಕಡಿತ ಕಾಣದೆಯೆ, ಗಿಂಬಳವ ಬಯಸದೆಯೆ<br />
			ಸರಿದಾರಿಯಲಿ ನಡೆಯಲಿಚ್ಛಿಸಿಹ, ಹೊಸ ಆಗಸ,<br />
			ನಿನ್ನ ಪುಣ್ಯಕೆ ಸಿಗಲು ನಿನಗಂಥ ಮೇಲಧಿಕಾರಿ,<br />
			ನೀ ಧನ್ಯ; ಆದರಿದು ವಿರಳ ವಿರಳ ಭಾರಿ!
		</p>
		<p class="verse">
			ನಡುದಾರಿಯನು ಬಿಟ್ಟು ಚರಂಡಿಯನು ಹಿಡಿದಾತ<br />
			ಮಾರ್ಗದರ್ಶಕನಿರಲು ನೀನೆಂತು ಉಳಿವೆ?<br />
			ಕೆಲಸ ಮಾಡಿಸಲರಿಯ, ಸಾಮರ್ಥ್ಯವಿಲ್ಲದವ,<br />
			ಚಾತುರ್ಯ ಬಲ್ಲದವ-ಬಿರುದನಿದ ತಳೆವೆ.
		</p>
		<p class="verse">
			ಜನರ ಕಣ್ಣಿಗೋ ಮೊದಲ ರಾಷ್ಟ್ರವೈರಿಗಳಾವು-<br />
			ದೇಶವ್ಯಾಪೀ ಶಾಪ ಈ ಪಿಡುಗ ಕನ್ನಡಕ<br />
			ಈಚಲಡಿಯಲಿ ಸೀಸೆ ಮಜ್ಜಿಗೆಯ ಹಿಡಿದಿಹೆವು
		</p>
		<p class="verse">
			ಎಂತಿರಲಿ, ನಿರ್ದುಷ್ಟನಿಗಿದರ ಪರಿವೆಯೆ ಇಲ್ಲ<br />
			ಆತ್ಮಶಕ್ತಿಯ ನಂಬಿ ನಡೆಯುತಿರೆ ಭಯವಿಲ್ಲ<br />
			ಅದಕೆ ನಾ ಮೊದಲೇ ಅಂದೆ ಇದೊಂದು ವಿಷಜಾಲ<br />
			ಹಗಲ ದೀವಿಗೆಯಲ್ಲಿ ಅವಶ್ಯ ಅನುಗಾಲ!
		</p>
		<img src="images/033.jpg" alt="image" align="right"/>
		<p class="verse">
			ಆದರೂ ನಾಡಸೇವೆಗೆ ನಿಂತ ಅಗ್ರಣಿಗಳು ನಾವು<br />
			ಮುನ್ನ ಕೇಳದ ತಾಣ ಆಗಿರಲಿ ಕಾರ್ಯಕ್ಷೇತ್ರ<br />
			ಜಗದ ಗುಡಿಯೂಳಿಗದಿ ನಮಗದೇ ಸುಪವಿತ್ರ<br />
			ಬರಡು ಭೂಮಿಯೋ, ಜಾಳೋ,<br />
			ನರಹೊಗದ ಕಾಡೋ-<br />
			ಅಲ್ಲಿ ಸೃಜಿಸುವೆವಾವು ಹೊಸದೊಂದು ಸ್ವರ್ಗ,<br />
			ಹಚ್ಚೆ ಹೊಲ, ಸೇತು, ನಗರ ಮಾರ್ಗ
		</p>
		<p class="verse">
			ಎಲ್ಲಿ ಹಿರಿ, ಮಯದೇವ ಮಾನಸಾರಾದಿಗಳೇ,<br />
			ವಿಶ್ವಕರ್ಮ, ಸ್ಥಪತಿ ವಾಸ್ತುಶಿಲ್ಪಿಗಳೇ,<br />
			ಶಿಲ್ಪಕುಲದಧ್ವರ್ಯ, ಜಕ್ಕಣರೆ, ಡಕ್ಕಣರೆ?<br />
			ನಾವೇನ ಸಾಧಿಸಿಹೆವೊ ಅದ ನೋಡ ಬನ್ನಿ;<br />
			ಹರಸ ಬನ್ನಿ,
		</p>
		<p class="verse">
			ರಾಷ್ಟ್ರಕರೆ, ಮುಂದಾಳುಗಳೇ ನಿಮದೇನು ನೇಮ?<br />
			''ಕಸ್ಮೈ ದೇವಾಯ ಹವಿಷಾ ವಿಧೇಮ?''<br />
			ನಾಡ ಏಳಿಗೆಗಾಗಿ ದುಡಿವವಗೆ ಸ್ಫೂರ್ತಿಯನು<br />
			ಎಲ್ಲಿ ಸಲಿಸುವುದೆಂದು ನೀವರಸುತಿಹಿರೇನು?<br />
			ಅದ ನಮಗೆ ತನ್ನಿ.
		</p>
		<p class="text-right"><strong><em>(೧೯೭೩, ಬೆಂಗಳೂರು<br />ಆರ್. ವಿ. ಇಂಜಿನಿಯರಿಂಗ್ ಕಾಲೇಜಿನ<br />ವಾರ್ಷಿಕ ಸಂಸ್ಮರಣಿಕೆಯಲ್ಲಿ ಪ್ರಕಟಿತ)</em></strong></p>
	</section>
</body>
</html>
