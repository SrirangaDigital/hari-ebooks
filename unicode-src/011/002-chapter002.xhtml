<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮೊದಲ ಹೆಜ್ಜೆಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-002">
		<h1 class="level1-title" epub:type="title">ವಾಣಿ</h1>
		<p class="verse">ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</p>
		<p class="verse">
			ಹಲಗೆ ಬಳಪವ ಹಿಡಿದು ಬೀದಿಯಲಿ ಕಚ್ಚಾಡುತಿರೆ<br />
			ಬಳಪ ಬೇಡುತ ಬಂದು ಶುಂಠಿಕೊಂಬನು ತಿಂದು<br />
			ಅಳುತ ನಿಲ್ಲಲು ನಾವೆ ಕಣ್ಣೊರಿಸಲಿಲ್ಲವೇ ಅವಳ?
		</p>
		<p class="verse">
			ವೇಳೆ ಮೀರಿತೆಂದರಿತು ಶಾಲೆಯೆಡೆ ಧಾವಿಸಲು<br />
			ಅನುಸರಿಸಲೆಸಗುತ್ತ ಎಡವುತ್ತ ಬೀಳುತಿರೆ<br />
			ಎತ್ತಿ ಹೊತ್ತೋಡುತ್ತ ನಗಿಸಲಿಲ್ಲವೆ ಅವಳ?
		</p>
		<p class="verse">
			ಅತ್ತ ಶಾಲೆಯಲಂತು ಮೇಡಮ್ಮಗಳ ಕಾಟ<br />
			ಬರೆಯದಿದ್ದರೆ ಏಟು, ಬರೆಯೆ ತಪ್ಪಾದರೆ ಏಟು<br />
			ತಪ್ಪಡಿಗೆ ಶೈಶವದಿ ಛಡಿ ಏಟು ಕೊಡುಗೆಯೇ?
		</p>
		<p class="verse">
			ಒಮ್ಮೆ ಮುಂದಲೆ ಪಿಡಿದು ಗುರು ಅವಳನೆಳೆದಾಗ<br />
			ದುಃಖ ಉಕ್ಕೇರ್ಬಂದು ನೀರ ಕಣ್ಣಲಿ ತಂದು<br />
			ಮಾಡಲಾಗದೆ ಏನೂ ಸುಮ್ಮನಾದೆವೆ ನಾವು?
		</p>
		<img src="images/004.jpg" alt="image" />
		<p class="verse">
			ಅಣಕಿಸುತ ಜಡೆ ಎಳೆದು ನಮ್ಮೇಟ ಸವಿಯುಂಡು<br />
			ಅಳಲು ಅವಳವನ ಹಂಗಿಸಿದುದ ಮರೆತಿರಾ?
		</p>
		<p class="verse">ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</p>
		<p class="verse">
			''ಈ ಲೆಖ್ಖ ಬಹು ಕಷ್ಟ, ಬಿಡಿಸಲಾರದ ನಂಟು<br />
			ಮಾಡಿಕೊಡೊ ಓ ಮಾಧು''- ಎಂದು ಪೇಚಾಡುತಿರೆ<br />
			ನಾನು ಉತ್ತರ ತರಿಸೆ 'ಭೇಷ್' ಎನುತ ಓಡಿದಳೆ?
		</p>
		<p class="verse">
			ಮರುವರುಷ ಶಾಲೆಯಲಿ, ವಾಣಿ ಲಂಗದ ರಾಣಿ<br />
			ಏಕೋ ಸೀರೆಯನ್ನುಟ್ಟು ಮೆರೆಯುತಿರ್ದಳು ಕಾಣೆ;<br />
			ಬಿಗುಮಾನ ಬಲು ಬಂತು ಮದವಡರಿತೇನೋ?
		</p>
		<p class="verse">
			''ನಾವು ಗೆಳತಿಯರೊಡನೆ ಇರುವಾಗ ಕಲೆವಾಗ<br />
			ನೀವ್ ಬಂದು 'ವಾಣಿ' ಎಂದುಸುರಿ ಕರೆಯದಿರಿ''-<br />
			ಎನುತ ಮುನಿಸನು ಬೀರಿ ಮುಖಕೆಂಪ ತೋರ್ವಳೇ?
		</p>
		<p class="verse">
			ಮಾತನಾಡಿಸಿದಾಗ ನಾಚಿಕೆಯ ಬೀರುವಳು;<br />
			ಕೆಲಸವಿದೆ ಮನೆಯಲ್ಲಿ ಹೋಗಬೇಕೆನುತಾಳೆ-<br />
			ಅಂದಿನಾ ಮಾತಾಳಿಗಿಂದೇಕೆ ಈ ಮೌನ?<br />
			''ಸ್ತ್ರೀಯ ರೂಪಮೆ ರೂಪ, ನಾರಿ ಕಂಠಮೆ ಕಂಠ!''-
		</p>
		<img src="images/005.jpg" alt="image" />
		<p class="verse">
			ಎನಲಂದು ಅವಳೆದುರು ''ಹೊಗಳದಿರಿ ಸಲ್ಲದಿದು''<br />
			ಕೊರಳ ಕೊಂಕಿಸಿ ಮುದದಿ ''ಥೂ, ಹೋಗಿ!'' ಎಂದಳೇ?
		</p>
		<img src="images/006.jpg" alt="image" />
		<p class="verse">ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!</p>
		<p class="verse">
			ಅಂದಿನಾಟದ ಗೆಳತಿ ಇಂದು ಕಾಲೇಜ್ ತರುಣಿ;<br />
			ಬೆಡಗು, ಬೇಡದ ಥಳಕು ಶೃಂಗಾರ ವೈಯಾರ,<br />
			ಗಂಟೆಗಟ್ಟಲೆ ಮಾತು ದಾರಿಯಲಿ ಚೆನ್ನೆ?
		</p>
		<p class="verse">
			ಬಿನ್ನಾಣ ಬಲು ಚತುರೆ, ಕೃತಕತೆಯ ಸುರಿಮಳೆಯೆ!<br />
			ಕೊಂಕಿಸುತ ಕೊರಳನ್ನು, ಬಳುಕಿಸುತ ದೇಹವನು,<br />
			ಬೀರುವಳೆ ಕುಡಿನೋಟ ಸಹಪಾಠಿಗಳ ಮೇಲೆ?
		</p>
		<p class="verse">
			''ರೀ ಮಾಧು, ಶಶಿ ಎಲ್ಲಿ? ನೆನ್ನೆ ಪತ್ತೆಯೆ ಇಲ್ಲ!<br />
			ಟೆನ್ನಿಸ್‍ಗೆ ಚಕ್ಕರ್; ಕುಡುಮುವುದು ಸರಿಯಲ್ಲ''-<br />
			ಇದೇಕೆ ಈ ಪ್ರಾಣಿ ಹೀಗಾಯಿತೆಂಬೆ!
		</p>
		<p class="verse">
			''ಶಶಿ-ವಾಣಿ ಸರಿ-ಜೋಡಿ''- ಪಿಸುಮಾತು ಕೇಳಿಸಿತು;<br />
			ಕಲಿಯಬಂದವರಿಗಿಲ್ಲಿ ಕೆಲಸವಿಲ್ಲವೆ ಬೇರೆ?-<br />
			ಎನುತಿರಲು ಯಾರೋ ತಿವಿದರೇಕೋ?
		</p>
		<p class="verse">
			ಕಣ್ಣಬಿಟ್ಟೆನು ನಾನು ಹೆದರಿ ನೀರವನಾದೆ!<br />
			ಈಗ ಕ್ಲಾಸಿನೊಳಿದ್ದೆ, ನಿದ್ದೆ ಮಾಡುತಲಿದ್ದೆ;<br />
			ಬರೆವನಂದದಿ ನಟಿಸಿ ಮೆಲುದನಿಯಲುಸುರಿದೆನು-
		</p>
		<p class="verse">ಆ ತಳೋದರಿ ವಾಣಿ ನಮ್ಮೆಲ್ಲರೊಡನಾಡಿ!!</p>
			<p class="text-right"><strong><em>(ಏಪ್ರಿಲ್ ೧೯೫೩, ಶಿವಮೊಗ್ಗ)</em></strong></p>
			<img src="images/007.jpg" alt="image" />
	</section>
</body>
</html>
