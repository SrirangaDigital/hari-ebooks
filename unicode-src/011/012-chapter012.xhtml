<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮೊದಲ ಹೆಜ್ಜೆಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-12">
		<h1 class="level1-title" epub:type="title">ನೇಹ-ನಲ್ಮೆ </h1>
		<p class="myquote">
			ಎನ್ನೊಲವು ಮೀಸಲಿದೆ; ನೇಹಿಗನ ಮಾರ್ದವದ<br />
			ಜಾರಿ ಕರಗುವ, ಸಿಗುವ ಇನಿದುಟಿಗಳಿಂ ರಸದಂತೆ;<br />
			ಉಲಿದು ಸರಿಯುವ, ಮನದ ಕೋಕಿಲಗಳಿಂಚರದಂತೆ;<br />
			ಹಾಲ್ಗಲ್ಲ ಮೇಲ್ ಹರಿವ ತಿಳಿನೀರ ಸೊಬಗಾಂತು<br />
			ಜಡಮನದೊಳುಬ್ಬರಕೆ ತಂಗದಿರನೆಸಕಾಂತು<br />
			ಮೆರೆವ, ಹಮ್ಮನು ನೆರೆವ ನುಡಿಯ ಮರೆವುದೆಂತು?
		</p>
		<p class="myquote">
			ಎನ್ನೊಲವು ಮೀಸಲಿದೆ; (ಮನ್ನಿಸೆನ್ನನುಚಿತವ)<br />
			ಹೃದಯವನಧರದೊಳು, ಆತ್ಮವನೆ ಕಂಗೊಳೊಳಿರಿಸುತ್ತೆ,<br />
			ಸೊಗಸಿನೊಂದೆಸಕಕೇಂ ವಿವರ ನೂರುಗಳನುಲುಹುತ್ತೆ,<br />
			ಬೊಗಸೆ ಕಂಗಳ ನಡುವೆ ಚೆಲ್ವ ನೀಲಿಮವುಳ್ಳ,<br />
			ನವಿರುಗೆನ್ನೆಗಳ್ ಮೇಲೆ ಉಷೆಯಲಾಲಿಮವುಳ್ಳ-<br />
			ಬರುವ ತರಳೆಯ ಮರೆವ ಅ-ರಸಿಕನು ನಾನಲ್ಲ!
		</p>
		<p class="myquote">
			ನೀ ತಳೆವ ಸಂದೇಹ, ಯಾವುದತಿಶಯಮೆಂದೆ?<br />
			ಬೆದರು ಕಂಗಳಲೆನ್ನ ತುಂಬಿಕೊಳುವಿನಿಯಳ<br />
			ಸೊಬಗೆ?<br />
			ಮುಗ್ಧ ಸ್ನೇಹದ ಮನವೆ? ಹೇಳಬೇಕೇ ನಿನಗೆ?<br />
			ಚಿಮ್ಮಿ ಚೆಲ್ಲುವ ಪ್ರೇಮಕಾರಂಜಿಯಾಕರವೆ?<br />
			ಹೊಮ್ಮಿ ಹೊಳೆಯುವ ಪೂತ ಅಪರಂಜಿ ಗೆಳೆತನವೆ?<br />
			ನಲ್ಮೆಯಾ ಚಿಲುಮೆಯೆ? ನೇಹಿಗನ ಸವಿಯೊಲವೆ?
		</p>
		<p class="myquote">
			ನೇಹವೆಂಬುದದೊಂದು ಗಗನ ಕುಸುಮವೆ ಆಯ್ತೆ?<br />
			ನೆಮ್ಮದಿಗೇ ಮುನಿಸೋ, ಬಿಸಿಯುಸಿರು<br />
			ಕರಗಿಸಲಾರದಾಯ್ತೆ!<br />
			ಉಮ್ಮಳಕೆ ತಣ್ಪಿವ ಪನಿಯಲ್ಲ, ಹೊನಲ<br />
			ಗಳಹುವುದಾಯ್ತೆ<br />
			ಪರವೆ ಮೆರೆಸುವ ಕೆಳೆಯ ಇರವ ಕಾಣುದುದಾಯ್ತೆ?<br />
			ಬೆಂದೊಡಲಿಗೊಂದಿನಿತು ಇನಿವಾತು ಸಿಗದಾಯ್ತೆ?<br />
			ಕೊನರಿದಾ ಸ್ನೇಹಲತೆ ಅಲಕ್ಷ್ಯಗರಲಕೆಡೆಯಾಯ್ತೆ?
		</p>
		<p class="myquote">
			ತರಳೆಯಾ ಚಾರುಲತೆಯ, ಇಂತಿರಲು, ಬಿಡಲೊಲ್ಲೆ;<br />
			ಎನ್ ಅಳ್ತಿ ಸೊಬಗಿನೊಳಗಿಹುದು,<br />
			ಅವಳಂಗಗಳೊಳಲ್ಲ!<br />
			ಮನಕಾರಾಮ ದೊರಕುವೆಡೆ, ಮನ್ಮಥನಿಗೆಡೆಯಿಲ್ಲ!!<br />
			ಈಂಟುವೆನು ರಮ್ಯತೆಯ ಸೊದೆಯನೆದೆಗುದಿಗಾಗಿ,<br />
			ನಂಟು ಬಯಸುವ ಜೀವಕಭಿರಾಮ ಬೇಕಾಗಿ<br />
			ಸೌಮ್ಯ, ಶುಚಿ, ಸಾತ್ವಿಕದ ನಲ್ಮೆಯದು ಎನಗಾಗಿ!
		</p>
		<p class="quote-author"><strong><em>(ಮೇ ೧೩, ೧೯೫೭, ಶಿವಮೊಗ್ಗ)</em></strong></p>
	</section>
</body>
</html>
