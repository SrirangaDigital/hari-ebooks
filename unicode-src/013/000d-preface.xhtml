<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗೀತಗುಚ್ಛ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000d.1">
		<h1 class="level1-title" epub:type="title">ಅಂತರಂಗದ ಶುಭನುಡಿ</h1>
		<p>ಶ್ರೀಯುತ ಶಿಕಾರಿಪುರ ಹರಿಹರೇಶ್ವರ ಅವರು ರಚಿಸಿರುವ<em>'ಗೀತಗುಚ್ಛ'</em>ಅನುವಾದಿತ ಕಾವ್ಯ ಸಂಕಲನ ಕೃತಿಯು ಸಾಹಿತ್ಯಾಭಿಜ್ಞರಿಗೆ ಮತ್ತು ಸಾಹಿತ್ಯಾಸಕ್ತರಿಗೆ ರಸಾಸ್ವಾದವನ್ನು ಉಂಟುಮಾಡುವ ಶ್ರೇಷ್ಠ ಕೃತಿಯಾಗಿ ಕಂಗೊಳಿಸಿದೆ. ಇದರಲ್ಲಿ ಒಟ್ಟು ಮೂವತ್ತೈದು ಶೀರ್ಷಿಕೆಗಳಿಂದ ಕೂಡಿದ ಕನ್ನಡದ ಅನುವಾದಿತ ಕವಿತೆಗಳಿವೆ. ಇವೆಲ್ಲವನ್ನು ಶ್ರೀಯುತ ಹರಿಹರೇಶ್ವರರೇ ರಚಿಸಿದುದು. ಒಂದು ಕಡೆ ಮೂಲವನ್ನು ಕೊಟ್ಟು ಮತ್ತೊಂದು ಕಡೆ ಆ ಮೂಲದ ಛಂದಸ್ಸು, ಶೈಲಿ, ಭಾವ, ಅರ್ಥ, ಭಾಷೆಗಳಿಗೆ ಚ್ಯುತಿ ಬರದಂತೆ ಶ್ರೀಯುತರು ರಚಿಸಿರುವ ಕನ್ನಡ ಪದ್ಯಗಳಿವೆ.</p>
		<p>ಋಗ್ವೇದ, ಯಜುರ್ವೇದ, ಅಥರ್ವವೇದಗಳ ಆಯ್ದ ಮಂತ್ರಗಳು, ಗೃಹ್ಯಸೂತ್ರ, ಸ್ಮೃತಿಗಳಲ್ಲಿ ಹೇಳಿರುವ ಕೆಲವು ಉಪಯುಕ್ತ ಮಂತ್ರಗಳು, ಶ್ಲೋಕಗಳು, ಪುರಾಣ, ಮಹಾಭಾರತ, ಭಗವದ್ಗೀತೆಗಳ ಕೆಲವು ಶ್ಲೋಕಗಳು, ಸಂಸ್ಕೃತಕಾವ್ಯ-ಸ್ತೋತ್ರಗ್ರಂಥಗಳಲ್ಲಿನ ಕೆಲವಾರು ಸ್ತೋತ್ರ ಪದ್ಯಗಳು, ಕನ್ನಡದ ರನ್ನನ ಲಕ್ಷ್ಮೀಪ್ರಸಂಗ. ಗದಾಯುದ್ಧದ ಪದ್ಯಗಳು, ತಮಿಳುಭಾಷೆಯ<em>ಚಿನ್ಮಯಿ ನೃತ್ಯಗೀತೆ</em>ಯ ಪದ್ಯಗಳು, ಕೆಲವು ಸಂಸ್ಕೃತದ ಸಾಹಿತ್ಯಪ್ರಕಾರಗಳಲ್ಲಿನ ಶ್ಲೋಕಗಳು, ಪದ್ಯಗಳು, ಹಿಂದಿಯ ರಾಮ-ರಹೀಮ ಪದ್ಯಗಳು ಹಾಗೂ ಇವರೇ ಸ್ವತಂತ್ರವಾಗಿ ರಚಿಸಿರುವ ಕೆಲವು ಕನ್ನಡ ಪದ್ಯಗಳು ಇವುಗಳನ್ನು ಆರಿಸಿಕೊಂಡು, ಮೂಲದ ರಸಭಾವ, ಅರ್ಥ, ಶೈಲಿಗಳಿಗೆ ಸಮನಾಗಿ ಅದೇಧಾಟಿಯಲ್ಲಿ ಕನ್ನಡ ಪದ್ಯಗಳನ್ನು ರಚಿಸಿ ಅನುವಾದಿಸಿದ್ದಾರೆ. ವೇದ ಮಂತ್ರಗಳ ಅರ್ಥ, ಛಂದಸ್ಸು, ಭಾವ, ಶೈಲಿ, ಭಾಷೆಗಳಿಗೆ ತಕ್ಕಂತೆ ಸುಲಭವಾಗಿ ಸರಳವಾಗಿ ಕನ್ನಡಗೀತಗಳನ್ನು ರಚಿಸಿ, ಅನುವಾದಿಸಿ ಕೊಡುವುದು ಸುಲಭವಾದ ಕಾರ್ಯವೇನಲ್ಲ, ಅದನ್ನು ಲೀಲಾಜಾಲವಾಗಿ, ಸರಸವಾಗಿ, ಸಹೃದಯರ ರಸಾಸ್ವಾದನೆಗೆ ತಕ್ಕಂತೆ ಶ್ರೀಯುತ ಹರಿಹರೇಶ್ವರರು ರಚನೆ ಮಾಡಿ ತಮ್ಮ ವಿದ್ವತ್ತು, ಪ್ರತಿಭೆಗಳನ್ನು ಪ್ರಕಾಶವಾಗುವಂತೆ ಮಾಡಿದ್ದಾರೆ.</p>
		<p>ವೇದ ಮಂತ್ರಗಳಲ್ಲಿ ಋಗ್ವೇದ್ಧದ<em>ಮಧು ವಾತಾ ಋತಾಯತೇ, ಪತಿಸ್ತುರೀಯೋಽಹಮ್</em>, ಮಂತ್ರಗಳು ಋಗ್ವೇದ ಖಿಲಸೂಕ್ತವಾದ<em>ಶ್ರೀಸೂಕ್ತ, ಆಪೋ ಹಿ ಷ್ಠಾ'</em>ಮಂತ್ರ, ಆಶ್ವಲಾಯನ-ಪಾರಸ್ಕರ ಗೃಹ್ಯಸೂತ್ರಗಳಲ್ಲಿ ಬರುವ ವಿವಾಹ ಸಪ್ತಪದೀ ಮಂತ್ರಗಳು, ತೈತ್ತಿರೀಯ ಆರಣ್ಯಕದ<em>ಮಧು ಮನಿಷ್ಯೇ'</em>ಮತ್ತು<em>ಮಂತ್ರಪುಷ್ಪ'</em>ಮಂತ್ರಗಳು, ಆಥರ್ವವೇದದ<em>ಆಪೋ ದತ್ತ ಭೇಷಜಮ್</em>,<em>ತಾವೋ ನಾಮಾನಿ ಸಿಂಧವಃ</em>, ತೈತ್ತಿರೀಯ ಆರಣ್ಯಕದ ಮಹಾನಾರಾಯಣ ಉಪನಿಷತ್ತಿನ<em>ಸದ್ಯೋಜಾತಂ..'</em>ಮುಂತಾದ ರುದ್ರದರ್ಶನ ಮಂತ್ರಗಳು, ಋಗ್ವೇದದ<em>ಅರಣ್ಯಾನಿ</em>ಮಂತ್ರಗಳು- ಹೀಗೆ ಒಟ್ಟು ಹನ್ನೆರಡು ವಿಷಯಗಳಲ್ಲಿ ಅತ್ಯುಪಯುಕ್ತವಾದ ವೇದ ಮಂತ್ರಗಳನ್ನು ಆರಿಸಿಕೊಂಡು, ಅವುಗಳನ್ನು ಸರಳ ಸುಂದರ ಕನ್ನಡ ಪದ್ಯಗಳಿಂದ ಅನುವಾದಿಸಿದ್ದಾರೆ.</p>
		<p>ಕಾವ್ಯಗಳಲ್ಲಿ ಕಾಶ್ಮೀರದ ಬಿಲ್ಹಣ ಕವಿಯ<em>ಚೌರಪಂಚಾಶಿಕಾ</em>ದ ಆಯ್ದಪದ್ಯಗಳು, ಬಲ್ಲಾಳಸೇನನ<em>ಭೋಜ ಪ್ರಬಂಧದ'ಕ್ರಿಯಾಸಿದ್ಧಿಃ ಸತ್ವೇಭವತಿ..'</em>ಶೀರ್ಷಿಕೆಯಲ್ಲಿ ರಚಿತವಾದ ಐದು ಕನ್ನಡ ಪದ್ಯಗಳು- ಮನೋಜ್ಞವಾಗಿವೆ. ಸ್ವಾಮಿ ಪ್ರಸನ್ನತೀರ್ಥರ ಮೂರು ಸ್ತೋತ್ರ ಪದ್ಯಗಳು, ಶ್ರೀಶಂಕರಾಚಾರ್ಯರ<em>ಪರಾಪೂಜಾ ಸ್ತೋತ್ರ'</em>ದ ಆರು ಪದ್ಯಗಳು, ಶ್ರೀ ಅರವಿಂದಘೋಷರ ನಾಲ್ಕು ದುರ್ಗಾಸ್ತೋತ್ರ ಪದ್ಯಗಳು,<em>ಶ್ರೀಶಾಂಕಂಭರಿ ಪ್ರಾತಃಸ್ಮರಣಸ್ತವ'</em>ದ ಐದು ಪದ್ಯಗಳು, ಮಹಾಭಾರತ ವನಪರ್ವದ<em>ತಮೇವ ಪ್ರದಿಶನ್ತು ಮೇ'</em>ಶೀರ್ಷಿಕೆಯಲ್ಲಿ ಐದು ಪದ್ಯಗಳು, ವಿಷ್ಣುಸ್ಮೃತಿಯ ಹತ್ತು ಶ್ಲೋಕಗಳು, ಭಗವದ್ಗೀತೆಯ<em>ಮದ್ಭಕ್ತಃ ಸ ಚ ಮೇ ಪ್ರಿಯಃ'</em>ಶೀರ್ಷಿಕೆಯ ಒಂಭತ್ತು ಶ್ಲೋಕಗಳು,<em>ಗರುಡಪುರಾಣ</em>ದ ಕೆಲವು ಶ್ಲೋಕಗಳು, ಕನ್ನಡದ ಆಂಡಯ್ಯನ<em>ಕಬ್ಬಿಗರ ಕಾವ'</em>ದ ನಾಲ್ಕು ಪದ್ಯಗಳು, ರನ್ನನ ಗದಾಯುದ್ಧದ ಲಕ್ಷ್ಮೀಪ್ರಸಂಗದ ಹದಿನಾರು ಪದ್ಯಗಳನ್ನು ಆರಿಸಿಕೊಂಡಿದ್ದಾರೆ.</p>
		<p>ಬೈಬಲ್‍ನ ಕೆಲವು ಭಾಗಗಳನ್ನು (ಸಂಸ್ಕೃತದಿಂದ ಕನ್ನಡಕ್ಕೆ), ತಮಿಳಿನ ಪೆರಿಯಸ್ವಾಮಿ ಥೂರನ್‍ರ<em>ಚಿನ್ಮಯಿ ನೃತ್ಯಗೀತೆ</em>, ಹಿಂದಿ-ಫಾರಸಿಯ<em>ರಾಮ ರಹೀಮ್'</em>ಕವಿತೆಯ ಒಂಬತ್ತು ಪದ್ಯಗಳು, ಡಾ| ಶಂಕರ ತತ್ತ್ವವಾದಿಯವರ ಮೂರು ಸಂಸ್ಕೃತ ಪದ್ಯಗಳು, ಪಂಡಿತ ಮದನಮೋಹನ ಮಾಳವೀಯರ<em>ಧರ್ಮಸಂದೇಶ'</em>ದ ಒಂಬತ್ತು ಸಂಸ್ಕೃತ ಶ್ಲೋಕಗಳು, ಕಂಚೀಕಾಮಕೋಟಿ ಪೀಠದ ಶ್ರೀಪರಮ ಶಂಕರಾಚಾರ್ಯರ<em>ಮೈತ್ರೀಂ ಭಜತ'</em>ಸಂಸ್ಕೃತ ಕವಿತೆಯ ಮೂರು ಪದ್ಯಗಳು, ಶ್ರೀಯೋಗಾನರಸಿಂಹ ರಚಿತ<em>ಗೀತಕುಸುಮಾಂಜಲಿ</em>ಯ ನಾಲ್ಕು<em>ಅರ್ಭಕ ಗೀತೆ</em>ಗಳು, ಶ್ರೀ ಹರಿಹರೇಶ್ವರರದೇ ಆದ<em>ಆಯಷ್ಮಾನ್ ಭವ'</em>ಸಂಸ್ಕೃತ ಮತ್ತು ಕನ್ನಡ ಪದ್ಯಗಳು, ವಿಷ್ಣುಸ್ಮೃತಿಯ<em>ಧರ್ಮೈಕೋ ಅನುಯಾತ್ಯೇನಂ'</em>ನ ಹತ್ತು ಶ್ಲೋಕಗಳು, ಆಚಾರ್ಯ ಶಂಕರರ<em>ನಿರ್ವಾಣಷಟ್ಕ'</em>ದ ಆರು ಸಂಸ್ಕೃತ ಪದ್ಯಗಳು, ಕನ್ನಡ ಕವಿತಾ ಪದ್ಯಗಳಾಗಿ ಮನೋಜ್ಞವಾಗಿ ಮೂಡಿಬಂದಿವೆ. ಕಡೆಗೆ ಶ್ರೀ ಹರಿಹರೇಶ್ವರರದೇ ಆದ<em>ಕೃತಜ್ಞತಾ ಸಮರ್ಪಣ'</em>ದ ಸಂಸ್ಕೃತ-ಕನ್ನಡ ಪದ್ಯಗಳು ಮನಮೋಹಕವಾಗಿ ರಚಿತಗೊಂಡಿವೆ.</p>
		<p>ನಂತರ ಅನುಬಂಧದಲ್ಲಿ ಟಿಪ್ಪಣಿಗಳು, ವಿಶೇಷ ವಿಷಯಗಳು ವಿವರಣೆಗಳನ್ನು ನೀಡಲಾಗಿದೆ. ಮೂವತ್ತ ಆರು (೩೬) ವಿಷಯ ಶೀರ್ಷಿಕೆಗಳಲ್ಲಿ ಮೂಡಿಬಂದ<br />ಮಂತ್ರ, ಕಾವ್ಯ ಸ್ತೋತ್ರಾದಿಗಳ ಕರ್ತೃ ಮೊದಲಾದ ವಿಷಯಗಳನ್ನು ಅನುಬಂಧದಲ್ಲಿ ಕೊಟ್ಟಿರುವುದು ಓದುಗರಿಗೆ ಸಹಕಾರಿಯಾಗಿದೆ.</p>
		<p>ಶ್ರೀಯುತ ಹರಿಹರೇಶ್ವರರು ಸಂಸ್ಕೃತ, ಕನ್ನಡ, ಹಿಂದೀ, ತಮಿಳು ಮುಂತಾದ ಭಾಷೆಗಳನ್ನು ಚೆನ್ನಾಗಿ ಬಲ್ಲವರು. ಮಂತ್ರಗಳನ್ನು ಕಲಿತವರು. ಇವೆಲ್ಲವನ್ನು ಚೆನ್ನಾಗಿ ತಿಳಿದುಕೊಂಡವರು. ವಿದೇಶದಲ್ಲಿ ಸಂಸ್ಕೃತ-ಕನ್ನಡ ಭಾಷಿಗಳಲ್ಲಿ ವಿದ್ಯಾರ್ಥಿಗಳಿಗೆ ಪಾಠ ಮಾಡಿದವರು. ಕನ್ನಡ-ಸಂಸ್ಕೃತ ಕವಿತಾ ಪದ್ಯಗಳ ಲಕ್ಷಣಾದಿಗಳನ್ನು ಬಲ್ಲವರು.<em>ಅಮೇರಿಕನ್ನಡ</em>ವೆಂಬ ದ್ವೈಮಾಸಿಕ ಸಾಹಿತ್ಯಪತ್ರಿಕೆಯನ್ನು ಹಲವಾರು ವರ್ಷಗಳು ವಿದೇಶದಲ್ಲಿ ಪ್ರಕಟಿಸಿದವರು. ವಿಶೇಷವಾಗಿ ಸಾಹಿತ್ಯದ ನಾನಾ ಪ್ರಕಾರಗಳನ್ನು ಬಲ್ಲವರು ಜೊತೆಗೆ ನಮ್ಮ ಭಾರತೀಯ ಸಂಸ್ಕೃತಿ, ಪರಂಪರೆ, ಹಾಗೂ ವಿವಿಧ ವಾಙ್ಮಯ ಗ್ರಂಥಗಳ ಬಗ್ಗೆ ಅಪಾರ ಗೌರವ, ಶ್ರದ್ಧೆ, ವಿಶ್ವಾಸಗಳನ್ನು ಉಳ್ಳವರು. ಇಂಗ್ಲಿಷ್, ಸಂಸ್ಕೃತ, ಕನ್ನಡ, ಹಿಂದೀ, ತಮಿಳು ಮುಂತಾದ ಭಾಷೆಗಳಲ್ಲಿ ವಿದ್ವತ್ತು, ಪ್ರೌಢಿಮೆ, ಪ್ರತಿಭೆಗಳನ್ನುಗಳಿಸಿದವರು. ಇಂತಹ ಇವರು ಈ<em>ಗೀತಗುಚ್ಛ</em>ವನ್ನು ರಚಿಸಿ, ಸಾರ್ಥಕತೆಯನ್ನು ಪಡಿದಿದ್ದಾರೆ, ಧನ್ಯತೆಯಭಾವವನ್ನು ತಾಳಿದ್ದಾರೆ.</p>
		<p>ವೇದ ಮಂತ್ರಗಳಿಗೆ ಅವರು ರಚಿಸಿರುವ ಕನ್ನಡ ಪದ್ಯಗಳು ವಿವಿಧ ಅಲಂಕಾರಗಳಿಂದಲೂ, ಗುಣಗಳಿಂದಲೂ ಕೂಡಿ ರಸಯುಕ್ತವಾಗಿದ್ದು ಸಹೃದಯರಿಗೆ ಅಮಿತಾನಂದವನ್ನು ಉಂಟುಮಾಡುತ್ತವೆ, ಒಂದೆರಡು ಉದಾಹರಣೆಗಳನ್ನು ಕೊಡುವುದಾದರೆ-<em>ಮಧುವಾತಾ ಋತಾಯತೇ"</em>ಮಂತ್ರದ ಅನುವಾದಿತ ಕನ್ನಡ ಪದ್ಯದ ಕೆಲವು ತುಣುಕುಗಳನ್ನು ನೋಡಿ-</p>
		<p class="verse">ಎಲ್ಲೆಡೆ ಜೇನು,<br />ಎಲ್ಲವೂ ಜೇನು -<br />ಜೇನೇ ಆಗಿರಲಿ!<br />ಅರಳುತ ಎಲ್ಲೆಡೆ ಹೂಗಳು ಬೀರಲಿ<br />ಪರಿಮಳ ಗಾಳಿಯಲಿ;<br />ಸುತ್ತಲೂ ಮುತ್ತಿಹ ಧೂಳಿನ ಕಣ ಕಣ<br />ಜೇನೇ ಆಗಿರಲಿ!<br />ಹನಿ ಹನಿ ಕೂಡುತ ತೆರೆ ತೊರೆ ನದಿಯಲಿ<br />ಸಕ್ಕರೆ ನೀರಿರಲಿ;<br />ನೆಲ ನಭ ಗಿಡ ಮರ ಗಿರಿ ಅಣು ಅಣುವಲಿ<br />ಜೇನೇ ನೆರೆದಿರಲಿ!</p>
		<p class="text-right"><strong>-<em>ಎಲ್ಲವೂ ಜೇನೇ ಆಗಿರಲಿ</em>, ಪು. ೦೩</strong></p>
		<p>-ಇಲ್ಲಿ ಅನುಪ್ರಾಸ ಶಬ್ದಾಲಂಕಾರವು ಸುಂದರವಾಗಿ ಬಂದಿದೆ. ವಿವಾಹದ ಸಪ್ತಪದೀ ಮಂತ್ರಗಳ ಕನ್ನಡದ ಬಂದೆರಡು ಪದ್ಯ ಹೀಗಿವೆ-</p>
		<p class="verse">ಮೂರನೆಯ ಹೆಜ್ಜೆಯಿದು, ಇನಿಯಳೇ, ಇಡು ಜೊತೆಗೆ,<br />ವೈಭೋಗ, ಧನಕನಕ ಸಂಪತ್ತಿನಭಿವೃದ್ಧಿಗೆ;<br />ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br />ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೩||...<br />ನಡೆ ಒಂದೆ, ನುಡಿ ಒಂದೆ, ಯೋಚಿಸುವುದೂ ಒಂದೆ<br />ಪ್ರೇಮ ಅಭಿರುಚಿಗಳಲಿಂತು ಒಂದಾಗುವ;<br />ನನ್ನ ಹಿತ ನೀ ಬಯಸಿ,<br />ನಾ ನಿನ್ನ ಒಳಿತನೆ ವಹಿಸಿ,<br />ಸುಖ ಸಾರ ಚೈತನ್ಯ ಬಾಳಲನುಭವಿಸುವಾ!</p>
		<p class="text-right"><strong>-<em>ಜೊತೆ ಜೊತೆಗೆ ಅಡಿಯಿಡುವೆ,</em>ಪು. ೦೯</strong></p>
		<p>ಈ ಪದ್ಯಗಳು ಓದುವಾಗಲೇ ಸುಲಭವಾಗಿ ಅರ್ಥವಾಗುವಂತಹ ಶೈಲಿಯಲ್ಲಿ ಸುಂದರವಾಗಿ ಆಲಂಕಾರಿಕವಾಗಿ ಮೂಡಿಬಂದಿವೆ.</p>
		<p>ಋಗ್ವೇದ ಖಿಲಸೂಕ್ತ-ಶ್ರೀಸೂಕ್ತದ ಒಂದೆರಡು ಮಂತ್ರಗಳ ಕನ್ನಡ ಪದ್ಯಗಳ ಮನೋಜ್ಞತೆಯು ಎನಿತು ಸೊಗಸು ಎನ್ನುವುದನ್ನು ನೋಡಿ-</p>
		<p class="verse">ಮುಂದೆ ಕುದುರೆಯ ದಂಡು, ಕುಳಿತೆ ರಥದಲಿ ನಡುವೆ,<br />ಆನೆಗಳ ಘೀಂಕಾರ, ಮೊರೆತ ಎಚ್ಚರಿಕೆಯ ಪರಾಕು;<br />ಬಂದೆನ್ನ ಬಳಿ ಇರಲೆಂದು ನಿನ್ನನಾಹ್ವಾನಿಸುವೆ-<br />ಶ್ರೀದೇವಿ ಚಿತ್ತೈಸು, ಬಾ ಸಂಪದಧಿದೇವತೆಯೇ||೩||</p>
		<p class="verse">ಕರ್ದಮನ ತಾಯಿ, ಬಾ, ಲಕುಮಿ, ನೀ ಅವನೊಡನೆ,<br />ನಮ್ಮೆಲ್ಲ ಮಕ್ಕಳಕ್ಕರೆಯ ಸಕ್ಕರೆ ಮಾತಾಯಿ ನೀನು;<br />ಇಲ್ಲೇ ನೆಲೆಯೂಡಲು ಹೇಳು, ನಲಿದೊಲಿದು, ಕರ್ದಮನೇ<br />ತಾವರೆಯ ಮಾಲೆಯ ಧರಿಸಿ ಮೆರೆವವಳನು. ||೧೧||</p>
		<p class="verse">ಬರಮಾಡು ಅವಳನ್ನ, ಓ ಅಗ್ನಿ, ಇರಲಿಲ್ಲೆ<br />ಸ್ಥಿರವಾಗಿ ನಲಿದೊಲಿದು ತಾಯಿ ನೆಲೆ ನಿಲ್ಲಲಿ;<br />ಧನಕನಕ ವಾಹನಗಳಾಳುಗಳು ಪಶುಗಳೂ<br />ನಾ ಪಡೆಯೆ ಚಿರಕಾಲ ಸಿರಿಯನುಗ್ರಹಿಸಲಿ! ||೧೫||</p>
		<p class="text-right"><strong>-<em>ಸಿರಿದೇವಿಗೆ ಸವಿ ಬಿನ್ನಪ</em>, ಪು. ೨೫</strong></p>
		<p class="vertical-delimiter"/>
		<p>ಇಲ್ಲಿ ಬರುವ ವೇದ ಮಂತ್ರಗಳ ಕನ್ನಡಾನುವಾದ ಎಷ್ಟು ಸುಂದರವಾಗಿದೆ.</p>
		<p><em>ಯೇಽಪಾಂ ಪುಷ್ಪಂ ವೇದ</em>"ಎಂಬ ಮಂತ್ರಪುಷ್ಪದ ಅನುವಾದಿತ ಕನ್ನಡ ಗೀತೆಗಳು ಮನೋರಂಜಕವಾಗಿ ಮೂಡಿ ಬಂದಿವೆ-</p>
		<p class="verse">ನೀರ ಹೂವೇನೆಂದು ನೀ ಬಲ್ಲೆಯೇನು?<br />ಅದನರಿಯೆ ಹೂವಿನೊಲು ರಸದ ಸೆಲೆ ನಲಿವಿನೆಡೆ<br />ಪಶು-ಪುತ್ರ ಸಂಪದವ ಪಡೆವೆ ನೀನೆಲ್ಲವನು;<br />ತಂಗದಿರ ಚಂದಿರನೆ ನಭದ ನೀರಿನ ಹೂವು<br />-ಇದ ತಿಳಿದು,<br />ನೀ ನೀರಲಿರುವುದೆಲ್ಲವ ಗ್ರಹಿಸೆ,<br />ಇಂಬು ನಿನ್ನಲ್ಲೆ! ||೧||</p>
		<p class="text-right"><strong>-<em>ಚಂದಿರ ನಭದ ನೀರಿನ ಹೂವು</em>, ಪು. ೩೧</strong></p>
		<p><em>ಮೈತ್ರೀಂಭಜತ'</em>ಸಂಸ್ಕೃತ ಕವಿತೆಯ<em>ಬೆಳೆಸಿರಿ ಸ್ನೇಹವ'</em>ಕನ್ನಡ ಕವಿತೆಯ ಸರಳ-ಸುಂದರ ಪದ್ಯವೊಂದನ್ನು ನೋಡಿ-</p>
		<p class="verse">ಕಾಣಿರಿ ಪರರನು ನಿಮ್ಮಂತೆ;<br /> ತೊಡೆಯಿರಿ ಸಮರದ ಛಲ ಚಿಂತೆ;<br /> ಇಡದಿರಿ ತಪ್ಪಡಿ; ಬಿಡಿ ಬಿಡಿ, ನಡೆಯದೆ<br /> ಕಳೆಯಿರಿ ಸ್ಪರ್ಧೆಯ ಹುಚ್ಚಾಟ;<br />ಅವರದು ಇವರದು ಈ ನೆರೆ ಆ ಹೊರೆ<br /> ನೆಲ ಜಲ ಕಬಳಿಸಿ ಕಾದಾಟ!<br /> ಕಾಡಲು ತೊಡಗುವ ಹೋರಾಟ</p>
		<p class="text-right"><strong>-<em>ಬೆಳೆಸಿರಿ ಸ್ನೇಹವ</em>, ಪು. ೪೯</strong></p>
		<p>ಕಾವ್ಯಲಕ್ಷಣದ ಸ್ವಾರಸ್ಯ ಬಹು ಚೆಂದವಾಗಿ ಇಲ್ಲಿ ಮೂಡಿಬಂದಿದೆ.</p>
		<p>ಶ್ರೀಶಂಕರರ ಪರಾಪೂಜಾಸ್ತೋತ್ರದ ಕನ್ನಡ ಅನುವಾದ ಪದ್ಯವೊಂದು ಹೀಗಿದೆ-</p>
		<p class="verse">ಕೊಳೆ ತಾಗದಂಥವಗೆ ಸ್ನಾನ ಮಾಡಿಸಲೇಕೆ?<br /> ಜಗವೆ ಒಡಲಾದವಗೆ ಉಡಲೀ ವಸ್ತ್ರವು ಸಾಕೆ?<br /> ಯಾರನೂ ಅವಲಂಬಿಸದವಗೇಕೆ ಜನಿವಾರ?<br /> ವಾಸನೆಗೆ ಹೊರತಿರಲು ಬೇಕೆ ಹೂವಿನ ಹಾರ? ||೨||</p>
		<p class="text-right"><strong>-<em>ಪರಾಪೂಜೆ</em>, ಪು. ೫೧</strong></p>
		<p>ಶಬ್ದಾಲಂಕಾರ ಹಾಗೂ ಅರ್ಥಗಾಂಭೀರ್ಯಗಳು ಇಲ್ಲಿ ಸುಂದರವಾಗಿ ಮೂಡಿಬಂದಿವೆ.</p>
		<p><em>ಒಳದನಿಯ ಆತ್ಮಾವಲೋಕನ'</em>ದ ಒಂದೆರಡು ಪದ್ಯಗಳು-</p>
		<p class="verse">ಇದ್ದಾಗ ಕೊಡಲಿಲ್ಲ, ಹಂಚಿ ನಾ ಉಣಲಿಲ್ಲ;<br /> ಗುರುವ ಗೌರವಿಸಲಿಲ್ಲ, ಆದರಿಸಲೇ ಇಲ್ಲ ಹೆತ್ತವರನು;<br /> ಎಲ್ಲ ಸಲಹುವನಲ್ಲಿ ನಂಬಿಕೆಯನಿಡಲಿಲ್ಲ-<br />ಬರಿದೆ ಈ ಪರಿ ಬದುಕಿ, ಬಾಳೇ ವ್ಯರ್ಥವಾಯಿತಲ್ಲ!||೨||</p>
		<p class="verse">ಅರಿವೇ ಗುರುವೆಂದರಿತು ಬಲ್ಲವರ ಪೂಜಿಸಲಿಲ್ಲ;<br /> ಸಜ್ಜನರಿಗಿಂಬು ಆಸರೆ ಇನಿತೂ ತೋರಲಿಲ್ಲ;<br /> ಬೇಡಿ ಬಂದರೆ ನೆರವ ಸಮಯದಲಿ ನೀಡದಲೆ-<br /> ಬರಿದೆ ಈ ಪರಿ ಬದುಕಿ, ಬಾಳೇ ವ್ಯರ್ಥವಾಯಿತಲ್ಲ!||೩||</p>
		<p class="text-right"><strong>-<em>ಒಳದನಿಯ ಆತ್ಮಾವಲೋಕನ</em>, ಪು. ೭೫</strong></p>
		<p>ಪ್ರಸಾದವೆಂಬ ಗುಣಕ್ಕೆ ಈ ಮೇಲಿನ ಪದ್ಯಗಳು ಉದಾಹರಣೆಗಳಾಗಿದ್ದು, ಓದುವಾಗಲೇ ಎಷ್ಟು ಸುಲಭವಾಗಿ ಅಂತರಂಗದ ಭಾವಾರ್ಥ ಗೋಚರವಾಗುತ್ತದೆ ಎಂದರೆ, ಕವಿತಾಪ್ರತಿಭೆ ಎಷ್ಟು ಲಲಿತ ಎನ್ನುವುದು ತಿಳಿಯುತ್ತದೆ.</p>
		<p>ಗರುಡಪುರಾಣದ<em>ದೇಹದಂಡನಮಾತ್ರೇಣ, ಕಾ ಮುಕ್ತಿರ್ ಅವಿವೇಕಿನಾಂ| ವಲ್ಮೀಕತಾಡನಾದೇವ ಮೃತಃ ಕುತ್ರ ಮಹೋರಗಃ"</em>ಎಂಬ ಸಂಸ್ಕೃತ ಶ್ಲೋಕದ ಕನ್ನಡ ಪದ್ಯವು ಎಷ್ಟು ಸೊಗಸಾಗಿ ಮೂಡಿಬಂದಿದೆ ಎನ್ನುವುದನ್ನು ನೋಡಿ -</p>
		<p class="verse">ದೇಹ ದಂಡಿಸಿದೆನೆನೆ ಮುಕ್ತಿ ಸಿಕ್ಕೀತೆಲ್ಲಿ?<br /> ಅದು ತಿಳಿಗೇಡಿತನ, ಬಿಡು ವ್ಯರ್ಥ ಯತ್ನ;<br /> ಹುತ್ತ ಬಡಿದರೆ ಹಾವು ಸತ್ತುದನು ಕಂಡಿಹಿರಾ-<br /> ಹೊರಗು ಒಳಗೇ ಬೇರೆ, ನಿಲ್ಲಿಸು ಪ್ರಯತ್ನ ||೨||</p>
		<p class="text-right"><strong><em>-ಒಳದನಿಯ ಪಿಸುಮಾತು</em>, ಪು. ೭೯</strong></p>
		<p>ಇಲ್ಲಿ ಅರ್ಥ ಭಾವಗಳು ಸಂಸ್ಕೃತದ ಮೂಲಕ್ಕೆ ತಕ್ಕಂತೆ ಬಂದಿರುವುದು ಬಹು ಸ್ವಾರಸ್ಯವಾಗಿ ಗೋಚರಿಸುತ್ತಿದೆ.</p>
		<p class="vertical-delimiter"/>
		<p>ಹರಿಹರೇಶ್ವರರು ಅನುವಾದಿಸಿರುವ ಬೈಬಲ್‍ನ ಸಂಸ್ಕೃತ ಪದ್ಯದ- ತುಣುಕೊಂದರ ಸ್ವಾರಸ್ಯ ಹೇಗಿದೆ ನೋಡಿ -</p>
		<p class="verse">ಯುಷ್ಮಾಕಂ ಹೃದಯಂ ಮಾ ಏವ ಉದ್ವಿಜತಾಂ|<br />ಈಶ್ವರೇ ವಿಶ್ವಸಿತ, ಮಯಿ ಅಪಿ ವಿಶ್ವಸಿತ||<br />ಮಮ ಪಿತುರ್ ನಿಕೇತನೇ ಬಹವೋ ವಾಸಾಃ ಸನ್ತಿ|<br />ನೋ ಚೇದ್, ಯುಷ್ಮಭ್ಯಂ ಅಕಥಯಿಷ್ಯಂ|<br />ಯುಷ್ಮದರ್ಥಂ ಹಿ ಸ್ಥಾನಂ ಸಜ್ಜೀಕತ್ರ್ತುಂ (ತತ್ರ ಅಹಂ) ಗಚ್ಛಾಮಿ||<br />ಯದಿ ಚ ಗತ್ವಾ, ಯುಷ್ಮದರ್ಥಂ ಸ್ಥಾನಂ ಸಂಜೀಕರೋಮಿ,<br />ತರ್ಹಿ ಪುನರ್ ಅಗತ್ಯ ಮತ್ ಸಮೀಪಂ ಯುಷ್ಮಾನ್ ಗ್ರಹೀಷ್ಯಾಮಿ,<br />ಯತ್ರ ಅಹಂ ವತ್ರ್ತೇ ತತ್ರ ಯೂಯಂ ಅಪಿ ಯಥಾ ವತ್ರ್ತಿಷ್ಯಧ್ವೇ||<br />ಯತ್ ಸ್ಥಾನಂ ಅಹಂ ಗಚ್ಛಾಮಿ, ತತ್ ಯೂಯಂ ಜಾನೀಥ,<br />ಪಂಥಾನಂ ಅಪಿ ಜಾನೀಥ||</p>
		<p class="verse-author"><strong><em>-ಜಾನ್‍ನ ಸುವಾರ್ತೆ ೧೪:೧-೪</em></strong></p>
		<p class="verse">ನಿಮ್ಮ ಎದೆ ತಳಮಳಗೊಳಲು ಬಿಡಬೇಡಿ, ಜನಗಳೇ,<br />ನಂಬಿ ದೇವರ; ಜೊತೆಗೆ, ನನ್ನನೂ ನಂಬಿ.<br />ನನ್ನ ತಂದೆಯ ಮನೆಯಲಿಹವೆಷ್ಟೋ ಕೊಠಡಿಗಳು<br />ಹಾಗಿಲ್ಲದಿರೆ ನಾನಿಂತು ಹೇಳುವೆನೆ ನಿಮಗೆ?<br />ಅಲ್ಲಿ ಹೋಗುವೆ, ನಿಮಗೆ ಸ್ಥಳವ ಅಣಿಗೊಳಿಸಲೆನೆ,<br />ಹೋಗಲ್ಲಿ ಅಣಿಗೊಳಿಸಿ ಹಿಂತಿರುಗಿ ಬರುವೆ.<br />ಕೊಂಡೊಯ್ವೆ ನನ್ನ ಜೊತೆ ನಿಮ್ಮನಲ್ಲಿಗೆ ಬಿಡದೆ<br />ನನ್ನ ಜೊತೆ ಜೊತೆ ನೀವು ಇರಲೆಂದು ಬಯಸಿ<br />ನಾನು ಹೋಗುವ ದಾರಿ ಗುರಿ ನಿಮಗೆ ಅರಿವಿರಲಿ||</p>
		<p class="text-right"><strong>-<em>ಬೈಬಲ್ ಪದ್ಯಗಳು</em>, ಪು. ೮೫</strong></p>
		<p>ಮನಸ್ಸುನ್ನು ಉದ್ವೇಗಗೊಳಿಸಿಕೊಳ್ಳದೇ ಶಾಂತಗೊಳಿಸಿ, ಈಶ್ವರನಲ್ಲಿ ನನ್ನಲ್ಲಿ ನಂಬಿಕೆಯಿಡಿ ನಿಮಗಾಗಿ ನಾನು ಮುನ್ನಡೆದು ಕಲ್ಯಾಣಕಾರ್ಯ ಮಾಡುವೆ, ನಾನಿರುವ ಜಾಗವನ್ನು ನೀವು ತಿಳಿದಲ್ಲಿ ಒಳಿತು"ಎನ್ನುವ ಸಹೃದಯ ಉಪದೇಶ ಮಾರ್ಗದರ್ಶಕವಾಗಿದೆ.</p>
		<p>ರನ್ನನ ಲಕ್ಷ್ಮೀಪ್ರಸಂಗದ ತಿಳಿಪದ್ಯವೊಂದು ಎಷ್ಟು ಲಲಿತವಾಗಿ ಸೊಬಗಿನಿಂದ ಕೂಡಿದೆ ನೋಡಿ -</p>
		<p class="verse">ಕಡಲ ಮಡಲಲಿ ನಿನ್ನ ಒಡಹುಟ್ಟಿದವರಿಂದ<br />ನೀನು ಕಲಿತುದು ಏನು? ನಾ ಹೇಳಲೇನು?<br />ಚಂದ್ರನಿಂದ ಕಳಂಕ, ಐರಾವತದಹಂಕಾರ,<br />ಕೌಸ್ತುಭದ ಕಠಿಣತ್ವ, ವಾಗ್ದೇವಿಯ ಬೆಣ್ಣೆಯ ಮಾತು,<br />ಧನ್ವಂತರಿಯಿಂದ? ಇದ ನಂಬು, ವೈದ್ಯನಿದ್ದಾನೆಂದು<br />ತಿನ್ನಬಾರದ ತಿಂದು ಬಂದದ್ದೇನು ಬರಿ ಉದರ-ಶೂಲೆ!<br />ಒಳ್ಳೆಯದೆ ಮಾಡಲು ಹೋಗಿ ತರುವ ನಾರದನ ಜಗಳ,<br />ಹೆಂಡದ ಅಮಲು, ಅಪ್ಸರೆಯರ ಬೆಲೆವೆಣ್ಣುತನ,<br />ಕಾಲಕೂಟವೋ ನಿನಗಾಗಿ ಕೊಲೆಗೈವ ದುರ್ಬುದ್ಧಿ -<br />ನಿನಗಿವೆಲ್ಲವೂ ಸಹಜ, ನೀನಿದ್ದೆಡೆಯೂ ಇದೆ ಸುದ್ದಿ! ||೭-ವ||</p>
		<p class="verse-author"><strong>-<em>ರನ್ನನ ಲಕ್ಷ್ಮೀಪ್ರಸಂಗ</em>, ಪು. ೧೦೫</strong></p>
		<p>ಈ ಪದ್ಯವು ನಮಗೆ ಬಾಣಭಟ್ಟನ ಕಾದಂಬರಿಯ<em>ಶುಕನಾಸೋಪದೇಶ</em>ವನ್ನು ನೆನಪಿಗೆ ತರುತ್ತದೆ.</p>
		<p><em>ಗೀತಗುಚ್ಛ</em>ದ ಕಟ್ಟಕಡೆಯವು ಸಂಸ್ಕೃತ ಮತ್ತು ಕನ್ನಡದಲ್ಲಿ ಅವರು ರಚಿಸಿರುವ<em>ಕೃತಜ್ಞತೆ</em>ಯ ಪದ್ಯಗಳು. ದೇವರು, ಗುರುಹಿರಿಯರು, ತಿಳಿದ ಜ್ಞಾನಿಗಳು, ಸಮಾಜದಬಾಂಧವರ ಬಗ್ಗೆ ಶ್ರೀಯುತ ಹರಿಹರೇಶ್ವರರಿಗೆ ಇರುವ ಉದಾತ್ತಭಕ್ತಿಭಾವ, ಕೃತಜ್ಞತೆಯ ಗೌರವಭಾವವನ್ನು ತೋರಿ, ಅವರ ಬಗ್ಗೆ ನಮಗೂ ಗೌರವಭಾವ ಮೂಡುವಂತೆ ಮಾಡುತ್ತವೆ, ಭಗವಂತನಲ್ಲಿ ಅವರ ಮೊರೆ ಹೀಗಿದೆ -</p>
		<p class="verse"><em>ಶ್ರುತ್ವಾ ಪ್ರಾರ್ಥನ - ವಾಚ - ರುಧಿತಂ,<br /> ಆಗಮ್ಯ ಮಾಂ ಸಮ್ಮುಖಮ್<br /> ಧೃತ್ವಾ ಕರಪಲ್ಲವೇನ ಜಟಿತಿ,<br /> ಅಕರೋಸ್ ತು ಶೋಕಾಪಹಮ್<br /> ಅನುಗ್ರಹಿತೋಽಸ್ಮಿ,<br /> ಹೇ ಭಗವನ್ ಕೃತಜ್ಞತಾಂ ಮಾಂ ಸ್ವೀಕುರು||೧||</em></p>
		<p class="verse">ನೊಂದು ನಾ ಅತ್ತಾಗ, ಮೊರೆ ಕೇಳಿ ಬಳಿ ಸಾರಿ,<br />ಬಂದು ಕೈ ಹಿಡಿದೆತ್ತಿ ಸಂತೈಸಿದೆ;<br />ಪೂತ ಕರಪಲ್ಲವದಿ ಕಣ್ಣೊರೆಸೆ ಮೈದಡವಿ,<br />ದುಃಖ ಹಿಮಗಿರಿಯೆಲ್ಲ ನೀರಾಯಿತು!<br />ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,<br />ನನ್ನ ನಮನಗಳನ್ನು ಸ್ವೀಕರಿಸಿದೋ! ||೧||</p>
		<p class="text-right"><strong>-<em>ಕೃತಜ್ಞತೆ</em>, ಪು. ೧೨೯</strong></p>
		<p>ಶ್ರೀಯುತ ಹರಿಹರೇಶ್ವರರು ಜೀವನದಲ್ಲಿ ಇದುವರೆವಿಗೂ ಏನೆಲ್ಲವನ್ನು ಸಾಧಿಸಿದ್ದಾರೋ, ಕೃತಕೃತ್ಯತೆಯ ಬದುಕನ್ನು ಕಂಡಿದ್ದಾರೋ ಅವೆಲ್ಲವೂ ಭಗವಂತನ ವರಪ್ರಸಾದವಲ್ಲದೆ ಬೇರೆಯಿಲ್ಲ ಎನ್ನುವ ಅವರ ವಿನಮ್ರಭಾವ ಎಲ್ಲರಿಗೂ ಗೌರವಭಾವವನ್ನು ಮೂಡಿಸುತ್ತದೆ-</p>
		<p class="verse"><em>ಯದ್ ಯದ್ ಕರ್ಮಂ ಅಭೀಪ್ಸಿತಂ ತುಅಕರವಂ ಸರ್ವಂ ಹಿ ತ್ವಯಾ ಏವ ಇಚ್ಛಯಾ<br /> ಮನ್ಯೇ ಸಾಧಿತ ಧ್ಯೇಯಂ ಅಖಿಲಂ ತ್ವತ್<br /> ಪ್ರಸಾದ ಕೃಪಯಾ ಧಿಯಾ ಅನುಗ್ರಹಿತೋಽಸ್ಮಿ,<br /> ಹೇ ಭಗವನ್ ಕೃತಜ್ಞತಾಂ ಮಾಂ ಸ್ವೀಕುರು||೪||</em></p>
		<p class="verse">ನಾನೇನ ಬಯಸಿದೆನೋ ಅದನೆಲ್ಲ ಮಾಡಿದೆನೆ?<br />ಇಲ್ಲ, ನೀನಿಚ್ಛಿಸಿದಂತೆ ಕುಣಿದು, ಮೆರೆದೆ;<br />ಏನೆಲ್ಲ ಸಾಧಿಸಿದೆ, ಅದು ಅಲ್ಪವಿರಬಹುದು-<br />ಅದು ನಿನ್ನ ಕರುಣೆ ಪ್ರಸಾದ; ಹೆಮ್ಮೆ ನನಗೆ.<br />ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,<br />ನನ್ನ ನೆನಕೆಗಳನ್ನು ಸ್ವೀಕರಿಸಿದೋ! ||೪||</p>
		<p class="text-right"><strong>-<em>ಕೃತಜ್ಞತೆ</em>, ಪು. ೧೨೯</strong></p>
		<p>ಈ ಪ್ರಪಂಚಕ್ಕೆ ನಮ್ಮನ್ನು ತಂದು ಮುನ್ನಡೆಸಿದ ಆ ಭಗವಂತನಿಗೆ ಸಲ್ಲಿಸಿರುವ ವಿನಮ್ರ ಕೃತಜ್ಞತೆಯ ಭಾವ ಅನ್ಯಾದೃಶವಾಗಿದೆ.</p>
		<p>ಈ<em>ಗೀತಗುಚ್ಛ</em>ದಲ್ಲಿ ಶ್ರೀ ಶಿಕಾರಿಪುರ ಹರಿಹರೇಶ್ವರರು ಆರಿಸಿಕೊಂಡಿರುವ ಮಂತ್ರಭಾಗಗಳು, ಸ್ಮೃತಿ-ಪುರಾಣ-ಕಾವ್ಯ ಶ್ಲೋಕಗಳು ಜೀವನದ ಉತ್ತಮ ಮೌಲ್ಯಗಳನ್ನುಳ್ಳ ನುಡಿಮುತ್ತುಗಳು. ಅವುಗಳನ್ನು ಕನ್ನಡ ಕವಿತಾ ಪದ್ಯಗಳ ಮೂಲಕ ಅನುವಾದಿಸಿ ಕೊಟ್ಟಿರುವ ಇವರ ಕಾರ್ಯ ಪ್ರಶಂಸನೀಯವಾದುದು. ಜೀವನದ ಅನೇಕ ಅನುಭವಗಳನ್ನು, ಇಲ್ಲಿ ಸೆರೆಹಿಡಿದಿರುವ ಬಗೆ ಅನ್ಯಾದೃಶವಾದುದು. ಬಹುವರ್ಷ ಅಮೇರಿಕಾದಲ್ಲಿದ್ದರೂ ಜನ್ಮಭೂಮಿಯ ಮೇಲಿನ ಗೌರವವನ್ನು, ದೇಶಭಕ್ತಿಯನ್ನು ತಮ್ಮ ಜೀವನದ ಉದ್ದಕ್ಕೂ ತೋರಿಸಿಕೊಂಡು ಬಂದಿರುವ ಹರಿಹರೇಶ್ವರರ ಜೀವದ ಪಥ ಇತರರಿಗೆ ಮಾರ್ಗದರ್ಶಕವಾಗಿದೆ. ಅಪಾರ ತಿಳಿದಿದ್ದರೂ, ಅಲ್ಪತಿಳಿದವ ಎನ್ನುವ ಇವರ ವಿನಮ್ರಭಾವ ಅನುಕರಣೀಯವಾದುದು.</p>
		<p>ನಮ್ಮ ಭಾರದ ದೇಶದ ದಿವ್ಯಭವ್ಯ ಧರ್ಮ, ಸಂಸ್ಕೃತಿಗಳ ಬಗ್ಗೆ ಅಪಾರ ಭಕ್ತಿ ಶ್ರದ್ಧೆ ಹೊಂದಿರುವ ಇವರು ವಿದೇಶದಲ್ಲದ್ದು ಸ್ವದೇಶಾಭಿಮಾನವನ್ನು ಮೂಡಿಸಿದಂತಹವರು, ತಮ್ಮ ಸಾಹಿತ್ಯಿಕಕೃತಿಗಳ ಮೂಲಕ ಭಾರತದ ಮಹಿಮೆಗಳನ್ನು ಹೊರಜಗತ್ತಿಗೆ ತೋರಿಸಿದವರು. ಪಾಠ ಪ್ರವಚನಗಳು, ಉಪನ್ಯಾಸ ಬೋಧನೆಗಳ ಮೂಲಕ ನಮ್ಮ ದೇಶದ ಹಿರಿಮೆಗರಿಮೆಗಳನ್ನು ಲೋಕಕ್ಕೆ ತೆರೆದಿಟ್ಟವರು. ಇವರ ಕವಿತಾ ಪ್ರತಿಭೆ, ವಿಶಾಲವಾದ ವಿದ್ವತ್ ಪ್ರೌಢಿಮೆ, ತಿಳಿದಿದ್ದರೂ ತಿಳಿದವನಲ್ಲವೆಂಬ ನಿರಹಂಕಾರ ಭಾರ, ಸರಳತೆ, ಸಜ್ಜನಿಕೆ, ವಿನೀತಭಾವ, ಬಲ್ಲವರ ಬಗ್ಗೆ ಇರುವ ಗೌರವಭಾವ ಎಲ್ಲವೂ ಇವರನ್ನು ಉತ್ತುಂಗ ಶಿಬಿರಕ್ಕೆ ಏರಿಸಿವೆ.</p>
		<p>ಇವರ ಎಲ್ಲದರಲ್ಲೂ ಸಹಕಾರ-ಸಹಾಯಗಳನ್ನು ನೀಡುತ್ತಾ, ಇವರನ್ನು ಪ್ರೋತ್ಸಾಹಿಸುತ್ತಾ ಸತ್ಕಾರ್ಯಗಳಲ್ಲಿ ಇವರನ್ನು ತೊಡಗಿಸುತ್ತಿರುವ ಶ್ರೀ ಹರಿಹರೇಶ್ವರರ ಆದರ್ಶ ಬಾಳಸಂಗಾತಿ ಶ್ರೀಮತಿ ನಾಗಲಕ್ಷ್ಮಿಹರಿಹರೇಶ್ವರ ಅವರೂ ಅಭಿನಂದನಾರ್ಹರು. ಪಾರ್ವತೀ ಪರಮೇಶ್ವರರಂತೆ ಆದರ್ಶ ದಂಪತಿಗಳಾಗಿರುವ ಇವರ ಎಲ್ಲ ಕಾರ್ಯಗಳೂ ಸತ್ಫಲವನ್ನು ಪಡೆಯಲಿ. ಭಗವಂತನು ಇವರಿಗೆ ಸಕಲ ಸನ್ನಂಗಳಗಳನ್ನೂ ಉಂಟುಮಾಡಲಿ ಎಂದು ಹಾರೈಸುವೆ. ಶ್ರೀಯುತ ಹರಿಹರೇಶ್ವರರ ಸಾಹಿತ್ಯಿಕ ಕೃತಿ ಕಾರ್ಯಗಳು ನಿರಂತರವಾಗಿ ನಡೆಯುತ್ತಾ ಸಹೃದಯ ಸಮಾಜಕ್ಕೆ ಉಪಯುಕ್ತವಾಗಲಿ ಎನ್ನುವುದು ನನ್ನ ಹೃದಯಾಂತರಾಳದ ನಮ್ರ ಹಾರೈಕೆ.</p>
		<p>ಚಿಕ್ಕವನಾದ ನನಗೆ ಈ<em>ಗೀತಗುಚ್ಛ</em>ದ ಅವಲೋಕನ ಕಾರ್ಯವನ್ನುವಹಿಸಿ ಒಂದೆರಡು ಮಾತುಗಳನ್ನು ಬರೆಯುವಂತೆ ಅವಕಾಶವನ್ನಿತ್ತ ಶ್ರೀ ಹರಿಹರೇಶ್ವರ ದಂಪತಿಗಳಿಗೆ ಕೃತಜ್ಞತೆಯ ನಮನಗಳನ್ನು ಸಲ್ಲಿಸುತ್ತೇನೆ.</p>
		<p>ಸಹೃದಯ ಸಜ್ಜನ ಬಂಧುಗಳು ಈ ಕೃತಿಯನ್ನು ತೆಗೆದುಕೊಂಡು ಓದಿ, ಮುಂದೆ ಇದೇ ರೀತಿಯ ಉತ್ತಮ ಕೃತಿಗಳು ಬರುವಂತೆ ಶ್ರೀಯುತರಿಗೆ ಪ್ರೇರಣೆ, ಪ್ರೋತ್ಸಾಹ, ಸಹಕಾರ, ಸದ್ಭಾವಗಳನ್ನು ತೋರಲಿ ಎಂದು ಪ್ರಾರ್ಥಿಸುತ್ತೇನೆ. ಇದೇ ರೀತಿ ಶ್ರೀಯುತ ಹರಿಹರೇಶ್ವರರು ಸಮಾಜಕ್ಕೆ ಅನೇಕ ಉಪಯುಕ್ತ ಕೃತಿ ರತ್ನಗಳನ್ನು ರಚಿಸುವ ಶಕ್ತಿ-ಸಾಮಥ್ರ್ಯ, ಆಯುರಾರೋಗ್ಯ ಸಂಪದ್ಭಾಗ್ಯಗಳನ್ನು ಪರಮಾತ್ಮನು ಕರುಣಿಸಲಿ ಎಂದು ಆ ದೇವನಲ್ಲಿ ಬೇಡುತ್ತೇನೆ.</p>
		<p class="text-right">ವಿನಮ್ರನಮನಗಳೊಂದಿಗೆ<br />  ಸಹೃದಯ ಸಜ್ಜನವಿಧೇಯ.</p> 
		<p class="quote-author"><strong><em>ವಿದ್ವಾನ್, ಡಾ| ಟಿ.ವಿ. ಸತ್ಯನಾರಾಯಣ</em></strong></p> 
		<p class="text-right">(ತಲಕಾಡು), ಮೈಸೂರು.</p>
	</section>
</body>
</html>
