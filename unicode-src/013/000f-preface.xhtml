<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗೀತಗುಚ್ಛ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000f.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಶಿಕಾರಿಪುರ ಹರಿಹರೇಶ್ವರ ಅವರು ಕನ್ನಡ ಸಾಹಿತ್ಯ ಪ್ರಪಂಚಕ್ಕೆ ಅಪರಿಚಿತರೇನಲ್ಲ. ದೂರದ ದೇಶಗಳಲ್ಲಿ ಕೆಲಸ ನಿರ್ವಹಿಸುತ್ತ, ಅಮೆರಿಕಾದಲ್ಲಿ ಸುಮಾರು ಮೂವತ್ತು ವರ್ಷಗಳ ಕಾಲ ಇದ್ದು, ಅಲ್ಲಿಯೂ ಕನ್ನಡಪರ ಚಟುವಟಿಕೆಗಳಲ್ಲಿ ತಮ್ಮನ್ನು ತೊಡಗಿಸಿಕೊಂಡಿದ್ದರು. ಭಾರತಕ್ಕೆ ಮರಳಿದ ಮೇಲೆ ಅವರ 'ಕನ್ನಡ ಉಳಿಸಿ ಬೆಳಸುವ ಬಗೆ', 'ಮಾತಿನ ಚಪ್ಪರ', 'ಕನ್ನಡದಲ್ಲಿ ಸತ್ಯನಾರಾಯಣ ಪೂಜೆ', 'ಸಂವಹನ ಕಾವ್ಯ-೨೦೦೮ (ಸಂಪಾದಿತ)'- ದಂತಹ ಉತ್ತಮ ಗ್ರಂಥಗಳನ್ನು 'ಸಂವಹನ' ಪ್ರಕಾಶಿಸಿದೆ; ವಿದ್ವಜ್ಜನರ ಮೆಚ್ಚುಗೆ ಗಳಿಸಿವೆ.</p>
		<p>ಅವರು ಸಂಸ್ಕೃತದಿಂದ ಕನ್ನಡಕ್ಕೆ ಅನುವಾದಿಸಿರುವ ಭಾವಗೀತೆಗಳ ಮಾದರಿಯ ಶ್ಲೋಕಮಂಜರಿಗಳ ಸಂಕಲನ ಈ 'ಗೀತಗುಚ್ಛ'. ಇದನ್ನು 'ಸಂವಹನ' ಪ್ರಕಾಶನ ಹೊರತರಲು ಸಂತೋಷಿಸುತ್ತದೆ. ವೇದ, ಉಪನಿಷತ್ತು ಮತ್ತು ಪ್ರಾಚೀನ ಹಾಗೂ ಇತ್ತೀಚಿನ ಕಾವ್ಯಗ್ರಂಥಗಳಿಂದ ಆಯ್ದ ಸಂಸ್ಕೃತ ಪುಷ್ಟಗುಚ್ಛಗಳನ್ನು ತಿಳಿಗನ್ನಡದ ಹೂದಂಡೆಗಳಾಗಿ ಹರಿಹರೇಶ್ವರ ಅವರು ಇಲ್ಲಿ ಸಮರ್ಪಿಸಿರುವುದನ್ನು ಸಹೃದಯ ಓದುಗರು ಸಂತೋಷದಿಂದ ಸ್ವೀಕರಿಸುತ್ತಾರೆ- ಎಂಬ ಭರವಸೆ ನಮಗಿದೆ. ಅನುಬಂಧದಲ್ಲಿ ಕೊಟ್ಟಿರುವ ವಿಶೇಷ ಟಿಪ್ಪಣಿಗಳು, ಆಧಾರಗ್ರಂಥಗಳ ವಿವರ ಮತ್ತು ವಿಶಿಷ್ಟ ಪದಸೂಚಿಗಳು ಗ್ರಂಥದ ಉಪಯುಕ್ತತೆಯನ್ನು ಹೆಚ್ಚಿಸುತ್ತವೆ ಎಂದು ನಮ್ಮ ಭಾವನೆ.</p>
		<p>ಹತ್ತು ವರ್ಷಗಳಿಂದೂ ಮುದ್ರಣ ಕ್ಷೇತ್ರದಲ್ಲಿ ಕಾರ್ಯನಿರ್ವಹಿಸುತ್ತಾ ಬಂದಿದ್ದೇವೆ. ಈಗ ಪುಸ್ತಕ ಪ್ರಕಟಣೆ ಒಂದು ಕನ್ನಡದ ಸೇವೆ ಎಂದು ಪರಿಗಣಿಸಿ ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರ ಕೃತಿಯನ್ನು ಚೊಚ್ಚಲ ಕೃತಿಗಳಾಗಿ ಪ್ರಕಟಿಸುತ್ತಿದ್ದೇವೆ. ಅವರ ಕೃತಿಗಳನ್ನು ಪ್ರಕಟಿಸಲು ಅವಕಾಶ ಮಾಡಿಕೊಟ್ಟಿದ್ದಕ್ಕಾಗಿ ಅವರಿಗೆ ಧನ್ಯವಾದಗಳನ್ನು ಅರ್ಪಿಸುತ್ತೇನೆ.</p>
		<p>ಪುಸ್ತಕವನ್ನು ಕೊಂಡು ಓದಿ, ಈ ಪ್ರಕಾಶನವನ್ನು ಎಂದಿನಂತೆ ವಿಶ್ವಾಸಪೂರ್ವಕ ಪ್ರೋತ್ಸಾಹಿಸುತ್ತಾರೆ-ಎಂದೂ ನಂಬಿರುತ್ತೇವೆ.</p>
	</section>
</body>
</html>
