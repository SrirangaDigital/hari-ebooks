<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಗೀತಗುಚ್ಛ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-004">
		<h1 class="level1-title" epub:type="title"><span class="num">೪</span> :: ಸಪ್ತಪದಿ</h1>
		<p class="verse">ಓಂ ಇಷ ಏಕ ಪದೀ ಭವ,<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೧||</p>
		<p class="verse">ಊರ್ಜೇ ದ್ವಿಪದೀ ಭವ,<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೨||</p>
		<p class="verse">ರಾಯಸ್ ಪೋಷಾಯ ತ್ರಿಪದೀ ಭವ<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೩||</p>
		<p class="verse">ಮಯೋ ಭವ್ಯಾಯ ಚತುಷ್ಪದೀ ಭವ<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೪||</p>
		<p class="verse">ಪ್ರಜಾಭ್ಯಃ ಪಂಚಪದೀ ಭವ<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೫||</p>
		<section class="level2 numbered" id="id-004.1">
			<h2 class="level2-title" epub:type="title"><span class="num">೪</span> :: ಜೊತೆ ಜೊತೆಗೆ ಅಡಿಯಿಡುವೆ </h2>
			<p class="verse">ಮೊದಲ ಹೆಜ್ಜೆಯನಿಡೋಣ ಬಾ ವಧುವೆ, ಜೊತೆ ಜೊತೆಗೆ,<br /> ಜೀವ ಸತ್ವದ ರಸದ ಧಾರಣೆಗೆ ಪೋಷಣೆಗೆ;<br /> ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೧||</p>
			<p class="verse">ಎರಡನೆಯ ಹೆಜ್ಜೆಯಿದು, ಚೆಲುವೆ, ನೀನಿಡು ಜೊತೆಗೆ,<br /> ಹುರುಪು ಕಸು ಚೈತನ್ಯ ಶಕ್ತಿಯೋಜಸ್ಸಿಗೆ;<br /> ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೨||</p>
			<p class="verse">ಮೂರನೆಯ ಹೆಜ್ಜೆಯಿದು, ಇನಿಯಳೇ, ಇಡು ಜೊತೆಗೆ,<br /> ವೈಭೋಗ, ಧನಕನಕ ಸಂಪತ್ತಿನಭಿವೃದ್ಧಿಗೆ;<br /> ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೩||</p>
			<p class="verse">ನಾಲ್ಕನೆಯ ಹೆಜ್ಜೆಯಿದು, ನಲ್ಲೆ, ನೀನಿಡು ಜೊತೆಗೆ<br /> ಹಿತ ಮಿತದ ಹದವರಿತ ಸೌಖ್ಯ ಸಂವರ್ಧನೆಗೆ;<br /> ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br /> ಭಗವಂತ ಕೈ ಹಿಡಿದು ಮುನ್ನೆಡೆಸಲಿ! ||೪||</p>
			<p class="verse">ಐದನೆಯ ಹೆಜ್ಜೆಯಿದು, ಮನದನ್ನೆ, ಇಡು ಜೊತೆಗೆ<br /> ಮನೆತನವ ಬೆಳಸಲಿಕೆ ಸಂತಾನ ಸಂಪದಕೆ;<br /> ಬಾ ನನ್ನನನುಸರಿಸು ಒಂದಾಗಿ ಸಾಗೋಣ,<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೫||</p>
			<p class="verse">ಋತುಭ್ಯಃ ಷಟ್ಪದೀ ಭವವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೬||</p>
			<p class="verse">ಸಖಾ ಸಪ್ತಪದಾ ಭವ<br /> ವಿಷ್ಣುಸ್ ತ್ವಾ ಅನ್ವೇತು<br /> ಸಾ ಮಾಂ ಅನುವ್ರತಾ ಭವ<br /> ಪುತ್ರಾನ್ ವಿಂಧಾವಹೈ, ಬಹೂಂಸ್ ತೇ ಜರದಷ್ಟಯಃ||೭||</p>
			<p class="vertical-delimiter"/>
			<p class="verse">ಸಖಾ ಸಪ್ತಪದಾ ಭವ<br /> ಸಖಾಯೌ ಸಪ್ತಪದಾ ಬಭೂವ<br /> ಸಖ್ಯಂ ತೇ ಗಮೆಯಂ, ಸಖ್ಯಾತ್ ತೇ ಮಾ ಯೋಷಂ<br /> ಸಖ್ಯಾನ್ ಮೇ ಮಾ ಯೋಷ್ಠಾಃ<br />ಸಮಯಾವ ಸಂಕಲ್ಪಾವಹೈ<br /> ಸಂ ಪ್ರಿಯೌ ರೋಚಿಷ್ಣೂ ಸುಮನಸ್ಯಮಾನೌ<br /> ಇಷಂ ಊರ್ಜಂ ಅಭಿ ಸಂ ವಸಾನೌ<br /> ಸಂ ನೌ ಮನಾಂಸಿ ಸಂ ವ್ರತಾ ಸಮು ಚಿತ್ತಾ ನ್ಯಾಕರಮ್||</p>
			<p class="verse"><sup><a epub:type="noteref" href="999-aside.xhtml#id-004-1">1</a></sup>ಮಮ ಚಿತ್ತಂ ಅನುಚಿತ್ತಂ ತೇ ಅಸ್ತು<br /> ಮಮ ವಾಚಂ ಏಕಮನಾ ಜುಷಸ್ವ<br /> ಪ್ರಜಾಪತಿಶ್ ಷ್ಟ್ವಾ ನಿಯುನಕ್ತು ಮಹ್ಯಂ||</p>
			<p class="text-right"><strong>-ಆಶ್ವಲಾಯನ ೧:೭:೨೦; ಪಾರಸ್ಕರ ೧:೮:೧</strong></p>
			<p class="text-right"><strong>ಇತ್ಯಾದಿ ಗೃಹ್ಯಸೂತ್ರಗಳು</strong></p>
			<p class="verse">ಆರನೆಯ ಹೆಜ್ಜೆಯಿದು, ಎನ್ನುಸಿರೆ, ಇಡು ಜೊತೆಗೆ<br /> ಸಮಯಾನುಕೂಲಕ್ಕೆ, ಕೂಡಿ ಬಹ ಋತುಗಳಿಗೆ;<br /> ಬಾ ನನ್ನನಸುಸರಿಸು ಒಂದಾಗಿ ಸಾಗೋಣ<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೬||</p>
			<p class="verse">ಏಳನೆಯ ಹೆಜ್ಜೆಯಿದು, ನನ್ನವಳೆ, ಬಾ ಇಡು ಜೊತೆಗೆ,<br /> ಸಖಳಾಗು ಗೆಳೆತನ ನೀಡು, ನಲ್ಮೆಯಿಂದೊಡಗೂಡು;<br /> ಬಾ ನನ್ನನಸುಸರಿಸು ಒಂದಾಗಿ ಸಾಗೋಣ<br /> ಭಗವಂತ ಕೈ ಹಿಡಿದು ಮುನ್ನಡೆಸಲಿ! ||೭||</p>
			<p class="vertical-delimiter"/>
			<p class="verse">ಏಳು ಹೆಜ್ಜೆಗಳಿಡುತ ಗೆಳತಿ ನೀನನಗಾದೆ<br /> ಜೊತೆ ಜೊತೆಗೆ ಅಡಿಯಿರಿಸಿ, ಸಂಗಾತಿಯಾಗು;<br /> ಕಳೆಯದಿರಲೀ ಸ್ನೇಹ, ಉಳಿಸಿಕೊಳುವೆನು ನಾನು;<br /> ಉಳಿಸಿಕೋ ನೀನೆನ್ನ ಸಖ್ಯವನು ಬಿಡದೆ.</p>
			<p class="verse">ನಡೆ ಒಂದೆ, ನುಡಿ ಒಂದೆ, ಯೋಚಿಸುವುದೂ ಒಂದೆ<br /> ಪ್ರೇಮ ಅಭಿರುಚಿಗಳಲಿಂತು ಒಂದಾಗುವ;<br /> ನನ್ನ ಹಿತ ನೀ ಬಯಸಿ,<br /> ನಾ ನಿನ್ನ ಒಳಿತನೆ ವಹಿಸಿ,<br /> ಸುಖ ಸಾರ ಚೈತನ್ಯ ಬಾಳಲನುಭವಿಸುವಾ!</p>
		</section>
		<p class="vertical-delimiter"/>
	</section>
</body>
</html>

