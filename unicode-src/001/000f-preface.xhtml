<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮುಕ್ತಕ ಕನ್ನಡ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000f.1">
		<h1 class="level1-title" epub:type="title">ಕೃತಜ್ಞತೆ</h1>
		<p>ಮೊಟ್ಟಮೊದಲನೆಯದಾಗಿ ನನ್ನ ಕೃತಜ್ಞತೆಗಳು ಸಲ್ಲಬೇಕಾದದ್ದು ಕನ್ನಡ ಪದ್ಯಾನುವಾದಗಳ ಮೂಲ ಸಂಸ್ಕೃತ ಶ್ಲೋಕಗಳ ಕೃತಿಗಳಿಗೆ ಮತ್ತು ಅವುಗಳ ಕವಿಗಳಿಗೆ. ಇದೇ ಕೃತಿಋಣ ಮತ್ತು ಕವಿಋಣ. ಮೂಲ ಕವಿಯ ಆಶಯಗಳಿಗೆ ಅಭಿಪ್ರಾಯಗಳಿಗೆ ಭಂಗಬಾರದಂತೆ ಅವುಗಳ ಒಳತಿರುಳನ್ನು ಕನ್ನಡದಲ್ಲಿ ನಮ್ಮ ನುಡಿಯ ಜಾಯಮಾನಕ್ಕೆ ಒಗ್ಗುವ ಪದಗುಚ್ಛಗಳಿಂದ ಭಾವಾನುವಾದ ಮಾಡಲು ನಾನಿಲ್ಲಿ ಪ್ರಯತ್ನಿಸಿದ್ದೇನೆ. ಈ ಮೂಲಕ ಆ ಕವಿಗಳಿಗೆ ನನ್ನ ಶ್ರದ್ಧಾಪೂರ್ವಕ ಕೃತಜ್ಞತೆಗಳನ್ನು ಅರ್ಪಿಸುತ್ತಿದ್ದೇನೆ.</p>
		<p>ಈ ಗ್ರಂಥ ರಚನೆಯ ಮುಖ್ಯವಾದ ಮಜಲು ಮೂಲ ಸಂಸ್ಕೃತ ಪದ್ಯಗಳ ಶುದ್ಧಪಾಠ ಮತ್ತು ಪಾಠಾಂತರಗಳ ಸಂಗ್ರಹ. ಇದಕ್ಕಾಗಿ ಹಲವಾರು ಪುಸ್ತಕಗಳನ್ನು ಸಂಗ್ರಹಿಸಿದ್ದೇನೆ, ಎರವಲು ಪಡೆದಿದ್ದೇನೆ, ಅವನೆಲ್ಲ ಅವಲೋಕಿಸಿದ್ದೇನೆ. ಆಕರ ಗ್ರಂಥಗಳನ್ನು ಕೃಪೆಯಿಟ್ಟು ಒದಗಿಸಿದ ಸ್ನೇಹಿತರೆಲ್ಲರಿಗೆ ನನ್ನ ಕೃತಜ್ಞತೆಗಳು. ಇದರಲ್ಲಿ ಮುಖ್ಯವಾಗಿ ಹೆಸರಿಸಬೇಕಾದವರು ಪ್ರೊ। ಎಸ್. ರಾಘವೇಂದ್ರ ಭಟ್ಟ ಅವರು.</p>
		<p>ಇವರಲ್ಲದೆ ಚನ್ನೈ ಸಂಸ್ಕೃತ ಕಾಲೇಜಿನ ಪ್ರಾಂಶುಪಾಲರಾಗಿದ್ದ ಪ್ರೊ। ನಾರಾಯಣ ಶರ್ಮ, ಮುಕ್ತಕ ಸಾಹಿತ್ಯ ಅಕಾಡಮಿಯ ಪ್ರೊ। ಎಸ್. ರಾಮಪ್ರಸಾದ್, ಪ್ರೊ। ಲೀಲಾಪ್ರಕಾಶ್ ರವರು, ವಿದ್ವಾನ್ ಎಚ್.ವಿ. ನಾಗರಾಜರಾವ್- ಮುಂತಾದವರು ತಮ್ಮ ಸಂಗ್ರಹದ ಅಮೂಲ್ಯ ಪುಸ್ತಕಗಳನ್ನು ನನಗೆ ಎರವಲಿತ್ತು ಉಪಕರಿಸಿದ್ದಾರೆ. ಇವರೆಲ್ಲರಿಗೂ ನಾನು ಆಭಾರಿ.</p>
		<p>ಈ ನನ್ನ ಅಭಿಲಾಷೆಗೆ ಓಗೊಟ್ಟು, ತಮ್ಮ ಇನ್ನಿತರ ಬರೆಹ ಮತ್ತು ಸಂಶೋಧನಾ ಕಾರ್ಯಗಳ ನಡುವೆ ಬಿಡುವು ಮಾಡಿಕೊಂಡು ಈ ಅನುವಾದಗಳನ್ನು ಕೂಲಂಕಷವಾಗಿ ಆಸಕ್ತಿವಹಿಸಿ ಓದಿ, ವಿಮರ್ಶಾತ್ಮಕವಾದ ಮುನ್ನುಡಿಯನ್ನು ವಿಶ್ವಾಸಪೂರ್ವಕವಾಗಿ ಅತ್ಯಲ್ಪಕಾಲದಲ್ಲೇ ಅವರು ಬರೆದುಕೊಟ್ಟಿದ್ದಾರೆ. ಪ್ರೊ। ಸಿಪಿಕೆ ಅವರಿಗೆ ನಾನು ಕೃತಜ್ಞ. ಲೇಖಕರ ಪ್ರಸ್ತಾವನೆಯಲ್ಲಿ ನಾನು ಈಗಾಗಲೇ ತಿಳಿಸಿರುವಂತೆ, ಈ ಗ್ರಂಥಕ್ಕೆ ಒಂದು ಒಳ್ಳೆಯ ಆಕರ್ಷಕ, ಅರ್ಥಪೂರ್ಣ ಶೀರ್ಷಿಕೆಯ ಸಲಹೆಯನ್ನು ಅವರೇ ಕೊಟ್ಟರು. ಇದಕ್ಕಾಗಿಯೂ ನಾನು ಪ್ರೊ। ಸಿಪಿಕೆಯವರಿಗೆ ಕೃತಜ್ಞ.</p>
		<p>ಈ ಗ್ರಂಥ ನಾಲ್ಕಾರು ವರ್ಷಗಳ ಸತತ ಶ್ರಮದ ಫಲ. ಪುಸ್ತಕ ಸಿದ್ಧ ವಾಗುತ್ತಿದ್ದಂತೆಲ್ಲ ಕರಡು ಪ್ರತಿಯ ಹಂತದಲ್ಲೇ ಪುಟಪುಟಗಳನ್ನು ಆಮೂಲಾಗ್ರ ಓದಿ, ವಿಮರ್ಶಿಸುತ್ತ ಸುಧಾರಣೆಗಳಿಗೆ ಸಲಹೆ ಸೂಚನೆಗಳನ್ನೀಯುತ್ತಿದ್ದ ಸಹಧರ್ಮಿಣಿ ನಾಗಲಕ್ಷ್ಮಿಗೆ ನಾನು ಋಣಿ.</p>
		<p>ಈ ಗ್ರಂಥವೂ ಸೇರಿದಂತೆ ನನ್ನ ಎಲ್ಲ ಪುಸ್ತಕಗಳಿಗೂ ಅಕ್ಷರ ವಿನ್ಯಾಸಕ್ಕಾಗಿ ಗಣಕ ತಂತ್ರಾಂಶ <em>ಬರಹ</em>ವನ್ನು ಬಳಸಿಕೊಂಡಿದ್ದೇನೆ. ಈ ತಂತ್ರಾಂಶದ ಸೃಷ್ಟಿಕರ್ತ, ಅಮೆರಿಕಾದ ನ್ಯೂಜೆರ್ಸಿಯಲ್ಲಿರುವ ಶ್ರೀ ಶೇಷಾದ್ರಿ ವಾಸು ಅವರು ನನ್ನ ಆತ್ಮೀಯ ಮಿತ್ರರು. ಈ 'ಬರಹ' ತಂತ್ರಾಂಶ ನನಗೂ, ನನ್ನಂಥ ಸಹಸ್ರಾರು ಲೇಖಕ ಮಿತ್ರರಿಗೂ ಒದಗಿಸಿರುವ ಸಹಾಯವನ್ನು ಎಷ್ಟು ಹೊಗಳಿದರೂ ಕಡಿಮೆಯೇ. ಗೆಳೆಯ ಶ್ರೀ ಶೇಷಾದ್ರಿ ವಾಸು ಅವರಿಗೆ ನನ್ನ ಹೃತ್ಪೂರ್ವಕ ನಮನ.</p>
		<p>ಲಿಪಿವಿನ್ಯಾಸ ಗಣಕೀಕರಣ ಮಾಡಿದ ಶ್ರೀ ಮಾಗಲು ಮಲ್ಲಿಕಾರ್ಜುನ ಅವರಿಗೆ, ಗಣಕೀಕರಣದಲ್ಲಿ ನೆರವಿತ್ತ ಶ್ರೀ ಪ್ರದೀಪ್ ವಿಠ್ಠಲ್ ಮತ್ತು ಎಂ. ರಾಧಿಕಾ ಅವರಿಗೆ, ಅಚ್ಚುದೋಷಗಳನ್ನು ತಾಳೆನೋಡಿದ ಡಾ। ಎಚ್.ಕೆ. ರಾಮನಾಥ್ ಅವರಿಗೆ, ಮುಖಪುಟ ವಿನ್ಯಾಸ ಮಾಡಿದ ಶ್ರೀ ಮಂಜು ಅವರಿಗೆ, ಅಚ್ಚುಕಟ್ಟಾಗಿ ಮುದ್ರಿಸಿದ ಶ್ರೀ ರಾಜೇಂದ್ರ ಪ್ರಿಂಟರ್ಸ್ ಅಂಡ್ ಪಬ್ಲಿಷರ್ಸ್ ಮುದ್ರಣಾಲಯದವರಿಗೆ, ವಿಶ್ವಾಸ ಪೂರ್ವಕವಾಗಿ ಈ ಪುಸ್ತಕವನ್ನು ಅಂದವಾಗಿ ಪ್ರಕಟಿಸಿದ ಮೈಸೂರಿನ ಪ್ರಖ್ಯಾತ ಸಂವಹನ ಪ್ರಕಾಶನದ ಶ್ರೀ ಡಿ.ಎನ್. ಲೋಕಪ್ಪ ಅವರಿಗೆ ನಾನು ಆಭಾರಿ.</p>
		<p>ಸಹೃದಯ ಓದುಗರು ಕೊಂಡು ಓದಿ, ತಮ್ಮ ಅಭಿಪ್ರಾಯಗಳನ್ನು ಕರೆದು/ ಬರೆದು ತಿಳಿಸಬೇಕಾಗಿ ವಿನಂತಿಸಿಕೊಳ್ಳುವೆ.</p>
		<p class="verse-author"><em><strong>-ಶಿಕಾರಿಪುರ ಹರಿಹರೇಶ್ವರ</strong></em><br />ಮೈಸೂರು</p>
	</section>
</body>
</html>
