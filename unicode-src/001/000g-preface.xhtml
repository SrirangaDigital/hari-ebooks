<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮುಕ್ತಕ ಕನ್ನಡ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000g.1">
		<h1 class="level1-title" epub:type="title">ಪ್ರಕಾಶಕರ ಮಾತು</h1>
		<p>ಶಿಕಾರಿಪುರ ಹರಿಹರೇಶ್ವರ ಅವರು ಕನ್ನಡ ಸಾಹಿತ್ಯ ಪ್ರಪಂಚಕ್ಕೆ ಅಪರಿಚಿತರೇನಲ್ಲ. ದೂರದ ದೇಶಗಳಲ್ಲಿ ಕೆಲಸ ನಿರ್ವಹಿಸುತ್ತ, ಅಮೆರಿಕಾದಲ್ಲಿ ಸುಮಾರು ಮೂವತ್ತು ವರ್ಷಗಳ ಕಾಲ ಇದ್ದು, ಅಲ್ಲಿಯೂ ಕನ್ನಡಪರ ಚಟುವಟಿಕೆಗಳಲ್ಲಿ ತಮ್ಮನ್ನು ತೊಡಗಿಸಿಕೊಂಡಿದ್ದರು. ಭಾರತಕ್ಕೆ ಮರಳಿದ ಮೇಲೆ ಅವರ 'ಕನ್ನಡ ಉಳಿಸಿ ಬೆಳಸುವ ಬಗೆ', 'ಮಾತಿನ ಚಪ್ಪರ', 'ಕನ್ನಡದಲ್ಲಿ ಸತ್ಯನಾರಾಯಣ ಪೂಜೆ', 'ಸಂವಹನ ಕಾವ್ಯ-೨೦೦೮ (ಸಂಪಾದಿತ)'- ದಂತಹ ಉತ್ತಮ ಗ್ರಂಥಗಳನ್ನು 'ಸಂವಹನ' ಪ್ರಕಾಶಿಸಿದೆ; ವಿದ್ವಜ್ಜನರ ಮೆಚ್ಚುಗೆ ಗಳಿಸಿವೆ.</p>
		<p>ಕನ್ನಡದಲ್ಲಿ ಸುಭಾಷಿತ ಸಂಗ್ರಹಗಳು ಹೇರಳವಾಗಿವೆ. ಸಂಸ್ಕೃತದ ಶ್ಲೋಕಗಳಿಗೆ ಕನ್ನಡ ಗದ್ಯಾನುವಾದ ಮತ್ತು ಟಿಪ್ಪಣಿಗಳನ್ನೊಳಗೊಂಡ ಪುಸ್ತಕಗಳೂ ಹಲವಿವೆ. ಆದರೆ, ಮೂಲ ಸಂಸ್ಕೃತ ಸುಭಾಷಿತಗಳನ್ನು ಭಾವಾನುವಾದಮಾಡಿ, ಪದ್ಯರೂಪದಲ್ಲಿ ಕನ್ನಡಿಸಿರುವ, ಸಂಕಲನರೂಪದಲ್ಲಿ ಹೊರಬಂದಿರುವ ಕೃತಿಗಳು ವಿರಳ. ಈ ಕನ್ನಡದ ಮುಕ್ತಕಗಳಿಗೆ ಸಂಬಂಧಿಸಿದ ವಿಮರ್ಶಾತ್ಮಕ ಟಿಪ್ಪಣಿಗಳು, ಅವುಗಳ ಬಗ್ಗೆ ಕನ್ನಡದ ಪ್ರಾಚೀನ ಹಾಗೂ ಇತ್ತೀಚಿನ ಕವಿಗಳ ಉಲ್ಲೇಖಗಳು, ಪ್ರತಿ ಶ್ಲೋಕ/ಪದ್ಯಕ್ಕೂ ನಿಖರ ಆಕರಗಳು, ಆಧಾರ ಗ್ರಂಥಗಳಾದ ಸುಭಾಷಿತ ಸಂಗ್ರಹಗಳ ಪರಿಚಯಾತ್ಮಕ ವಿವರ, ವಿಶಿಷ್ಟ ಪದಸೂಚಿ- ಈಎಲ್ಲಾ ವೈವಿಧ್ಯಗಳೊಂದಿಗೆ ಇರುವ ಈ ಅಪೂರ್ವ ಗ್ರಂಥವನ್ನು ಪ್ರಕಟಿಸಲು ಸಂತೋಷಿಸುತ್ತದೆ.</p>
		<p>ಹತ್ತು ವರ್ಷಗಳಿಂದೂ ಮುದ್ರಣ ಕ್ಷೇತ್ರದಲ್ಲಿ ಕಾರ್ಯನಿರ್ವಹಿಸುತ್ತಾ ಬಂದಿದ್ದೇವೆ. ಈಗ ಪುಸ್ತಕ ಪ್ರಕಟಣೆ ಒಂದು ಕನ್ನಡದ ಸೇವೆ ಎಂದು ಪರಿಗಣಿಸಿ ಶ್ರೀ ಶಿಕಾರಿಪುರ ಹರಿಹರೇಶ್ವರ ಅವರ ಕೃತಿಯನ್ನು ಚೊಚ್ಚಲ ಕೃತಿಗಳಾಗಿ ಪ್ರಕಟಿಸುತ್ತಿದ್ದೇವೆ. ಅವರ ಕೃತಿಗಳನ್ನು ಪ್ರಕಟಿಸಲು ಅವಕಾಶ ಮಾಡಿಕೊಟ್ಟಿದ್ದಕ್ಕಾಗಿ ಅವರಿಗೆ ಧನ್ಯವಾದಗಳನ್ನು ಅರ್ಪಿಸುತ್ತೇನೆ.</p>
		<p>ವಿದ್ವಾಂಸರೂ, ಸಾಮಾನ್ಯ ಓದುಗರೂ ಸೇರಿದಂತೆ ಸಹೃದಯ ಕನ್ನಡ ಓದುಗರೆಲ್ಲರೂ ಎಂದಿನಂತೆ ಈ ಸಂಗ್ರಹಯೋಗ್ಯ ಗ್ರಂಥವನ್ನು ಕೊಂಡು, ಓದಿ, ಪ್ರೋತ್ಸಾಹಿಸುವಿರೆಂದು ನಂಬಿರುತ್ತೇವೆ.</p>
	</section>
</body>
</html>
