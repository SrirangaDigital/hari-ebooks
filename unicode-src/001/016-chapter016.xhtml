<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮುಕ್ತಕ ಕನ್ನಡ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-16">
		<h1 class="level1-title" epub:type="title"><span class="num">೧೬</span>ದೇವರು</h1>
		<section class="level2 numbered" id="id-016.01">
			<h2 class="level2-title" epub:type="title"><span class="num">೧೩೨</span> :: ಆ ಬೆಳಕು ಈ ಬೆಳಕು ಎಲ್ಲ ಆ ಹೆಬ್ಬೆಳಕೇ</h2>
			<p class="verse">ನ ತತ್ರ ಸೂರ್ಯೋ ಭಾತಿ ನ ಚಂದ್ರತಾರಕಂ,<br /> ನೇಮೋ ವಿದ್ಯುತೋ ಭಾನ್ತಿ ಕುತೋಯಂ ಅಗ್ನಿಃ ॥<br /> ತ್ವಂ ಏವ ಭಾಂತಂ ಅನುಭಾತಿ ಸರ್ವಂ,<br /> ತಸ್ಯ ಭಾಸಾ ಸರ್ವಂ ಇದಂ ವಿಭಾತಿ॥<sup><a epub:type="noteref" href="999-aside.xhtml#id-016-132">132</a></sup> </p>
			<p class="text-right"><em>ಕಠೋಪನಿಷತ್ ೨:೨:೧೪</em></p>
			<p class="verse">ಅಲ್ಲಿ ರವಿ ಮೂಡುವುದಿಲ್ಲ, ಚಂದ್ರ ಹೊಳೆಯುವುದಿಲ್ಲ,<br />ತಾರೆಗಳು ಮಿನುಗುವುದಿಲ್ಲ ಮಿಂಚುಗಳ ಝಳಪು ಇಲ್ಲ:<br />ಇನ್ನೆಲ್ಲಿ ಅಗ್ನಿಯ ಸೊಲ್ಲು? ಪ್ರತಿಫಲವವೆಲ್ಲಕೂ ಮೂಲ-<br />ಆ ಹೆಬ್ಬೆಳಕೆ ಬೆಳಗಿ ಬೆಳಗಿಸುತಿದೆ ತುಂಬಿ ಜಗವನೆಲ್ಲ!</p>
		</section>
		<section class="level2 numbered" id="id-016.02">
			<h2 class="level2-title" epub:type="title"><span class="num">೧೩೩</span> :: ಬೆನಕನ ನೆನಕೆ</h2>
			<p class="verse">ಶುಕ್ಲ-ಅಂಬರ-ಧರಂ ವಿಷ್ಣುಂ,<br /> ಶಶಿವರ್ಣಂ ಚತುರ್ಭಜಮ್।<br /> ಪ್ರಸನ್ನ-ವದನಂ ಧ್ಯಾಯೇತ್,<br /> ಸರ್ವ ವಿಘ್ನ-ಉಪಶಾಂತಯೇ॥<sup><a epub:type="noteref" href="999-aside.xhtml#id-016-133">133</a></sup></p>
			<p class="text-right"><em>ಅನಾಮಕ ಕವಿಯ ಒಂದು ಜನಪ್ರಿಯ ಸ್ತೋತ್ರ</em></p>
			<p class="verse">ಬಿಳಿಯ ಬಟ್ಟೆಯ ಧರಿಸಿ ಮೆರೆವನೆ,<br />ಚಂದ್ರನಂದದಿ ಸುಂದರಾಂಗನೆ,<br />ಪಾಶ ಅಂಕುಶಗಳನು ಹಿಡಿದಿಹ ನಾಲ್ಕು ಕೈಗಳುಳ್ಳವನೆ।<br />ನಗುಮೊಗನೆ ಗಣದೊಡೆಯ ಬೆನಕನೆ<br />ನಡೆವ ದಾರಿಯ ನಡುವೆ ಇರುತಿಹ<br />ಅಡೆ ತಡೆಗಳೆಲ್ಲವನು ತೊಡೆಯುತ ನೀನೇ ಕಾಪಾಡು॥</p>

		</section>
		<section class="level2 numbered" id="id-016.03">
			<h2 class="level2-title" epub:type="title"><span class="num">೧೩೪</span> :: ತ್ರ್ಯಂಬಕನಾದುದು ಹೇಗೆ?</h2>
			<p class="verse">ತಿಸ್ರೋ ದೇವೀರ್ ಯದಾ ಚೈವ ಭಜತೇ ಭುವನೇಶ್ವರಃ।<br /> ದ್ಯಾಂ ಆಪಃ ಪೃಥಿವೀಂ ಚೈವ ತ್ರ್ಯಂಬಕಶ್ಚ ತತಃ ಸ್ಮೃತಃ॥<sup><a epub:type="noteref" href="999-aside.xhtml#id-016-134">134</a></sup> </p> 
			<p class="text-right"><em>-ಮಹಾಭಾರತ, ದ್ರೋಣಪರ್ವ, ೨೦೨:೩೦</em></p>
			<p class="verse">ಒಬ್ಬರಿಬ್ಬರು ಅಲ್ಲ, ಮೂರು ಲೋಕಮಾತೆಯರನ್ನ<br />ಕಾಪಿಡುವ ಈ ಸ-ಅಂಬ ಶಿವ, ಶಕ್ತಿಯೊಡಗೂಡಿ;<br />ನೀರು, ಭೂಮಿಯ ಜೊತೆಗೆ ಅನ್ತರಿಕ್ಷವ ಕಾಯ್ದು<br />ಶಂಕರನು ತ್ರ್ಯಂಬಕನಾದ, ಜಗದೀಶ ನೋಡಿ!</p>
		</section>
		<section class="level2 numbered" id="id-016.04">
			<h2 class="level2-title" epub:type="title"><span class="num">೧೩೫</span> :: ಕಳಿತ ಹಣ್ಣನಾಗಿಸು ಎನ್ನ</h2>
			<p class="verse">ತ್ರ್ಯಂಬಕಂ ಯಜಾಮಹೇ ಸುಗಂಧಿಂ ಪುಷ್ಟಿ ವರ್ಧನಂ।<br /> ಉರ್ವಾರುಕಂ ಇವ ಬಂಧನಾತ್ ಮೃತ್ಯೋರ್ ಮುಕ್ಷೀಯ<br /> ಮಾ ಅಮೃತಾತ್॥<sup><a epub:type="noteref" href="999-aside.xhtml#id-016-135">135</a></sup></p>
			<p class="text-right"><em>ತೈತ್ತಿರೀಯ ಆರಣ್ಯಕ, ಮಹಾನಾರಾಯಣ ಉಪ ೫೬:೧</em></p>
			<p class="verse">ತ್ರ್ಯಂಬಕನ ಭಜಿಸುವೆನು ಸುಗಂಧಿ ಪುಷ್ಟಿವರ್ಧನನನ್ನು,<br />ಮೃತ್ಯು ಕೊಂಡೊಯ್ಯದ ರೀತಿ, ನೀ ನನ್ನ ಉಳಿಸೋ!<br />ಅಮೃತದ ಸೆಲೆಯಿಂದ ಬೇರ್ಪಡದೆ ಇರುವಂತೆ,<br />ತೊಟ್ಟು ಕಳಚಿದ ಕಳಿತ ಹಣ್ಣಿನಂದದಿ ಬಿಡಿಸಿ ಇರಿಸೋ!</p>
		</section>
		<section class="level2 numbered" id="id-016.05">
			<h2 class="level2-title" epub:type="title"><span class="num">೧೩೬</span> :: ಕಣ್ಣಲ್ಲಿ ಬೆಳಕಿನ ಉಸಿರು</h2>
			<p class="verse">ಅಸುನೀತೇ ಪುನರ್ ಅಸ್ಮಾಸು ಚಕ್ಷುಃ।<br /> ಪುನಃ ಪ್ರಾಣಂ ಇಹಿ ನೋ ಧೇಹಿ ಭೋಗಂ।<br /> ಜ್ಯೋಕ್ ಪಶ್ಯೇಮ ಸೂರ್ಯಂ ಉತ್ ಚರನ್ತಂ।<br /> ಅನುಮತೇ ಮೃಡ(ಳ)ಯಾನ ಸ್ವಸ್ತಿ॥<sup><a epub:type="noteref" href="999-aside.xhtml#id-016-136">136</a></sup></p>
			<p class="text-right"><em>-ಋಗ್ವೇದ ೧೦:೫೯:೬</em></p>
			<p class="verse">ನಮ್ಮ ಈ ಕಣ್ಣಲಿ ಮತ್ತೆ ಬೆಳಕ ಸಿರಿಯನೆ ಕೂಡು,<br />ಉಸಿರೂಡು, ದೇವರೇ, ಸುಖದ ಅನುಭವ ನೀಡು;<br />ಮೇಲೆ ಮೇಲೇರುವ ರವಿಯ ನೋಡುತಲೇ ಚಿರಕಾಲ<br />ನಾವು ಬಾಳುವ ತೆರದಿ ಹರಸಿ, ನಮ್ಮ ಕಾಪಾಡು!</p>
		</section>
		<section class="level2 numbered" id="id-016.06">
			<h2 class="level2-title" epub:type="title"><span class="num">೧೩೭</span> :: ಸೂರ್ಯ ಜಗತ್ತಿನ ಕಣ್ಣು</h2>
			<p class="verse">ಉದ್ ಉ ತ್ಯಂ ಜಾತವೇದಸಂ ದೇವಂ ವಹನ್ತಿ ಕೇತವಃ।<br /> ದೃಶೇ ವಿಶ್ವಾಯ ಸೂರ್ಯಂ।<br /> ಚಿತ್ರಂ ದೇವಾನಾಂ ಉದಗಾದ್ ಅನೀಕಂ<br /> ಚಕ್ಷುರ್ ಮಿತ್ರಸ್ಯ ವರುಣಸ್ಯ ಆಗ್ನೇಃ।<br /> ಆಪ್ರಾಃ ದ್ಯಾವಾ ಪೃಥಿವೀ ಅನ್ತರಿಕ್ಷಗ್‍ಮ್।<br /> ಸೂರ್ಯ ಆತ್ಮಾ ಜಗತಸ್ ತಸ್ಥುಷಶ್ ಚ॥<sup><a epub:type="noteref" href="999-aside.xhtml#id-016-137">137</a></sup></p>
			<p class="text-right"><em>ತೈತ್ತಿರೀಯ ಸಂಹಿತಾ ೧:೪:೪೩</em></p>
			<p class="verse">ಮಿತ್ರ, ವರುಣರ ಕಣ್ಣು, ಅವನೆ ಅಗ್ನಿಗೂ ಕಣ್ಣು,<br />ಸಮಸ್ತ ಶಕ್ತಿಸಮುದಾಯಕ್ಕೆ ಲೋಕಕ್ಕೇ ಕಣ್ಣು;<br />ಜಗವೆಲ್ಲವೀ ಜ್ಞಾನಪ್ರಚೋದಕನ ಭವ್ಯ ರವಿಯ<br />ತೇಜಃಪುಂಜನ ದಿವ್ಯ ದರ್ಶನವ ಪಡೆಯಲೆನೆ<br />ಕಿರಣಗಳು ಹೊತ್ತನು ಹೊತ್ತು ಮೇಲೆ ಮೇಲೇರಿಸಿವೆ-<br />ದಿವಿ-ಬುವಿ-ಆಗಸವನಾವರಿಸಿದನು ಚರಾಚರಾಗಳಾತ್ಮ!</p>
		</section>
		<section class="level2 numbered" id="id-016.07">
			<h2 class="level2-title" epub:type="title"><span class="num">೧೩೮</span> :: ನಿನ್ನ ಸೇರುವ ಆಸೆ</h2>
			<p class="verse">ಉದ್ ವಯಂ ತಮಸಸ್<br /> ಪರಿ ಪಶ್ರ್ಯನ್ತೋ ಜ್ಯೋತಿರ್ ಉತ್ತಮಮ್।<br /> ದೇವಂ ದೇವತ್ರಾ ಸೂರ್ಯಂ<br /> ಅಗನ್ಮ ಜ್ಯೋತಿರ್ ಉತ್ತಮಮ್॥<sup><a epub:type="noteref" href="999-aside.xhtml#id-016-138">138</a></sup></p>
			<p class="text-right"><em>ತೈತ್ತಿರೀಯ ಸಂಹಿತಾ ೪:೧:೭</em></p>
			<p class="verse">ಕತ್ತಲಾಚೆಯ ಬೆಳಕ ಅತ್ತ ಎತ್ತರವನೇರಿದನ,<br />ಉತ್ತಮನ ಚಂಡಕಿರಣನ ಆ ಪರಂಜ್ಯೋತಿಸ್ವರೂಪನನ್ನ,<br />ನೋಡಿ, ಕಣ್ಣಲಿ ತುಂಬ ತುಂಬಿಕೊಂಡವನನ್ನ,<br />ಬೇಡುವೆವು- ಪೂರೈಸು ಕೊನೆಗೆ ನಿನ್ನ ಸೇರುವ ನಮ್ಮಾಸೆಯನ್ನ!</p>
		</section>
		<section class="level2 numbered" id="id-016.08">
			<h2 class="level2-title" epub:type="title"><span class="num">೧೩೯</span> :: ಅವನೊಬ್ಬನೇ!<strong> </strong></h2>
			<p class="verse">ಏಕೋ ಹಿ ರುದ್ರೊ, ನ ದ್ವಿತೀಯಾಯ ತಸ್ಥುರ್,<br /> ಯ ಇಮಾಂಲ್ ಲೋಕಾನ್ ಅಶೀತ ಈಶಾನೀಭಿಃ।<br /> ಪ್ರತ್ಯಂಗ್ ಜನಾಂಸ್ ತಿಷ್ಠತಿ ಸಂಚುಕೋಚ,<br /> ಅನ್ತಕಾಲೇ ಸಂಸೃಜ್ಯ ವಿಶ್ವಾ ಭುವನಾನಿ ಗೋಪಾ॥<sup><a epub:type="noteref" href="999-aside.xhtml#id-016-139">139</a></sup></p>
			<p class="text-right"><em>ಶ್ವೇತಾಶ್ವತರ ಉಪನಿಷತ್ ೩:೨</em></p>
			<p class="verse">ಎರಡಲ್ಲ, ಬೇರಿಲ್ಲ, ಒಂದೇ ರುದ್ರ, ಅವ ಒಬ್ಬನೇ;<br />ಹುಟ್ಟು, ಇರುವು, ಅಳಿವು ಮೂರನೂ ನಿರ್ವಹಿಸುತ್ತಿರುವ,<br />ಮೊದಲು ಕೊನೆಗೂ ಜಗವ ತನ್ನಲೇ ಅಡಗಿಸಿಕೊಳುವ,<br />ಏಕೈಕ ಸರ್ವ ಶಕ್ತಿ 'ಅದು', ರುದ್ರ ಅವನೊಬ್ಬನೇ!!</p>
		</section>
		<section class="level2 numbered" id="id-016.09">
			<h2 class="level2-title" epub:type="title"><span class="num">೧೪೦</span> :: ಎದೆಯಾಳದಲಿ ಇವ ಕುಳಿತ!</h2>
			<p> ಏಕೋ ದೇವಃ, ಸರ್ವ ಭೂತೇಷು ಗೂಢಃ;<br />ಸರ್ವವ್ಯಾಪೀ, ಸರ್ವಭೂತ-ಅನ್ತರಾತ್ಮಾ।<br />ಕರ್ಮಾಧ್ಯಕ್ಷಃ, ಸರ್ವ-ಭೂತ-ಅಧಿವಾಸಃ;<br />ಸಾಕ್ಷೀ ಚೇತಾ, ಕೇವಲೋ ನಿರ್ಗುಣಶ್ಚ॥<sup><a epub:type="noteref" href="999-aside.xhtml#id-016-140">140</a></sup></p> 
			<p class="text-right"><em>ಶ್ವೇತಾಶ್ವತರ ಉಪನಿಷತ್ ೬:೧೧</em></p>
			<p class="verse">ಆ ದೇವ ತಾನೊಬ್ಬನೇ; ಎಲ್ಲ ಚರಾಚರಗಳಲಡಗಿ, ಹುದುಗಿ,<br />ಎಲ್ಲೆಡೆಯು ಹರಡಿರುತ, ಎಲ್ಲರೆಲ್ಲರ ಎದೆಯ ಆಳದಲಿ ಕುಳಿತ.<br />ಸುತ್ತ ತಾ ನೋಡುವವ, ನಾವೆಸಗುವೆಲ್ಲದಕೆ ಕಣ್ಣಿಟ್ಟ ಅಧ್ಯಕ್ಷ,<br />ನಡೆ ನುಡಿ ಮನದ ತುಡಿತಕ್ಕೆ ಮಿಡಿತಕ್ಕೆ ಸಾಕ್ಷಿ ಹೀಗೊಬ್ಬನೇ,<br />ನಾಮ-ರೂಪದ ಎಲ್ಲೆಗಳ ಮೀರಿರುವಾತ ಅವನೊಬ್ಬನೇ!</p>
		</section>
		<section class="level2 numbered" id="id-016.10">
			<h2 class="level2-title" epub:type="title"><span class="num">೧೪೧</span> :: ದೇವನೊಬ್ಬನೆ, ಅವನ ನಾಮ ಹಲವು</h2>
			<p class="verse">ಆಕಾಶಾತ್ ಪತಿತಂ ತೋಯಂ, ಯಥಾ ಗಚ್ಛತಿ ಸಾಗರಮ್।<br /> ಸರ್ವ-ದೇವ ನಮಸ್ಕಾರಃ ಕೇಶವಂ ಪ್ರತಿಗಚ್ಛತಿ॥<sup><a epub:type="noteref" href="999-aside.xhtml#id-016-141">141</a></sup></p>
			<p class="text-right"> <em>-ಅನಾಮಕ ಕವಿಯ ಜನಪ್ರಿಯ ಸ್ತೋತ್ರ</em></p> 
			<p class="verse">ಕೆಳ ಬಿದ್ದು ಬಾಂದಳದಿಂದ, ಹರಿದು ತೊರೆ ನದಿಯತ್ತ,<br />ಕೊನೆಗೊಮ್ಮೆ ಸೇರುವುದು ಸಾಗರವ ನೀರು;<br />ಈ ಪರಿಯೆ ನಮ್ಮೆಲ್ಲ ನಮನಗಳು ಸಾಗುವುವು-<br />'ಅವನ'ತ್ತ; ದೇವನೊಬ್ಬನೆ, ಕರೆಯೆ ನಾಮ ನೂರು!</p>
		</section>
		<section class="level2 numbered" id="id-016.11">
			<h2 class="level2-title" epub:type="title"><span class="num">೧೪೨</span> :: ಶಿವ ಶಿರವ ತೋಯಿಸುವೆ</h2>
			<p class="verse">ಆಪಾತಾಲ-ನಭಃ-ಸ್ಥಲಾಂತ ಭುವನ ಬ್ರಹ್ಮಾಂಡಂ ಆವಿಃಸ್ಫುರತ್।<br /> ಜ್ಯೋತಿಃಸ್ಫಾಟಿಕ-ಲಿಂಗ-ಮೌಳಿವಿಲಸದ್ ಪೂರ್ಣೇನ್ದುವಾನ್ತಾಮೃತೈಃ।<br /> ಅಸ್ತೋಕಾಪ್ಲುತಂ ಏಕಂ ಈಶಾನಂ ಅನಿಶಂ<br /> ರುದ್ರಾನುವಾಕಾನ್ ಜಪನ್<br /> ಧ್ಯಾಯೇದ್ ಈಪ್ಸಿತ-ಸಿದ್ಧಯೇ ಅದ್ರುತಪದಂ<br /> ವಿಪ್ರೋ ಅಭಿಷಿಂಚೇತ್ ಶಿವಮ್॥<sup><a epub:type="noteref" href="999-aside.xhtml#id-016-142">142</a></sup> </p>
			<p class="text-right"><em>ಧ್ಯಾನಶ್ಲೋಕ, ರುದ್ರಾಧ್ಯಾಯ</em></p>
			<p class="verse">ಪಾತಾಳದಿಂದೊಡೆದು ಆಗಸದ ತುದಿ ಮುಟ್ಟಿ, ಆವರಿಸಿ ಜಗದಗಲ,<br />ಬ್ರಹ್ಮಾಂಡವನೇ ಬೆಳಗುತಿಹ, ಶುದ್ಧತೇಜೋಮಯಸ್ಫಟಿಕ<br />ಲಿಂಗವನೆ ಹೃದಯದಾಳದಲೆನ್ನ ನೆನೆ ನೆನೆಯುತಿರುವೆ;<br />ತೋಯಿಸುವೆ ಪೂರ್ಣಚಂದ್ರನ, ಸುಧೆಯ ಬಿಂದುಗಳಿಂದ<br />ಎಡೆಬಿಡದೆ ನಾನಿಂತು ಈ ನೀರ ಧಾರೆಯನ್ನೆರೆವೆ-<br />ರುದ್ರಾನುವಾಕನು ಜಪಿಸಿ, ಬಿನ್ನವಿಸಿ ಹರಕೆಗಳ, ಶಿವನ ಶಿರದಿ!</p>
		</section>
		<section class="level2 numbered" id="id-016.12">
			<h2 class="level2-title" epub:type="title"><span class="num">೧೪೩</span> :: ನೀವವನ ನೋಡಿಲ್ಲ?</h2>
			<p class="verse">ಅಸೌ ಯಸ್ ತಾಮ್ರೋ ಅರುಣ ಉತ ಬಭ್ರುಸ್ ಸುಮಂಗಲಃ। .. ..<br /> ಅಸೌ ಯೋ ಅವಸರ್ಪತಿ ನೀಲಗ್ರೀವೋ ವಿಲೋಹಿತಃ।<br /> ಉತ ಏನಂ ಗೋಪಾ ಅದೃಶನ್ನ್ ಅದೃಶನ್ ಉದಹಾರ್ಯಃ।<br /> ಉತೈನಂ ವಿಶ್ವಾ ಭೂತಾನಿ ಸ ದ್ರಷ್ಟೊ ಮೃಡಯಾತಿ ನಃ॥<sup><a epub:type="noteref" href="999-aside.xhtml#id-016-143">143</a></sup></p>
			<p class="text-right"><em>ಶತರುದ್ರೀಯ ೭-೮</em></p>
			<p class="verse">ನೋಡಿಲ್ಲ? ಯಾರವರು?<br />ತಲೆಯೆತ್ತಿ ನೋಡಿ ನಿನಗೆ, ಕೈಮುಗಿಯದವರಾರು?<br />ಹೊಳೆಯಿಂದ ನೀರ ಹೊತ್ತಾರೆ ಹೊತ್ತು ತರುವ ತೆತ್ತಿಗರೆ,<br />ಮತ್ತೆ ಹೆಂಗಸರೆ, ತುರುಗಾಹಿ ಹುಡುಗರೆ,<br />ಹೊಲಗದ್ದೆತೋಟದಲಿ ಕೆಲಸ ಮಾಡುವ ಜನರೆ,<br />ಹುಟ್ಟುತಲೆ ತಾಮ್ರದ ಕೆಂಪು,<br />ಥಟ್ಟನೆ ಬಂಗಾರ ಬಣ್ಣಕೆ ತಿರುಗಿದವನೂ ನೀನೆ,<br />ಕೊನೆಗೆ ನಸುಗೆಂಪಿನ ಕೆನೆ,<br />ಏನು ಸೋಜಿಗ ನಿನದು ಶುಭಕರನೆ, ಶಿವನೇ!?</p>
		</section>
		<section class="level2 numbered" id="id-016.13">
			<h2 class="level2-title" epub:type="title"><span class="num">೧೪೪</span> :: ಅಲ್ಲೆಲ್ಲ ನಾನಿರುವೆ!</h2>
			<p class="verse">ಯದ್ ಯದ್ ವಿಭೂತಿಮತ್ ಸತ್ತ್ವಂ<br /> ಶ್ರೀಮದ್ ಊರ್ಜಿತಂ ಏವ ವಾ।<br /> ತತ್ ತದ ಏವ ಅವಗಚ್ಛ ತ್ವಂ<br /> ಮಮ ತೇಜೋ ಅಂಶ ಸಂಭವಮ್॥<sup><a epub:type="noteref" href="999-aside.xhtml#id-016-144">144</a></sup></p>
			<p class="text-right"><em>ಭಗವದ್ಗೀತೆ ೧೦:೪೧</em></p>
			<p class="verse">ಅಸಮಾನ್ಯ ಪ್ರಭೆ, ಶಕ್ತಿ ಎಲ್ಲೆಲ್ಲಿ ತೋರುವುದೋ,<br />ಎಲ್ಲಿ ಸುಡುಗತ್ತಲನು ತೂರಿ ಬರುವುದೋ ಬೆಳಕು,<br />ಸುಖ ದುಃಖ ನೊರೆ-ಅಲೆಯ ಈ ಕಡಲ ಒಡಲಿನಲಿ<br />ಬಿಡುಗಡೆಯ ಆ ಕಡೆಗೆ ನಡೆಯೆ ಸೇತುವೆಯೊಂದ<br />ಹೂಡಿ, ಬೆಂಗಾಡಿನ ನಡುವೆ ಹೆದ್ದಾರಿ ತೋಡುವನೋ,<br />ಅಡ್ಡ ಕಳೆ ಕೊಳೆ ಮುಳಿವನ್ನ ಕುಟ್ಟಿ ಹುಡಿ ಹುಡಿ ಮಾಡಿ<br />ಹತ್ತಲೆತ್ತರ ಬೆಟ್ಟ ಮೆಟ್ಟಲನು ಕಟ್ಟುವನೋ,<br />ಬೀಸುವುದೋ ಎಲ್ಲಿ ಶಾಂತಿಯ ಕಂಪು, ನೆಮ್ಮದಿಯ ತಂಪು -<br />ಅಲ್ಲೆಲ್ಲ ದೈವಾಂಶ ತೇಜದ ಬೀಜ ಮೊಳೆವುದ ಕಾಣ!</p>
		</section>
		<section class="level2 numbered" id="id-016.14">
			<h2 class="level2-title" epub:type="title"><span class="num">೧೪೫</span> :: ನೆಲೆ ನಿಲ್ಲು ಸ್ಥಿರವಾಗಿ</h2>
			<p>ವಾಂಛಿತದಾಯಿನಿ, <em>ಚಂಚಲಾ ತ್ವಂ-</em> ಇತಿ<br />ಕಿಂಚಿದ್ ಅಸ್ತಿ ಭಯಂ ಅಜ್ಞ-ಜನಾನಾಮ್।<br />ತ್ವಂ ಚ ಮದೀಯೇ ಗೃಹೇ ಸತತಂ<br />ನಿಶ್ಚಂಚಲಾ ಭವ ಪ್ರಸನ್ನಮುಖೀ॥<br /> -ತ್ವಾಂ ವನ್ದೇ ಮಾತರಮ್ ॥<sup><a epub:type="noteref" href="999-aside.xhtml#id-016-145">145</a></sup> </p> 
			<p class="verse-author"><em>ಶ್ರೀ ಪ್ರಸನ್ನ ತೀರ್ಥರ ಲಕ್ಷ್ಮೀಸ್ತುತಿ</em></p>
			<p class="verse">ಕೇಳಿದ್ದ ಕೊಡುವವಳೆ, ಚಂಚಲಳು ನೀನೆಂದು<br />ಕೊಂಚ ಭಯ ಪಡುವವರು ತಿಳಿಯದವರು;<br />ಇರಲಿ, ನೀ ಬಂದೆನ್ನ ಹೃದಯದಲಿ ಮನೆ ಮಾಡು,<br />ನಿಶ್ಚಂಚಲೆಯೆ ಆಗಿ ನೆಲಸು, ಸತತ ಹರಸು!</p>
		</section>
		<section class="level2 numbered" id="id-016.15">
			<h2 class="level2-title" epub:type="title"><span class="num">೧೪೬</span> :: ಎಲ್ಲಿರುವೆ ನೀ ಲಕ್ಷ್ಮಿ?</h2>
			<p class="verse">ಯಾ ಶ್ರೀಃ ಸ್ವಯಂ ಸುಕೃತೀನಾಂ ಭವನೇಷು,<br /> ಅಲಕ್ಷ್ಮೀಃ ಪಾಪಾತ್ಮನಾಂ, ಕೃತಧಿಯಾ ಹೃದಯೇಷು ಬುದ್ಧಿಃ।<br /> ಶ್ರದ್ಧಾ ಸತಾಂ, ಕುಲಜನ-ಪ್ರಭವಸ್ಯ ಲಜ್ಜಾ,<br /> ತಾಂ ತ್ವಾಂ ನತಾಃ ಸ್ಮ, ಪರಿಪಾಲಯ, ದೇವಿ, ವಿಶ್ವಮ್ ॥<sup><a epub:type="noteref" href="999-aside.xhtml#id-016-146">146</a></sup></p>
			<p class="text-right"><em>ಮಾರ್ಕಂಡೇಯ ಪುರಾಣ, ದೇವೀ ಮಾಹಾತ್ಮ್ಯ ೪:೫</em></p>
			<p class="verse">ಪುಣ್ಯಕಾರ್ಯಗಳ ಎಸಗುವರ ನೆಲೆಯಲ್ಲಿ ಸಿರಿ, ಸಂಪತ್ತು;<br />ಪಾಪಿಗಳ ಸೆರೆಯಲ್ಲಿ ದಾರಿದ್ರ್ಯದಾಪತ್ತು, ದೈನ್ಯ ವಿಪತ್ತು;<br />ಸುಮನಸರ ಹೃದಯದಲಿ ಬೆಳಗುವ ಬುದ್ಧಿಯ ಮಹತ್ತು;<br />ಸಜ್ಜನರ ಶ್ರದ್ಧೆಯ ಸೊತ್ತು,<br />ಕುಲೀನ ನಾರಿಯ ಸಹಜ ಲಜ್ಜೆಯ ಒತ್ತು-<br />ಹೀಗೆ ಬಗೆ ಬಗೆ ರೂಪದಲಿರುವೆ;<br />ಲಕ್ಷ್ಮಿ, ಜಗವ ಕಾಪಾಡು, ಹೊತ್ತು!</p>
		</section>
		<section class="level2 numbered" id="id-016.16">
			<h2 class="level2-title" epub:type="title"><span class="num">೧೪೭</span> :: ಒಲಿವೆ ಯಾರಿಗೆ ನೀನು, ಹೇಳು, ಸಿರಿಯೆ?</h2>
			<p class="verse">ಕಾನಿ ಇಹ ಭೂತಾನಿ ಉಪಸೇವಸೇ ತ್ವಂ?<br /> ಸಂ-ತಿಷ್ಠಸೇ ಕಾನ್ ಇವ, ಸೇವಸೇ ತ್ವಂ?<br /> ಕಾನಿ ತ್ರಿಲೋಕೇಶ್ವರ-ಭೂತಕಾನ್ತೇ,<br /> ತತ್ತ್ವೇನ ಮೇ ಬ್ರೂಹಿ, ಮಹರ್ಷಿ-ಕನ್ಯೇ॥<sup><a epub:type="noteref" href="999-aside.xhtml#id-016-147">147</a></sup></p>
			<p class="text-right"><em>ಮಹಾಭಾರತ, ಅನುಶಾಸನ ಪರ್ವ ೧೧:೪</em></p>
			<p class="verse">ಯಾರು ಯಾರಿಗೆ ಒಲಿದು ನೀ ನಲಿವೆ, ಸಿರಿಯೆ?<br />ಯಾರು ಯಾರಲ್ಲಿರುವೆ ? ನಿಲ್ಲುವೆಯೆ ನೆಲಸಿ?<br />ಜೀವ-ಜಡ-ಜಗ-ರಕ್ಷಣೆಯ ಪೂರಕದ ಓ ತತ್ತ್ವವೇ,<br />ಲಕ್ಷ್ಮಿಯೆ, ನಿನ್ನ ಮನದಿಂಗಿತವ ತಿಳಿಯ ಹೇಳೆ!</p>
		</section>
		<section class="level2 numbered" id="id-016.17">
			<h2 class="level2-title" epub:type="title"><span class="num">೧೪೮</span> :: ಇದ್ದರೂ ನಲಿವುದು ಎಲ್ಲಿ?</h2>
			<p class="verse">ದಕ್ಷಾಣಾಂ ಸಾಹಸೀನಾಂ ಚ ಸ್ವ-ವಿಶ್ವಾಸ-ಮಹಾತ್ಮನಾಂ<br /> ಕ್ರೋಧ-ಮೋಹ-ಮಾತ್ಸರ್ಯಾನಾಂ ವರ್ಜಿತಾನಾಂ ಚ ಶತ್ರುತಾಂ।<br /> ಕಾರ್ಯೇಷು ಕೌಶಲಂ ಯತ್ರ ಲಾವಣ್ಯ ಸಮುಪಸ್ಥಿತಂ<br /> ಲಕ್ಷ್ಮೀರ್ ವಸತಿ ಸಂತುಷ್ಟಾ ಹೃದಯೇ ಅನಿಶಂ ಧ್ರುವಮ್॥<sup><a epub:type="noteref" href="999-aside.xhtml#id-016-148">148</a></sup></p> 
			<p class="verse-author"><em>ಹರಿಹರೇಶ್ವರ</em></p>
			<p class="verse">ಆತ್ಮವಿಶ್ವಾಸಿಗಳಲ್ಲಿ, ದಕ್ಷರಲ್ಲಿ, ಸಾಹಸಿಗಳಲಿ,<br />ಕಾರ್ಯಕುಶಲರಲಿ, ಜಿತೇಂದ್ರಿಯರಲಿ, ಕೃತಜ್ಞರಲಿ,<br />ಕ್ರೋಧ-ರಹಿತರಲಿ, ಮೋಹ-ಮರೆತವರಲ್ಲಿ,<br />ಮದವ ತುಳಿದವರಲ್ಲಿ, ಸೌಂದರ್ಯ ನೆಲೆವೀಡಾದಲ್ಲಿ,<br />ಶುಚಿ ಇದ್ದ ಕಡೆಯಲ್ಲಿ, ಗುಣದ ಖಣಿಯಾದವರಲ್ಲಿ<br />-ಲಕ್ಷ್ಮಿ ಇರಲು ಸಂತೋಷಿಸುವಳು.</p> 
		</section>
		<section class="level2 numbered" id="id-016.18">
			<h2 class="level2-title" epub:type="title"><span class="num">೧೪೯</span> :: ಕರೆದವರ ಎದುರಿಗೆ ಬರುವೆ</h2>
			<p class="verse">ಅನನ್ಯಾಶ್ಚಿನ್ತಯನ್ತಾನಾಂ ತು ತ್ವಂ ಪ್ರಪನ್ನಶರಣಾರ್ಥಿನಾಂ।<br />ಭಕ್ತಾನಾಂ ಹೃದಯೇ ತಿಷ್ಠನ್ ಯದ್ ಭಾವಂ ತದ್ ಪ್ರಕಾಶಸಿ॥<sup><a epub:type="noteref" href="999-aside.xhtml#id-016-149">149</a></sup></p> 
			<p class="verse-author"><em>ಹರಿಹರೇಶ್ವರ</em></p>
			<p class="verse">ನಂಬಿ ಮೊರೆ ಹೊಕ್ಕವರ, ತುಂಬಿ ಭಕ್ತಿಯನೊಂದೆ<br />ಬೇರೆಲ್ಲದಕೆ ಬರಿದಾಗಿಸಿಕೊಂಡವರ ಹೃದಯದಲ್ಲಿ,<br />ಓಗೊಡುತ ಭಾವಪರವಶ ಕರೆಗೆ ನೆನೆವ ಮನದಲ್ಲಿ<br />ಬೇಕೆಂದ ರೂಪವ ತಾಳಿ ನೀ ಮೈದೋರುವೆ!</p>
		</section>
		<section class="level2 numbered" id="id-016.19">
			<h2 class="level2-title" epub:type="title"><span class="num">೧೫೦</span> :: ಗಣಗಳೊಡೆಯನೆ ಬಾ!</h2>
			<p class="verse">ಓಂ ಗಣಾನಾಂ ತ್ವಾ ಗಣಪತಿಂ ಹವಾಮಹೇ।<br /> ಕವಿಂ ಕವೀನಾಂ ಉಪವಶ್ರಮಸ್ತಮಮ್।<br /> ಜ್ಯೇಷ್ಠರಾಜಂ ಬ್ರಹ್ಮಣಾಂ।<br /> ಬ್ರಹ್ಮಣಸ್ಪತಿ, ಆ ನಃ ಶೃಣ್ವನ್ ಊತಿಭಿಃ ಸೀದ ಸಾದನಮ್॥<sup><a epub:type="noteref" href="999-aside.xhtml#id-016-150">150</a></sup> </p>
			<p class="text-right"><em>ಋಗ್ವೇದ ೨:೨೩:೧</em></p>
			<p class="verse">ಗಣಪತಿಯೆ, ಗಣಗಳೊಡೆಯನೆ ಬಾರ, ಇತ್ತ ಸ್ವಾಗತ ನಿನಗೆ,<br />ಕಡುಜಾಣ ಜಾಣರಲಿ, ಎಲ್ಲೆಡೆ ಎಲ್ಲರಲಿ ಹೆಸರಾಂತನಿರುವೆ।<br />ಹಿರಿಯರಸ ನೀ ಹಾಡು ಹೊಗಳಿಕೆ ಬಿನ್ನಪವದೆಲ್ಲದಕು,<br />ಕೇಳು ಬಾ, ನೆರವೀಯೆ, ಇಲ್ಲಿ ಕುಳ್ಳಿರು ನೀನು, ಪೂಜೆಗೊಳ್ಳು॥</p>
		</section>
		<section class="level2 numbered" id="id-016.20">
			<h2 class="level2-title" epub:type="title"><span class="num">೧೫೧</span> :: ಎಲ್ಲಿ? ದೇವರು ಎಲ್ಲಿ?</h2>
			<p class="verse">ಸ್ವಾಧೀನಂ ಸಂ-ಅತಿಕ್ರಮ್ಯ ಮಾತರಂ ಪಿತರಂ ಗುರುಮ್।<br /> ಅಸ್ವಾಧೀನಂ ಕಥಂ ದೈವಂ ಪ್ರಕಾರೈರ್ ಅಭಿರಾಧ್ಯತೇ?॥<sup><a epub:type="noteref" href="999-aside.xhtml#id-016-151">151</a></sup></p>
			<p class="verse-author"><em>-ವಾಲ್ಮೀಕಿ, ರಾಮಾಯಣ, ಬಾಲಕಾಂಡ ೩೦:೩೩</em></p>
			<p class="verse">ಕಂಡಿಲ್ಲವೆನ್ನುವಿಯಾ ದೇವರನು ನಾನೆಲ್ಲೂ?<br />ಕಣ್ಣೆದುರೇ ಇಹರಲ್ಲ ತಾಯಿ, ತಂದೆ, ಗುರು;<br />ಇವರ ಮಾತನು ಮೀರಿ ನಡೆವುದಾದರೂ ಏಕೆ?<br />ಕೈಗೆ ಎಟುಕದ ಬೇರೆ ದೇವರಾರಾಧನೆ ಬೇಕೆ?</p>
		</section>
		<section class="level2 numbered" id="id-016.21">
			<h2 class="level2-title" epub:type="title"><span class="num">೧೫೨</span> :: ದೀಪರೂಪಳೆ ಬಾ ನೋಡು!</h2>
			<p class="verse">ಭೋ ದೇವಿ, ದೀಪ ರೂಪಸ್ ತ್ವಂ,<br />ಕರ್ಮಸಾಕ್ಷೀ ಹಿ ಅವಿಘ್ನಕೃತ್।<br />ಯಾವತ್ ಪೂಜಾ ಸಮಾಪ್ತಿಸ್ ಸ್ಯಾತ್,<br /> ತಾವತ್ ತ್ವಂ ಸುಸ್ಥಿರಾ ಭವ॥<sup><a epub:type="noteref" href="999-aside.xhtml#id-016-152">152</a></sup></p> 
			<p class="text-right"><em>ದೇವತಾರ್ಚನ ವಿಧಿ</em></p>
			<p class="verse">ಬೆಳಕ ಬೀರುವ ದೀಪ, ನೀನು ದೇವಿ ಸ್ವರೂಪ,<br />ಬಾರೆ, ಬಾ, ನಾ ಮಾಡುವುದೆಲ್ಲವನು, ಕಣ್ಣಾರೆ ನೋಡು!<br />ತುಂಬು ಕರುಣೆಯ ತೋರು, ಸ್ಥಿರವಾಗಿ ನೀ ನೆಲಸು, 'ಅಡೆತಡೆಗಳಿಲ್ಲದೆ ಪೂಜೆ ಕೊನೆಗೊಳ್ಳಲೆ'ದು ಹರಸು!</p>
		</section>
		<section class="level2 numbered" id="id-016.22">
			<h2 class="level2-title" epub:type="title"><span class="num">೧೫೩</span> :: ಕರ್ಪೂರದಂದದಿ ಬೆಳ್ಳಿಬೆಳ್ಳಗಿನ ಖಣಿಯೇ!</h2>
			<p class="verse">ಕರ್ಪೂರಗೌರಂ ಕರುಣಾವತಾರಂ<br /> ಸಂಸಾರಸಾರಂ ಭುಜಗೇಂದ್ರಹಾರಮ್।<br /> ಸದಾವಸಂತಂ ಹೃದಯಾರವಿಂದೇ<br /> ಭವಂ ಭವಾನೀಸಹಿತಂ ನಮಾಮಿ॥<sup><a epub:type="noteref" href="999-aside.xhtml#id-016-153">153</a></sup></p>
			<p class="text-right"><em>ದೇವತಾರ್ಚನ ವಿಧಿ</em></p>
			<p class="verse">ಕರುಣೆಯೇ ಒಡಲಾಗಿ ಬಂದೆದುರು ನಿಂದವನೇ, ಬಂಧುರನೇ,<br />ಬೆಳ್ಳಿಬಿಳುಪಿನ ಕರ್ಪೂರದಂದದ ಸುಂದರನೇ, ಸಾಂಬಶಿವನೇ<br />ಸಂಸಾರ ಸಾರ ಹಾವ ಕೊರಳ ಸರ ತೊಟ್ಟವನೇ, ಗಟ್ಟಿಗನೇ,<br />ನನ್ನೆದೆಯ ಕಮಲದಲಿ ನೆಲಸಿಹನೇ, ಶಂ-ಕರನೇ ನಮನ</p>
		</section>
		<section class="level2 numbered" id="id-016.23">
			<h2 class="level2-title" epub:type="title"><span class="num">೧೫೪</span> :: ಹರಿ ಹರ ವಿರಂಚಿ -ಎಲ್ಲವೂ ನೀನೆ!</h2>
			<p class="verse">ದೀಪಂ ಜ್ಯೋತಿ ಪರಬ್ರಹ್ಮಾ, ದೀಪಂ ಜ್ಯೋತಿ ಜನಾರ್ದನ।<br /> ದೀಪೇನ ಹರತೇ ಪಾಪಂ, ತಸ್ಮಾತ್ ದೀಪಂ ನಮೋಸ್ತು ತೇ॥<sup><a epub:type="noteref" href="999-aside.xhtml#id-016-154">154</a></sup> </p> 
			<p class="text-right"><em>ದೇವತಾರ್ಚನ ವಿಧಿ</em></p>
			<p class="verse">ಹುಟ್ಟು, ಉಳಿವು, ಅಳಿವಿನ ರೂಪ, ದೀಪವೇ, ಮುನ್ನ;<br />ಅರಿಯದೆಯೇ ನಾ ಎಸಗಿರಬಹುದು ತಪ್ಪು ಕೆಲವನ್ನ;<br />ತಿಳಿದೋ ತಿಳಿಯದೆಯೋ ಆದ ಆಗುವ ಎಲ್ಲ ನನ್ನ<br />ತಪ್ಪುನೆಪ್ಪುಗಳನೊಪ್ಪಿ ಮನ್ನಿಸಿ ತೋರು ಬೆಳಕನ್ನ</p>
		</section>
	</section>
</body>
</html>
