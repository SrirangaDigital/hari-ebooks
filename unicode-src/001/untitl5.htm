<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
<title>ಮುಕ್ತಕ ಕನ್ನಡ</title>
<link type="text/css" rel="stylesheet" href="css/style.css" />
</head>
<body class="maintext">
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">1 </h1>



</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">2 :: </h1>



</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">3 :: </h1>
<p class="verse">ಯಾ ತೇ ರುದ್ರ, ಶಿವಾ, ತನೂರ್ ಅಘೋರಾ, ಅಪಾಪಕಾಶಿನೀ।<br />
ತಯಾ ನಸ್ ತನುವಾ ಶಂ ತಮಯಾ ಗಿರಿಶಂತ, ಅಭಿಚಾಕಶೀಹಿ॥<sup><a epub:type="noteref" href="999-aside.xhtml#id-001.03">3</a></sup> </p>
<p class="text-right">ತೈತ್ತಿರೀಯ ಸಂಹಿತಾ 4:5:3</p>
<p class="verse">ಎಂಥ ಒಳಿತಿನ ಬೀಡು, ರುದ್ರ, ನೀನೆಷ್ಟು ಶಾಂತ ಚೆಲುವ,</p>
<p>ಸುಳಿದಾಡೆ ನೀ ಬಳಿ ಹೇಗೆ ಪಾಪ ಕರಗಿತು, ನೋಡು;</p>
<p>ನಾವಾಡುವೀ ಮಾತಿನೊಳು ನೀನಿರುತ, ಋತ ಹಿತಮಿತದ</p>
<p>ಸುಖ ತೋರು, ತಿಳಿವಿನ ಹರವ ನಭದಗಲ ಹರಡು!</p>
<p> 3. ಅವನ\'ಗುಣಗಾನ ಮಾಡಬೇಕಾದರೂ ನಮಗೆ ವಿಷಯದ ಬಗ್ಗೆ ಸರಿಯಾದ ತಿಳಿವಳಿಕೆ ಬೇಕಲ್ಲ! ಆ ಕಾರಣಕ್ಕಾಗಿಯೇ, ಶತರುದ್ರೀಯದ ಕವಿ ಮೊತ್ತಮೊದಲು ಅವನನ್ನೇ ಬೇಡಿಕೊಂಡು ಬಿಡುತ್ತಾನೆ:</p>
<p> \'\'ಹೇ ರುದ್ರ, ನಿನ್ನದು ಅಘೋರ ಮಂಗಳಕರ ಶರೀರ; ಪಾಪವಿರೋಧೀ ಆತ್ಮಜ್ಞಾನ ಉಂಟುಮಾಡುವವ ನೀನು; ನಾವಾಡುವ ಮಾತಿನಲ್ಲಿ ಇದ್ದುಕೊಂಡೇ ನಮ್ಮನ್ನು ಜ್ಞಾನಸಂಪನ್ನರನ್ನಾಗಿ ಮಾಡು! ನಮಗೆ ಸುಖಕರನಾಗು!\'\'- ಎನ್ನುತ್ತಿದ್ದಾನೆ, ಶತರುದ್ರೀಯದ ಋಷಿ. (ಶಾಂತನಾಗು ಎಂದು ಬಾರಿ ಬಾರಿಗೂ ಬೇಡಿಕೊಳ್ಳುವ ಈ ವೇದದ ಭಾಗಕ್ಕೆ<em>ಶಾಂತರುದ್ರೀಯ</em>ವೆಂದರೆ ಅರ್ಥಪೂರ್ಣ ವಾಗುತ್ತದೇನೋ)</p>
<p> ಇಲ್ಲಿ<em>\'ಗಿರಿಶಂತ\'</em>ಎಂದು ರುದ್ರನನ್ನು ಋಷಿ ಕರೆದುದನ್ನು ಭಾಷ್ಯಕಾರರು ನಾಲ್ಕಾರು ಬಗೆಯಲ್ಲಿ ಅರ್ಥ ಹೇಳಿದ್ದಾರೆ. ಅದರಲ್ಲಿ ನಾನು ಆರಿಸಿಕೊಂಡಿರುವ, ಮಾತಿನಲ್ಲಿ ಇದ್ದುಕೊಂಡು, ಸುಖವನ್ನು ಉಂಟುಮಾಡುವವನು\'(<em>ಗಿರಿ</em>ವೈದಿಕ ಪ್ರಯೋಗೇ<em>ಗಿರೌ</em>ವಾಗರ್ಥೌ,<em>ಶಂ</em>ಸುಖಂ,<em>ತ</em>ತನೋತಿ, ಭಾವಯತಿ- ಇತಿ<em>ಗಿರಿಶಂತಃ)</em>ಎಂಬುದು ಕವಿಯ ಇಂಗಿತವನ್ನು ಸೊಗಸಾಗಿ ಸೂಚಿಸುತ್ತದೆ.</p>
<p> ಮುಂದೆ ರುದ್ರನನ್ನು ಇನ್ನೊಮ್ಮೆ<em>ಗಿರಿಶಂತ\'</em>ಎಂದು ಕರೆದಾಗ (<em>ಯಾಂ ಇಷುಂ ಗಿರಿಶಂತ ಹಸ್ತೇ ಬಿಭರ್ಷಿ ಅಸ್ತವೇ। ಶಿವಾಂ ಗಿರಿತ್ರ ತಾಂ ಕುರು.... ॥4॥-ರುದ್ರಾಧ್ಯಾಯ),</em>ಅಲ್ಲಿ ಅದಕ್ಕೆ ಬೇರೆ ಅರ್ಥ. \'ಗಿರಿ\' ಅಂದರೆ ಕೈಲಾಸವೆಂಬ ಪರ್ವತ ದಲ್ಲಿ ಇದ್ದುಕೊಂಡು ಎಲ್ಲರಿಗೂ ಸುಖಕರನಾಗಿರುವ ಶಂ-ಕರ ಅವನು!\'ಜೊತೆಗೆ, ಅವನು<em>ಗಿರಿತ್ರ</em>ಮಾತುಕೊಟ್ಟು ತಪ್ಪದೆ ನಡೆಸುವವನು, ಕಾಪಾಡುವವನೂ<em>(ಗಿರಿ ಗಿರೌ ಸ್ಥಿತಃ, ತ್ರ ತ್ರಾಯತೇ, ರಕ್ಷತಿ)</em>ಹೌದು.</p>
</section>

<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">4 :: </h1>



</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">5 :: </h1>


</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">6 :: </h1>


</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">7 :: </h1>


</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">8 :: </h1>



</strong>

</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">9 :: </h1>



</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">10 :: </h1>


</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">11 ::</h1>


</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">12 :: ಆಪತ್ತಿಗೊದಗುವ ವಿದ್ಯೆ ಕಲಿತಿಲ್ಲವೇನಯ್ಯ?</h1>
<p class="verse">ಆಪತ್ಕಾಲ-ಉಪಯುಕ್ತಾಸು ಕಲಾಸು ಸ್ಯಾತ್ ಕೃತಶ್ರಮಃ।<br />
ನೃತ್ತ ವೃತ್ತಿರ್ ವಿರಾಟಸ್ಯ ಕಿರೀಟೀ ಭವನೇಽಭವತ್॥<sup><a epub:type="noteref" href="999-aside.xhtml#id-">12</a></sup> </strong><strong> </p>
<p class="quote-author">ಕ್ಷೇಮೇಂದ್ರ, ಚಾರುಚರ್ಯಾ 72</p>
<p class="verse">ದಿನವೂ ದೋಣಿಯನೇರಿ ಹೊಳೆ ದಾಟುವಾತನಿಗೆ</p>
<p>ಈಜು ಬಾರದೆ ಇರಲು ಅವ ಶುದ್ಧ ಪೆದ್ದ;</p>
<p>ಬೇರೇನೂ ಬೇಡವೇ ಬೇಡ, ಚಿಂತೆ ಏನೂ ಇಲ್ಲ-</p>
<p>ಆಪತ್ತಿಗೊದಗುವ ವಿದ್ಯೆ ಗೊತ್ತಿಲ್ಲವೇ, ಹೆಡ್ಡ?</p>
<p> 12. ಅರವತ್ತನಾಲ್ಕು ವಿದ್ಯೆಗಳನ್ನು ಕರಗತ ಮಾಡಿಕೊಳ್ಳದಿದ್ದರೂ ಸಾಮಾನ್ಯ ಜೀವನ ನಡೆಯುತ್ತೆ, ಜೀವನೋಪಾಯಕ್ಕಾಗಿ ಯಾವುದೋ ಒಂದೆರಡು ವಿದ್ಯೆಗಳನ್ನ ಅಧ್ಯಯನ ಮಾಡಿ, ಜಾಣನಾಗಿದ್ದರೆ ಸಾಕು. ಜೊತೆಗೆ, ಆಪತ್ಕಾಲಕ್ಕೆ ಅನುಕೂಲವಾಗುವ ಕಲೆಯೂ, ಅದರಲ್ಲಿ ಪರಿಶ್ರಮವೂ ಇರಲೇ ಬೇಕಲ್ಲವೇ?- ಎಂದು ಕ್ಷೇಮೇಂದ್ರ ಇಲ್ಲಿ ಕೇಳುತ್ತಾನೆ.</p>
<p> ಆಪತ್ಕಾಲ ಎಂದರೆ, ಕಷ್ಟದ ಕಾಲ ಬಂದಾಗ ಇದು ಶುಚಿಯೇ, ಇದು ಸದಾಚಾರವೇ ಇತ್ಯಾದಿಗಳನ್ನ ಚಿಂತಿಸಬಾರದು. ಮೊದಲು ತನ್ನನ್ನು ತಾನು ಕಾಪಾಡಿಕೊಳ್ಳಬೇಕು; ನಂತರ ತನ್ನ ಕರ್ತವ್ಯವನ್ನು ನಿರ್ವಹಿಸಬೇಕು- ಎನ್ನುತ್ತದೆ<em>ಪರಾಶರಸ್ಮೃತಿ</em>.<em>(ಆಪತ್ಕಾಲೇತು ಸಂಪ್ರಾಪ್ತೇ ಶೌಚಾಚಾರಂ ನ ಚಿನ್ತಯೇತ್। ಸ್ವಯಂ ಸಮುದ್ಧರೇತ್ ಪಶ್ಚಾತ್ ಸ್ವಸ್ಥೋ ಧರ್ಮಂ ಸಮಾಚರೇತ್॥-ಪರಾಶರ ಸ್ಮೃತಿ 6:42)</em></p>
<p> ಹೊಟ್ಟೆ ತುಂಬಿಸದ, ಜೀವನೋಪಾಯಕ್ಕೆ ಏನೂ ಅನುಕೂಲ ಮಾಡಿಕೊಡದ ಶುಷ್ಕ ಪಾಂಡಿತ್ಯದಿಂದ ಏನು ಪ್ರಯೋಜನ?- ಎಂದು ಹೀಗಳೆವ ಸುಭಾಷಿತಗಳು ಹಲವಿವೆ. (ಉದಾಹರಣೆಗೆ<em>\'ಬುಭುಕ್ಷಿತಂ .. ..\'</em>(ಪದ್ಯ 82) ನ್ನು ನೋಡಿ).</p>
<p> ಇಹದ ವಿಚಾರ ಹೀಗಿದ್ದರೆ, ಪರಕ್ಕಾದರೂ ಕಲಿತ ವಿದ್ಯೆ ಉಪಯೋಗಕ್ಕೆ ಬಂದೀತೇ?- ಎನ್ನುವ ಕೊರಗು ಆಚಾರ್ಯ ಶ್ರೀ ಶಂಕರರ<em>ಭಜಗೋವಿಂದಂ</em>ಸ್ತೋತ್ರದ ಪಲ್ಲವಿಯಲ್ಲಿ ಅನುರಣನಗೊಳ್ಳುತ್ತಿದೆ: ಪಾಣಿನಿಯ ವ್ಯಾಕರಣದಲ್ಲಿ ಬರುವ ಸೂತ್ರ<em>\'ಡುಕೃಞ-ಕರಣೇ\'</em>(3:2:76)ಯನ್ನು ನೀವು ಚೆನ್ನಾಗಿ ತಿಳಿದಿರ ಬಹುದು, ವ್ಯಾಖ್ಯಾನಿಸಲೂ ಬಹುದು; ಆದರೆ,<em>\'ಹೋಗುವ\'</em>ಕಾಲ ಇನ್ನೇನು ಹತ್ತಿರಕ್ಕೆ ಬಂದಿತೆನ್ನುವಾಗ ಆ<em>\'ಡುಕೃಞ-ಕರಣೇ\'</em>ಯಂಥವು ನಿಮ್ಮನ್ನು<em>\'ನ ಹಿ ನ ಹಿ ರಕ್ಷತಿ\'.</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">13 :: ಬುದ್ಧಿಗೆ ಮದ್ದು</h1>
<p class="verse">ಚಿತ್ತಂ ಕಾರಣಂ ಅರ್ಥಾನಾಂ, ತಸ್ಮಿನ್ ಸತಿ ಜಗತ್ ತ್ರಯಮ್।<br />
ತಸ್ಮಿನ್ ಕ್ಷೀಣೇ ಜಗತ್ ಕ್ಷೀಣಂ, ತತ್ ಚಿಕಿತ್ಸ್ಯಂ ಪ್ರಯತ್ನತಃ ॥<sup><a epub:type="noteref" href="999-aside.xhtml#id-">13</a></sup> </p>
<p class="quote-author">ಯೋಗವಾಸಿಷ್ಠ</p>
<p class="verse">ಚಿತ್ತವೇ ಮೂಲ, ನೋಡು, ಎಲ್ಲಕ್ಕೂನು,</p>
<p>ಮೂಲೋಕ ಹುದುಗಿದೆ ಅಡಗಿ ಅಲ್ಲೇ;</p>
<p>ಅದರೇಳುಬೀಳುಗಳೇ ಇದರ ಉಬ್ಬರ ಇಳಿತ,</p>
<p>ಬೇಕು ಬುದ್ಧಿಗೆ ಮದ್ದು, ಮುದ್ದು, ಗುದ್ದು!</p>
<p> 13. ನೋಡಿ: ಡಾ। ಎಸ್.ರಾಧಾಕೃಷ್ಣನ್,<em>ಪ್ರಧಾನ ಉಪನಿಷತ್ತುಗಳು</em>, ಪುಟ 846ರಲ್ಲಿ ಉಲ್ಲೇಖ. ಹೌದು, ಮನಸ್ಸೇ ಎಲ್ಲಕ್ಕೂ ಮೂಲ. ಸ್ವರ್ಗದೋಪಾದಿಯ ಆದರ್ಶಸುಖ, ನರಕ-ಸದೃಶ ಪರಮಯಾತನೆ, ಅದರ ಸಮ್ಮಿಶ್ರತತೆಯ ಈ ಮತ್ರ್ಯಲೋಕಾನುಭವ- ಇವೆಲ್ಲಕ್ಕೂ ಈ ಮನಸ್ಸಿನ ತುಡಿತ ಮಿಡಿತಗಳೇ ಕಾರಣ ತಾನೆ? ಮನಸ್ಸು ನಿಜಕ್ಕೂ ನಮ್ಮ ಸಂಸಾರವಲ್ಲವೆ<em>(ಚಿತ್ತಂ ಏವ ಹಿ ಸಂಸಾರಃ)</em>-ಎಂಬ<em>ಲೋಕೋಕ್ತಿ</em>ಯೂ ಇದೆ.</p>
<p> ನಾವು ಏನು ಕೆಲಸ ಮಾಡಿದರೂ ಸಾಮಾನ್ಯವಾಗಿ ಅದು ಚಿತ್ತಶುದ್ಧಿಗಾಗಿಯೇ ಹೊರತು ಯಾವುದಾದರೊಂದು ವಸ್ತುವನ್ನ ಗಳಿಸಲಿಕ್ಕೇ ಎಂದಲ್ಲ. ಹಾಗೆ ನೋಡಿದರೆ ವಸ್ತುಸಿದ್ಧಿಯು ಮನಶ್ಶುದ್ಧಿಯಿಂದ, ಸುವಿಚಾರದಿಂದ ಸಿಕ್ಕೀತೇ ವಿನಾ, ಸಾವಿರಾರು ಕರ್ಮಗಳಿಂದ ಕಿಂಚಿತ್ತೂ ಅದು ಲಭಿಸದು<em>(ಚಿತ್ತಸ್ಯ ಶುದ್ಧಯೇ ಕರ್ಮ ನ ತು ವಸ್ತು ಉಪಲಬ್ಧಯೇ। ವಸ್ತು ಸಿದ್ಧಿರ್ ವಿಚಾರೇಣ, ನ ಕಿಂಚಿತ್ ಕರ್ಮಕೋಟಿಭಿಃ ॥11॥)</em>-ಎಂದು ಆಚಾರ್ಯ ಶ್ರೀ ಶಂಕರರ<em>ವಿವೇಕಚೂಡಾಮಣಿ</em>ಹೇಳುತ್ತದೆ.</p>
<p> ಬಿಡುಗಡೆ ಎಂಬುದು ಭೂಮಂಡಲದ ಎಲ್ಲೋ ಒಂದು ಮೂಲೆಗೆ ಹೋದಾಗ, ಆಕಾಶದ ಕೆಳಗೆಲ್ಲೋ ಅಥವಾ ಪಾತಾಳದಲ್ಲಿ ಇನ್ನೆಲ್ಲೋ ಎಂಬ ಭ್ರಮೆ ಬೇಡ; ಎಲ್ಲ ಬಗೆಯ ಆಸೆಗಳ ನಾಶಕ್ಕೆ ಮನಸ್ಸು ತೊಡಗಿದರೆ ಅದೇ ಮೋಕ್ಷ.<em>(ನ ಮೋಕ್ಷೋ ನಭಸಃ ಪೃಷ್ಟೇ ನ ಪಾತಾಲೇ ನ ಭೂತಲೇ। ಸರ್ವ ಆಶಾ ಸಂಕ್ಷಯೇ ಚೇತಃ ಕ್ಷಯೋ ಮೋಕ್ಷ ಇತಿ ಈಕ್ಷ್ಯತೇ॥- ಯೋಗವಾಸಿಷ್ಠ 17:29, ಪುಟ 123)</em></p>
<p> <em> </em><em>ಮನಸ್ಸೇ ಸೆರೆಗೂ ಬಿಡುಗಡೆಗೂ ಮೂಲ ಕಾರಣ</em>ಎನ್ನುವುದಕ್ಕೆ ಪದ್ಯ 193 ನ್ನು ನೋಡಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">14 :: ಕುರುಡರು ಯಾರು?</h1>
<p class="verse">ಅನ್ಧದ್ವಯೇ ಮಹಾನ್ ಅನ್ಧೋ, ವಿಷಯ-ಅನ್ಧೀಕೃತ-ಈಕ್ಷಣಃ।<br />
ಚಕ್ಷುಷಾ ಅನ್ಧೋ ನ ಜಾನಾತಿ, ವಿಷಯಾನ್ದೋ ನ ಕೇನಚಿತ್॥<sup><a epub:type="noteref" href="999-aside.xhtml#id-">14</a></sup> <br />
<em>-ಮಹಾಸುಭಾಷಿತ ಸಂಗ್ರಹ, ಸಂಪುಟ 1</em></strong><em> </em></p>
<p>ಎರಡು ಬಗೆ ಕುರುಡರಲಿ ಮೇಲಾರು? ಕೀಳಾರು?</p>
<p>ಕಣ್ಣಿರದ ಅಂಧನೋ? ತಿಳಿವಿಗೇ ಕಂಗಾಳನೋ?</p>
<p>ಕಣ್ಣಿಲ್ಲದ ಕಪೋತಿ, ಏನೂ ನೋಡಲಾರನು ಅಷ್ಟೆ;</p>
<p>ವಿಷಯಾಂಧನೋ- ಕಣ್ಣಿದ್ದೂ ಕಂಡದ್ದ ಕಾಣನಲ್ಲ!</p>
<p> <em> </em></p>
<p> 14. ಇಚ್ಛಾ, ಜ್ಞಾನ, ಕ್ರಿಯಾ-ಶಕ್ತಿವಿಹೀನರನ್ನು ಕುರಿತು ಇರುವ ಒಂದು ಸುಭಾಷಿತ ಇದು. ತಿಳಿಯದವರಿಗೆ ಬುದ್ಧಿ ಹೇಳಬಹುದು; ಸರಿಯಾಗಿ ಹೇಳಿದಾಗ ಅವರು ಮನಗಾಣುತ್ತಾರೆ. ಕೆಲವರು ಅಜ್ಞರು, ಅಥವಾ ಕ್ಲಿಷ್ಟವಿಷಯಗಳಲ್ಲಿ ಇವರ ಆಸಕ್ತಿ ಏನೂ ಇಲ್ಲವೇನೋ ಎನ್ನುವಷ್ಟು ಕಡಿಮೆ; ಇಂಥವರು ತಮಗೆ ಅಕ್ಕರೆಯಿಲ್ಲದ ವಿಷಯಗಳಲ್ಲಿ ಕುರುಡರು.<em>ಗೊತ್ತಿಲ್ಲ</em>\'ಅನ್ನುವುದೂ ಗೊತ್ತಿಲ್ಲದವರೂ. ಗೊತ್ತಿದ್ದೂ ಗೊತ್ತಿಲ್ಲದವರಂತೆ ಇರುವವರೂ- ಪಾಪ, ನಿಜವಾದ ಕುರುಡರು.</p>
<p> ಮೂರ್ಖರಿಗೆ ಬುದ್ಧಿಯನು ನೂರ್ಕಾಲ ಹೇಳಿದರು। ಗೋರ್ಕಲ್ಲ ಮೇಲೆ ಮಳೆ ಸುರಿದರೆ ಆ ಕಲ್ಲು। ನೀರ್ ಕೊಂಬುದೇನು?- ಕೇಳುತ್ತಾನೆ ಸರ್ವಜ್ಞ.</p>
<p> <em>ಜಾಣಕುರುಡು</em>ಇನ್ನೊಂದು ಬಗೆಯದು. ಸಮಯೋಚಿತ ಪ್ರಯೋಗದಿಂದ, ಅದರಿಂದ ಪ್ರಯೋಜನಗಳುಂಟು ಎಂಬುದಕ್ಕೆ ಪದ್ಯ 27ನ್ನು ನೋಡಿ.</p>
<p>  
ಪ್ರಾಣಿ ಪಶು ಪಕ್ಷಿಗಳಿಗೂ ಮನುಷ್ಯರಂತೇ ನೋಡಿ ತಿಳಿಯುವ ಗ್ರಹಣ ಶಕ್ತಿ ಇದೆ, ಅವುಗಳಲ್ಲಿ ಕೆಲವು ಮನುಷ್ಯರಿಗಿಂತ ಚುರುಕಾಗಿದ್ದು, ರಾತ್ರಿಯಲ್ಲೂ \'ನೋಡ\'ಬಲ್ಲವು; ಹಾಗಲ್ಲದೆ, ಕೆಲವು ಮನುಷ್ಯರು ಹಗಲೂ ಕುರುಡರಾಗಿರುವು ದುಂಟು. ಕೆಲವರು ರಾತ್ರೆ ವಾಹನ ನಡೆಸುವುದಿಲ್ಲ. ಇರಲಿ, ಕಣ್ಣಿದ್ದೂ ನೋಡಲಾಗದೆ ಮಂಕು ಕವಿಯುವುದಕ್ಕೆ ಕಾರಣ ಏನಿರಬಹುದು?- ಎಂಬುದರ ಶೋಧನೆಯೇ<em>ಮಾರ್ಕಂಡೇಯ ಪುರಾಣ</em>ದ<em>ದೇವೀ ಮಾಹಾತ್ಮ್ಯ</em>ದ ವಸ್ತು.<em>(ದಿವಾನ್ಧಾಃ ಪ್ರಾಣಿನಃ ಕೇಚಿದ್ ರಾತ್ರೌ ಅನ್ಯಾಸ್ ತಥಾಪರೇ। ಕೇಚಿತ್ ದಿವಾ ತಥಾ ರಾತ್ರೌ ಪ್ರಾಣಿನಃ ತುಲ್ಯದೃಷ್ಟಯಃ। ಜ್ಞಾನಿನೋ ಮನುಜಾಃ ಸತ್ಯಂ, ಕಿಂ ತು ತೇ ನ ಹಿ ಕೇವಲಮ್॥ ಯತೋ ಹಿ ಜ್ಞಾನಿನಃ ಸರ್ವೇ ಪಶುಪಕ್ಷಿಮೃಗಾದಯಃ।- ಮಹಾಮಾಯಾ ಪ್ರ., 1:48-49)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">15 :: ಕೊಂಬು ಬಾಲವಿಲ್ಲದ ಪಶುವೇ</h1>
<p class="verse">ಸಾಹಿತ್ಯ ಸಂಗೀತ ಕಲಾವಿಹೀನಃ<br />
ಸಾಕ್ಷಾತ್ ಪಶುಃ ಪುಚ್ಛ-ವಿಷಾಣ-ಹೀನಃ<br />
ತೃಣಂ ನ ಖಾದನ್ ಅಪಿ ಜೀವಮಾನಸ್<br />
ತದ್ ಭಾಗದೇಯಂ ಪರಮಂ ಪಶೂನಾಂ॥<sup><a epub:type="noteref" href="999-aside.xhtml#id-">15</a></sup> </p>
<p class="quote-author">ಭರ್ತೃಹರಿ, ನೀತಿಶತಕ 10</p>
<p class="verse">ಓದುಬರಹ ಹಾಡುಪಾಡುಗಳೊಂದೂ ಹಿಡಿಸದೆನ್ನುವ ಜನರು</p>
<p>ನಿಜವಾಗಿ ಪ್ರಾಣಿಗಳೇ; ಕೊಂಬು ಬಾಲ ಮಾತ್ರ ಅವರಿಗಿಲ್ಲ;</p>
<p><em>ಹುಲ್ಲನೇನೂ ಅವರು ತಿನ್ನರಲ್ಲಾ</em>- ಎನ್ನುವಿರಾ, ಹೌದು, ನಿಜ,</p>
<p>ಅದೊಂದೆ, ನೋಡಿ, ಹಸುಕರುಗಳ ಪುಣ್ಯ, ಅಲ್ಲವೇನು?</p>
<p> 15.<em>ಭರ್ತೃಹರಿ ಸುಭಾಷಿತ ಸಂಗ್ರಹ</em>796;<em>ಸುರಭಾ</em>40:30;<em>ಸಂಸ್ಕೃತ ಲೋಕೋಕ್ತಿ ಮತ್ತು ಕವಿಸೂಕ್ತಿಗಳು</em>, ಪುಟ 1133.</p>
<p> ಭರ್ತೃಹರಿ ಹೇಳುವುದೂ ಇದೇ: ವಿದ್ಯೆ, ತಪಸ್ಸು (ಧ್ಯಾನ), ದಾನ, ಜ್ಞಾನ, ಶೀಲ- ಇಂಥ ಒಳ್ಳೆಯಗುಣಗಳು ಇಲ್ಲದವರೂ ಮತ್ತು ಧರ್ಮದಲ್ಲಿ ಪ್ರವೃತ್ತಿ ಇಲ್ಲದವರೂ ಮನುಷ್ಯರೂಪದ ಪ್ರಾಣಿಗಳಾಗಿ, ಭೂಮಿಗೆ ಭಾರವಾಗಿ ಇಲ್ಲಿ ಸಂಚರಿಸುತ್ತಾರೆ.<em>(ಯೇಷಾಂ ನ ವಿದ್ಯಾ ನ ತಪೋ ನ ದಾನಂ, ಜ್ಞಾನಂ ನ ಶೀಲಂ, ನ ಗುಣೋ, ನ ಧರ್ಮಃ। ತೇ ಮತ್ರ್ಯಲೋಕೇ ಭುವಿಭಾರಭೂತಾ, ಮನುಷ್ಯರೂಪೇಣ ಮೃಗಾಸ್ ಚರನ್ತಿ॥ -ನೀತಿಶತಕ ಸಂಗ್ರಹ 697; ಸುರಭಾ 40:32; ವಡ್ಡಾರಾಧನೆ,</em> <em>ಧರ್ಮಘೋಷ ಭಟ್ಟಾರಕರ ಕತೆ</em>ಪುಟ 152, ಇದರಲ್ಲಿ ಪಾಠಾಂತರ:<em>ನ ಅಪಿ ಏವ ಶೀಲಂ)</em></p>
<p> ವಿನಯವಿಲ್ಲದ ಮಕ್ಕಳು ತಂದೆ ತಾಯಿಗಳಿಗೆ ದೊಡ್ಡ ತಲೆನೋವು; ಕಾಯ, ವಾಕ್ ಮತ್ತು ಮನಸ್ ಶುಚಿಯಿಲ್ಲದ ಸನ್ಯಾಸಿ ಸಮಾಜಕ್ಕೆ ತಲೆನೋವು; ಇದೇ ರೀತಿ ಇದ್ದರೂ ಇಲ್ಲದಂತಿರುವವರ ಪಟ್ಟಿಕೊಡುತ್ತಾನೆ ಪಾಲ್ಕುರಿಕೆ ಸೋಮನಾಥ:</p>
<p> ಅವಿನೀತಂ ಮಗನೇ? ಆಶೌಚಿ ಮುನಿಯೇ? ಬೈವಾಕೆ ತಾಂ ಪತ್ನಿಯೇ?</p>
<p> ಸವಿಗೆಟ್ಟ್ ಅನ್ನವದ್ ಊಟವೇ? ಕುಜನರೋಳ್ ಕೂಡಿರ್ಪವಂ ಮಾನ್ಯನೇ?</p>
<p> ಬವರಕ್ಕ್ ಆಗದ ಬಂಟನೇ? ಎಡರಿಗಂ ತಾನಾಗದಂ ನಂಟನೇ?</p>
<p> ಶಿವನಂ ಬಿಟ್ಟವ ಶಿಷ್ಟನೇ?- ಹರಹರಾ ಶ್ರೀಚನ್ನಸೋಮೇಶ್ವರ</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">17 :: ವಿದ್ಯೆ ಶಿಕ್ಷಣ ಮತ್ತು ಗುರು</h1>
<p class="verse">ಶ್ಲಿಷ್ಟಾ ಕ್ರಿಯಾ ಕಸ್ಯಚಿದ್ ಆತ್ಮಸಂಸ್ಥಾ,<br />
ಸಂಕ್ರಾಂತಿರ್ ಅನ್ಯಸ್ಯ ವಿಶೇಷಯುಕ್ತಾ।<br />
ಯಸ್ಯ ಉಭಯಂ ಸಾಧು ಸ ಶಿಕ್ಷಕಾಣಾಂ,<br />
ಧುರಿ ಪ್ರತಿಷ್ಠಾಪಯಿತವ್ಯ ಏವ॥<sup><a epub:type="noteref" href="999-aside.xhtml#id-">17</a></sup>  </p>
<p class="quote-author">ಕಾಳಿದಾಸ, ಮಾಳವಿಕಾಗ್ನಿಮಿತ್ರ 1:16</p>
<p class="verse">ಬಲ್ಲವರು ಕೆಲರಿಹರು ಉದ್ದಾಮ ಗುರು ಪಂಡಿತೋತ್ತಮರು,</p>
<p>ಇನ್ನು ಕೆಲರೋ ಕಲಿಸ ಬಲ್ಲರು ಕರಗತವನೆಲ್ಲ ತೋರಿ;</p>
<p>ಬೆರಳೆಣಿಕೆಯಲ್ಲಿದ್ದಾರು ಅಲ್ಲಲ್ಲಿ, ಮತ್ತೆ, ನಿಸ್ಸೀಮರೆಡರಲೂ</p>
<p>ಅಂಥವರೇ ಹತ್ತಿ ನಿಲ್ಲಬಲ್ಲರು ಉತ್ತುಂಗ ಶಿಖರಕೇರಿ!</p>
<p> 17. ವಿಶ್ವವಿದ್ಯಾನಿಲಯಗಳಲ್ಲಿ ಚೆನ್ನಾಗಿ ತಿಳಿದ, ತಮ್ಮ ಕ್ಷೇತ್ರದಲ್ಲಿ ಬಹಳಷ್ಟು ಕೆಲಸ ಮಾಡಿ, ಹೆಸರುಗಳಿಸಿದ ಪ್ರಾಧ್ಯಾಪಕರು ಕೆಲವರು ಇರಬಹುದು; ಅವರು ಪಾಠ<em>ಹೇಳುವ</em>ಮೇಷ್ಟರಲ್ಲ, ತಮ್ಮ ಸಂಶೋಧನೆಯಲ್ಲೇ ತಲ್ಲೀನರು, ಮನಸಾ ಆಲ್ಲೇ ಮುಳುಗಿರುವವರು. ಇನ್ನು ಕೆಲವರು ಚೆನ್ನಾಗಿ ಪಾಠ ಮಾಡಬಲ್ಲರು; ಆದರೆ ಅವರಲ್ಲಿ<em>ಪಾಂಡಿತ್ಯದ ಆಳ</em>ಕಡಿಮೆ. ವಿದ್ಯಾರ್ಥಿ ಅದೃಷ್ಟವಂತನಾಗಿದ್ದರೆ, ಪರಿಮಳ ಬೀರುವ ಚಿನ್ನದ ಹೂವುಗಳೂ ಅಲ್ಲೊಮ್ಮೆ ಇಲ್ಲೊಮ್ಮೆ ಸಿಕ್ಕಾವು!</p>
<p> ಜಿ.ಪಿ. ರಾಜರತ್ನಂ ತಮ್ಮ<em>ವಿಚಾರರಶ್ಮಿ</em>ಯಲ್ಲಿ (ಪುಟ 345) ಹೇಳುವಂತೆ ಕೆಲವು ಶಿಷ್ಯರು<em>ಗುರುಚಿತ್ತಾಪಹಾರಿ</em>ಗಳು, ಇನ್ನು ಕೆಲವರು<em>ಗುರುವಿತ್ತಾಪಹಾರಿ</em>ಗಳು!</p>
<p> ನಮ್ಮ ಸರ್ವಜ್ಞ ಹೇಳುವುದೂ ಇದೆ:<em>ಎಲ್ಲ ಬಲ್ಲವರಿಲ್ಲ, ಬಲ್ಲವರು ಬಹಳಿಲ್ಲ। ಬಲ್ಲಿದರು ಇದ್ದು ಬಲವಿಲ್ಲ। ಸಾಹಿತ್ಯವೆಲ್ಲವರಿಗಲ್ಲ ಸರ್ವಜ್ಞ॥29॥</em></p>
<p> ಸಾಹಿತ್ಯ ಒಂದೇ ಅಲ್ಲ, ವಿಜ್ಞಾನ, ವಾಣಿಜ್ಯ, ಮಾನವಿಕಶಾಸ್ತ್ರ- ಕ್ಷೇತ್ರ ಯಾವುದೇ ಆಗಿರಲಿ, ಬಲ್ಲಿದರು ಆಗಿರಬಹುದು, ಅಭಿವ್ಯಕ್ತಿಶೂನ್ಯರಾಗಿದ್ದರೆ ಏನು ಪ್ರಯೋಜನ?</p>
<p> ಶಿಷ್ಯನು ಗುರುವಿನಿಂದ ವ್ಯಾಸಂಗ ವಿಷಯದ ಕಾಲು ಭಾಗವನ್ನಷ್ಟೇ ಕಲಿಯುತ್ತಾನೆ. ಉಳಿದುದನ್ನು ತನ್ನ ವಿವೇಚನಾ ಶಕ್ತಿಯಿಂದ, ಪರಿಶ್ರಮದಿಂದ ಮತ್ತು ಸಹಪಾಠಿಗಳ ಜೊತೆ ಸಮಾಲೋಚನೆಯಿಂದ ತಿಳಿದುಕೊಳ್ಳುತ್ತಾನೆ. (<em>ಆಚಾರ್ಯಾತ್ ಪಾದಂ ಆದತ್ತೇ, ಪಾದಂ ಶಿಷ್ಯಃ ಸ್ವಮೇಧಯಾ। ಕಾಲೇನ ಪಾದಂ ಆದತ್ತೇ, ಪಾದಂ ಸಬ್ರಹ್ಮಚಾರಿಭಿಃ।</em>-<em>ಮಹಾಭಾರತ</em>ಉದ್ಯೋಗಪರ್ವ)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">16 :: ನಂದಿತೇ ತಿಳಿವಿನ ಸೊಡರು?</h1>
<p class="verse">ಪರ್ಯಾಪತತ್ ಕಾಲ-ಕರಸ್ಯ-ಭೋಗಿ<br />
ಸಂದರ್ಶನೇನ ಇವ ಮತಿಪ್ರದೀಪಃ<br />
ಕ್ಷಿಪ್ರಂ ಪ್ರಶಾಂತಿ ಉನ್ಮುಖತಾಂ ಉಪೈತಿ<br />
ವಿನಾಶಕಾಲೇಷು ಶರೀರಭಾಜಾಮ್॥<sup><a epub:type="noteref" href="999-aside.xhtml#id-">16</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 7:1629</p>
<p class="verse">ಹಾವೊಂದ ಕೈಯಲಿ ಹಿಡಿದು ಯಮ ಪ್ರತ್ಯಕ್ಷನಾದ, ಎಂದು</p>
<p>ಭಾಸವಾಗುವುದೇನು? ನಂದಿತೇ ಅರಿವಿನ ಸೊಡರು?</p>
<p>ಇಲ್ಲದಿರೆ, ತಮ್ಮ ಅಳಿವಿಗೆ ತಾವೇ ಕಾರಣರೂ ಆಗುವರೇ,</p>
<p>ಛೇ! ಎಲ್ಲ ಬಲ್ಲವರೇಕೆ ಹೀಗೆ ಕಾಲು ಜಾರಿಯಾರು?</p>
<p> 16. ಪರಸ್ತ್ರೀಹರಣ ಮಾಡಬಾರದ ತಪ್ಪು ಎಂಬುದನ್ನ ಪ್ರಕಾಂಡಪಂಡಿತ ರಾವಣ ಮರೆತನೇ? ಚಿನ್ನದ ಜಿಂಕೆ ಎಲ್ಲಾದರು ಇದ್ದೀತೆ; ಇಷ್ಟೂ ತಿಳಿಯದ ರಾಮನಿಗೆ ಬುದ್ಧಿ ಮೇಯಲು ಹೋಗಿತ್ತೇ? ಪಣವಿಟ್ಟಾಡಲು ತೊಡಗಿದ ಧರ್ಮಜಗೆ ದುಷ್ಪರಿಣಾಮ ಬೇಗನೇ ಹೊಳೆಯದೇ ಹೋಯಿತೇ? ಕೆಡುಗಾಲ ಬರಲು ಬಹುಶಃ ಇವರೆಲ್ಲ ಬುದ್ಧಿಮಂಕರಾಗಿ, ಬೆಪ್ಪಾದರು!<em>(ಪೌಲಸ್ತ್ಯಃ ಕಥಂ ಅನ್ಯದಾರಹರಣೇ ದೋಷಂ ನ ವಿಜ್ಞಾತವಾನ್?। ರಾಮೇಣಾಪಿ ಕಥಂ ನ ಹೇಮಹರಿಣಸ್ಯ ಅಸಂಭವೋ ಲಕ್ಷಿತಃ?। ಅಕ್ಷೈಸ್ಯಾಪಿ ಯುಧಿಷ್ಠರೇಣ ಸಹಸಾ ಪ್ರಾಪ್ತೋ ಹಿ ಅನರ್ಥಃ ಕಥಂ?। ಪ್ರತ್ಯಾಸನ್ನವಿಪತ್ತಿ ಮೂಢಮನಸಾಂ ಪ್ರಾಯೋ ಮತಿಃ ಕ್ಷೀಯತೇ॥ -ಪಂಚತಂತ್ರ, 1:4) ರಾಮಾಯಣ</em>ದ<em>ಚಿನ್ನದ ಜಿಂಕೆಯ ಪ್ರಸಂಗ</em>ದ ಬಗ್ಗೆ ಇನ್ನೊಂದು ಚುಟುಕ:</p>
<strong>ಹಿಂದೆಂದೂ ಇದ್ದಿಲ್ಲ, ಕೇಳಿಲ್ಲ, ಯಾರು ಕಂಡೂ ಇಲ್ಲ.
<p>ಇವನೇನೂ ದಡ್ದನೇ? ಇಲ್ಲ, ರಾಮ ಜಾಣ ಪ್ರಾಜ್ಞ;</p>
<p>ಆದರೂ, ನಂಬಿದನೇ ಸುಳಿದಾಡೆ ಚಿಗರೆ ಚಿನ್ನದ್ದದೆಂದು?</p>
<p>ಛಲ ತೊಟ್ಟನೇ, ಏಕೆ ಗೊತ್ತೆ, ಹಿಡಿದು ತಂದೇ ತರುವೆ?</p>
<p>-ಬಂದೊದಗೆ ಕೆಡುಗಾಲ ಎಲ್ಲರಿಗೂ ಬುದ್ಧಿ ಮಂಕು ಮಸುಕೇ!</p>
<p><em>(ನ ಭೂತಪೂರ್ವಂ, ನ ಕದಾಪಿ ವಾರ್ತಾ। ಹೇಮ್ನಃ ಕುರಂಗಃ ನ ಕದಾಪಿ ದೃಷ್ಟಃ। ತಥಾಪಿ ತೃಷ್ಣಾ ರಘುನಂದನಸ್ಯ ವಿನಾಶಕಾಲೇ ವಿಪರೀತ ಬುದ್ಧಿಃ॥)</em>ಈ ಶ್ಲೋಕ<em>ವಾಲ್ಮೀಕಿ ರಾಮಾಯಣ</em>ದಲ್ಲಿ ಇಲ್ಲ.</p>
<HR/>
<HR/></strong><sub> </sub><BR/>18<BR/>ಜಾಣ್ಮೆ-ವಿದ್ಯೆ<BR/><em>ಮುಕ್ತಕ ಕನ್ನಡ</em><BR/>ಗೆಳೆತನ<BR/><em>ಮುಕ್ತಕ ಕನ್ನಡ</em><BR/>19
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">18 :: ಹೇಳ ಹೆಸರಿಲ್ಲದೆ ಬದುಕಿದರೆ ಅದು ಬಾಳೆ?</h1>
<p class="verse">ಅಂಧಃ ಸ ಏವ ಶ್ರುತ ವರ್ಜಿತೋ ಯಃ,<br />
ಶಠಃ ಸ ಏವ ಅರ್ತಿ ನಿರರ್ಥಕೋ ಯಃ।<br />
ಮೃತಃ ಸ ಏವ ಅಸ್ತಿ ಯಶೋ ನ ಯಸ್ಯಾ,<br />
ಧರ್ಮೋ ನ ಧೀರ್ ಯಸ್ಯ ಸ ಏವ ಶೋಚ್ಯಃ॥<sup><a epub:type="noteref" href="999-aside.xhtml#id-">18</a></sup> </p>
<p class="quote-author">ಕ್ಷೇಮೇಂದ್ರ, ಚತುರ್‍ವರ್ಗ ಸಂಗ್ರಹ 1:8</em></strong><em> </em></p>
<p class="verse">ಓದಿ ಬರೆಯದೆ ಹೋದೆ, ಕಣ್ಣಿದ್ದೂ ಕುರುಡಾದೆ, ಜಡನಾದೆ;</p>
<p>ಇದ್ದರೂ ಹಂಚಿ ಮೆಲ್ಲದೆ ಕಳೆದೆ- ಎಂಥ ಬಲ್ಲಿದನೋ ನೀನು?</p>
<p>ಹೇಳ ಹೆಸರಿಲ್ಲದೆ ಬದುಕಿ, ತೆರೆ ಬೀಳೆ ಮರೆಯಾದರದು ಬಾಳೆ?</p>
<p>ಧರ್ಮಬುದ್ಧಿ ಇಲ್ಲದಿರೆಂಥ ಬಲ್ಲವನೋ ನೀ, ಮರುಗುತಿಹೆನು!</p>
<p> 18. ಓದಿ ಬರೆಯದ, ಕಣ್ಣಿದ್ದೂ ಕುರುಡರಾದ ನಿರಕ್ಷರಕುಕ್ಷಿಗಳ ಬಗ್ಗೆ ಸಹಾನುಭೂತಿ ಸೂಚಿಸುವುದರ ಜೊತೆಗೆ, ಇದ್ದರೂ ಹಂಚಿ ಮೆಲ್ಲದ ಉಳ್ಳವರ ಬಗ್ಗೆ ಇಲ್ಲಿ ಕ್ಷೇಮೇಂದ್ರ ಕೆಂಡಕಾರುತ್ತಾನೆ. ಪ್ರಾಣಿಗಳಂತೆ ಬಾಳಿ, ಹೇಳ ಹೆಸರಿಲ್ಲದೆ ಮರೆಯಾಗುವ ಬಾಳೂ ಒಂದು ಬಾಳೇ, ಅಂಥವರು ಇದ್ದರೂ ಸತ್ತಂತಲ್ಲವೇ- ಎಂದು ಕೇಳಿ, ದಯೆ ದಾನ ಧರ್ಮದ ಬುದ್ಧಿ ಇಲ್ಲದವರ ಬಗ್ಗೆ ಅನುಕಂಪ ಕವಿ ತೋರುತ್ತಿದ್ದಾನೆ.</p>
<p> ಜಗತ್ತೇ ಧರ್ಮದ ಮೇಲೆ ನಿಂತಿದೆ ಎನ್ನುವ ಒಂದು ಶ್ಲೋಕವಿದೆ:<em>(ಧರ್ಮಾದ್ ಅರ್ಥ ಪ್ರಭವತೇ, ಧರ್ಮಾತ್ ಪ್ರಭವತೇ ಸುಖಮ್। ಧರ್ಮೇಣ ಲಭತೇ ಸರ್ವಂ, ಧರ್ಮಸಾರಂ ಇದಂ ಜಗತ್॥ -ವಾಲ್ಮೀಕಿ ರಾಮಾಯಣ, ಅರಣ್ಯ ಕಾಂಡ 9:30.).</em></p>
<p> <em>\'</em>ಕಣ್ಣಿದ್ದೂ ಕುರುಡರಾಗ ಬೇಡಿ!\'- ಎಂದು ಯೇಸು ಹೇಳಿದ್ದನ್ನೂ ನೆನಪಿಸಿಕೊಳ್ಳಿ:</p>
<p> \'\'ನೀವು ಕೇಳಿರಬಹುದು, ಅರಿವಾಗದಿರಬಹುದು;</p>
<p> ನೀವು ನೋಡಿರಬಹುದು, ಕಾಣದಿರಲೂ ಬಹುದು-</p>
<p> ಏನು ಕಾರಣ ಗೊತ್ತೆ? ನಿಮ್ಮ ಎದೆ ಗಟ್ಟಿಗೊಂಡಿಹುದು!</p>
<p> ಆಗಿಹಿರಿ ಕಿವಿಯಿದ್ದ ಕಿವುಡರು, ಕಣ್ಣಿದ್ದ ಕುರುಡರು;</p>
<p> ತೆರೆದು ಅವುಗಳ ಕೇಳಿ ಕಾಣುವುದೇನೂ ಕಷ್ಟವಿಲ್ಲ;</p>
<p> ತುಂಬಿ ಎದೆ, ಅರಿತಿನಿತು ಅನುಭವಿಸಲೂ ಬಹುದು-</p>
<p> ಇತ್ತ ತಿರುಗಲಿ ಒಮ್ಮೆ, ನಾನವರ ಸರಿಪಡಿಸಲಿಹೆನು!<sup/>॥\'\'</p>
<p class="quote-author">ಬೈಬಲ್, ಮ್ಯಾಥ್ಯೂ 13:14-15; ಜಾನ್ 12:37-40</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">19 :: ಬಿರಿದ ಹೂವಾಗಿಸಿಕೋ ನಿನ್ನ ಮನಸ</h1>
<p class="verse">ಅದ್ವೇಷ-ಪೇಶಲಂ ಕುರ್ಯಾತ್ ಮನಃ ಕುಸುಮಂ ಕೋಮಲಂ।<br />
ಬಭೂವ ದ್ವೇಷ ದೋಷೇಣ ದೇವ ದಾನವ ಸಮಕ್ಷಯಃ॥<sup><a epub:type="noteref" href="999-aside.xhtml#id-">19</a></sup>  <br />
 
<em>-ಕ್ಷೇಮೇಂದ್ರ, ಚಾರುಚರ್ಯಾ</em></p>
<p>ಹಗೆಯ ಮುಳ್ಳಿಲ್ಲದಿಹ ನುಣುಪಿನ ಹಗುರ</p>
<p>ಬಿರಿದ ಹೂವಾಗಿಸಿಕೋ ನಿನ್ನ ಮನಸ ನವಿರ;</p>
<p>ಹಗೆಯ ಹೊಗೆ ಧಗೆ ತಟ್ಟಿ ದೇವದಾನವರ</p>
<p>ಸುಟ್ಟು ಹುಟ್ಟಡಗಿಸಿತಲ್ಲ; ಬೇಡವೋ ಸಮರ!</p>
<p> 19. ಜೀವನದಲ್ಲಿ ನೆಮ್ಮದಿಯೇ ಮುಖ್ಯ. ಅದಕ್ಕಾಗಿ ಮನಸ್ಸನ್ನ ಆದಷ್ಟು ಹಗುರವಾಗಿ ಇರಿಸಿಕೊಂಡಿರಬೇಕು; ನವಿರಾದ ಹೂವಾಗಿರಿಸಿಕೊಂಡಿರಬೇಕು- ಎನ್ನುತ್ತಾನೆ ಕ್ಷೇಮೇಂದ್ರ.<em>ಉತ್ತರರಾಮಚರಿತೆ(2:7)</em>ಯಲ್ಲಿ ಭವಭೂತಿ<em>ವಜ್ರಾದ್ ಅಪಿ ಕಠೋರಾಣಿ, ಮೃದೂನಿ ಕುಸುಮಾದ್ ಅಪಿ</em>-ಎನ್ನುವುದೂ ಈ ವಿಚಾರವಾಗಿಯೇ (ನೋಡಿ: ಪದ್ಯ 32) ಭರ್ತೃಹರಿಯೂ ಹೀಗೆ ದನಿಗೂಡಿಸುತ್ತಾನೆ:</p>
<p> ಸಜ್ಜನರ ಮನವೊಂದು ನವಿರು ಕೋಮಲ ಕುಸುಮ;</p>
<p> ಸುಖದಲ್ಲಿ ಹಿಗ್ಗದದು, ಗರ್ವಿಸದು ಸೋಗ ಮೆರೆಸಿ,</p>
<p> ಕುಗ್ಗದೆಯೆ ಭಾರಕ್ಕೆ, ಜಗ್ಗದೆಯೆ ತಗ್ಗಿಯೂ ಬಗ್ಗದೆಯೇ,</p>
<p> ಕಲ್ಲಾಗಿ ಕಷ್ಟಗಳೆದುರು ನಿಲ್ಲುವುದು ಅದು ಎಲ್ಲ ಸಹಿಸಿ.</p>
<p> <em>(ಸಂಪತ್ಸು ಮಹತಾಂ ಚಿತ್ತಂ ಭವತಿ ಉತ್ಪಲ ಕೋಮಲಂ। ಆಪತ್ಸು ಚ ಮಹಾಶೈಲ ಶಿಲಾ ಸಂಘಾತ ಕರ್ಕಶಮ್॥64॥-</em>ಭರ್ತೃಹರಿಯ<em>ನೀತಿಶತಕ)</em> </p>
<p> ಸಮಾಜದ ಸ್ವಾಸ್ಥ್ಯವನ್ನು ಕಾಪಾಡಿಕೊಳ್ಳಲು ಕೆಲವೊಮ್ಮೆ ನಾವು ವೈರಿಯೊಂದಿಗೂ ಸಹಬಾಳ್ವೆಯ ಅನಿವಾರ್ಯತೆ ಒದಗುತ್ತದೆ. ಆವಾಗ,</p>
<p> ಇರಬಹುದು ರಗಡು ಕಹಿ, ನುಂಗದಿರುವರೆ ಮದ್ದು</p>
<p> ಕಣ್ಣು ಮುಚ್ಚಿಕೊಂಡಾದರೂ ಕಾಯಿಲೆ ಕರಗುವನಕ?</p>
<p> ಹಗೆ ಬೇರೆ, ಗುಣ ಬೇರೆ; ವೈರಿಗೂ ಮನ್ನಣೆ ತೋರೆ</p>
<p> ಅದವನ ಗುಣಕೆಂದೆ, ನೆನೆದವನ ಒಳಿತ ಮನದಿ ಸತತ.</p>
<p> <em>(ದ್ವೇಷೋಽಪಿ ಸಮ್ಮತಃ ಶಿಷ್ಟಸ್ ತಸ್ಯ ಆರ್ತಸ್ಯ ಯಥಾ ಔಷಧಂ -ಕಾಳಿದಾಸ, ರಘುವಂಶ 1:28)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">20 :: ಏನು ಬರುವುದು ಜೊತೆಗೆ?</h1>
<p class="verse">ಏಕ ಏವ ಸುಹೃದ್ ಧರ್ಮೋ ನಿಧನೇ ಅಪಿ ಅನುಯಾತಿ ಯಃ<br />
ಶರೀರೇಣ ಸಮಂ ನಾಶಂ ಸರ್ವಂ ಅನ್ಯದ್ ಹಿ ಗಚ್ಛತಿ॥<sup><a epub:type="noteref" href="999-aside.xhtml#id-">20</a></sup>  </p>
<p class="quote-author">ಮನುಸ್ಮೃತಿ 8:17</p>
<p class="verse">ಗೆಳೆತನದ ನಡೆನುಡಿಯೊಲವು, ಅದು ತಂದ ನೆಮ್ಮದಿಯು</p>
<p>ಜೊತೆ ಬರುವುದುಸಿರೆಳದ ಮೇಲೂ ನೆನಪನುಳಿಸಿ;</p>
<p>ಉಳಿದುದೆಲ್ಲವು ನಶಿಸೆ, ಒಡಲೊಡನೆ ಹಿಡಿ ಹಿಡಿ ಮಣ್ಣು,</p>
<p>ಇಲ್ಲಿಯೇ ಕಳೆದಾವು,<em>\'ಏನು ಅವು ಇದ್ದವೇ\'</em>"ಎನಿಸಿ!</p>
<p> 20. ನೋಡಿ:<em>ಕೀತ್, ಸಂಸ್ಕೃತ ಸಾಹಿತ್ಯ ಚರಿತ್ರೆ</em>(ಪು. 259);<em>ಹಿತೋಪದೇಶ</em>1:23 (ಪಾಠಾಂತರ: ಅನ್ಯತ್ ತು ಗಚ್ಛತಿ)</p>
<p> ಎಲ್ಲಿ, ಯಾರು ಮಿತ್ರರು? ಎಂಬುದಕ್ಕೆ ಚಾಣಕ್ಯನ ಉತ್ತರ ಹೀಗಿದೆ: ಬೇರೆ ಊರಿಗೆ ಹೋದಾಗ ಕಲಿತ ವಿದ್ಯೆ, ಮನೆಯಲ್ಲಿ ಹೆಂಡತಿ, ರೋಗಿಗೆ ಔಷಧಿ ಪಥ್ಯಗಳು, ಅಸು ನೀಗಿದಾಗ ದಡ ದಾಟಲು ಧರ್ಮ- ಇವೇ ನಿಜವಾದ ಸ್ನೇಹಿತರು.<em>(ವಿದ್ಯಾ ಮಿತ್ರಂ ಪ್ರವಾಸೇಷು, ಭಾರ್ಯಾ ಮಿತ್ರಂ ಗೃಹೇ ಸದಾ। ವ್ಯಾಧಿತಸ್ಯ ಔಷಧಂ ಮಿತ್ರಂ, ಧರ್ಮೋ ಮಿತ್ರಂ ಮರಿಷ್ಯತಃ॥) -ನೀತಿಶತಕ 5:15, ಸುರಭಾ 159:287</em></p>
<p> ಬಹಳ ಎಣ್ಣೆಯನ್ನು ಹಾಕಿದರೆ, ಅದನ್ನು ಹೀರಿ ಒದ್ದೆಯಾದ ಬತ್ತಿಯೂ ಉರಿಯುತ್ತದೆ; ಹಾಗೆಯೇ, ಅತಿ ಸ್ನೇಹವನ್ನು ತೋರಿಸಿದರೆ ಮೆತ್ತಗಿನ ವ್ಯಕ್ತಿಯೂ ಉರಿದು ಬಿದ್ದಾನು<em>(ಅತಿಸ್ನೇಹ ಪರಿಷ್ವಂಗಾತ್ ವರ್ತಿರಾದ್ರ್ರಾಪಿ ದಹ್ಯತೇ॥ 4:1:115)</em>-ಎನ್ನುತ್ತದೆ<em>ವಾಲ್ಮೀಕಿ ರಾಮಾಯಣ.</em></p>
<p> ಆಪತ್ತಿಗಾದವನೇ ನೆಂಟ; ಆಗ ದೀನನಿಗೆ ಸಹಾಯ ಮಾಡುವವನೇ ನಿಜವಾದ ಸ್ನೇಹಿತ<em>(</em>ಸ ಸುಹೃದ್ ಯೋ ವಿಪನ್ನಾರ್ಥಂ ದೀನಂ ಅಭ್ಯವಪದ್ಯತೇ। ಸ ಬನ್ಧುರ್ ಯೋ ಆಪನೀತೇಷು ಸಾಹಾಯ್ಯಾಯ ಉಪಕಲ್ಪತೇ॥-<em>ವಾಲ್ಮೀಕಿ ರಾಮಾಯಣ</em>6:63:28; 6:53:27). ನಿಜವಾದ ಗೆಳೆಯ, ಮಗ, ಆಳು ಮತ್ತು ಹೆಂಡತಿ ಯೆಂದರೆ- ಕಷ್ಟಕ್ಕಾಗುವ, ಗೌರವಕೊಡುವ, ವಿಧೇಯ ಮತ್ತು ಸಂತೋಷಪಡಿಸುವ ವ್ಯಕ್ತಿ.<em>(ಸ ಸುಹೃದ್ ವ್ಯಸನೇ ಯಃ ಸ್ಯಾತ್, ಸ ಪುತ್ರೋ ಯಸ್ ತು ಭಕ್ತಿಮಾನ್। ಸ ಭೃತ್ಯೋ ಯೋ ವಿಧೇಯಜ್ಞಃ, ಸಾ ಭಾರ್ಯಾ ಯತ್ರ ನಿರ್ವೃತಿಃ॥- ಪಂಚತಂತ್ರ 1:289(368))</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">21 :: ಏನು ಏನೂ ಬೇಡವೇ ಬೇಡ?</h1>
<p class="verse">ಇಚ್ಛೇತ್ ಚೇದ್ ವಿಪುಲಾಂ ಮೈತ್ರೀಂ,<br />
ತತ್ರ ತ್ರೀಣಿ ನ ಕಾರಯೇತ್।<br />
ವಾಗ್ವಾದಂ ಅರ್ಥಸಂಬಂಧಂ,<br />
ತತ್ ಪತ್ನೀ ಪರಿಭಾಷಣಮ್॥<sup><a epub:type="noteref" href="999-aside.xhtml#id-">21</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 158:227</p>
<p class="verse">ಬಿರುಕು ಬೀಳದೆ ಸ್ನೇಹ ಕೊನೆವರೆಗೆ ಗಟ್ಟಿ ಇರಬೇಕೇನು?-</p>
<p>ಈ ಮೂರೂ ನಡೆಯದೊಲು ನೋಡಿಕೋ,<em>ಥೋಡಾ;</em></p>
<p>ಒಣ ಜಗಳಕೆಡೆಬೇಡ, ಸಾಲ ಮಾಡಲು ಕೊಡಲೂ ಬೇಡ;</p>
<p>ಅವನ ಹೆಂಡತಿಯೊಡನೆ ಒಬ್ಬನೇ ಕುಳಿತು ಹರಟಬೇಡ!</p>
<p> 21. ಪಾಠಾಂತರ: ಯೇನ ಸೌಹೃದಂ ಇಚ್ಛನ್ತಿ.. .. ..ಪರೋಕ್ಷೇ ದಾರದರ್ಶನಮ್॥</p>
<p> ಇದಕ್ಕೆ ಪೂರಕ ಪದ್ಯ: ಇವುಗಳ ಜೊತೆಗೆ, ಯೊಗ್ಯತೆ ಇರಲಿ ಬಿಡಲಿ, ಗೆಳೆಯನಿಗಿಂತ ಬಲುಬೇಗ ಉನ್ನತಸ್ಥಾನಕ್ಕೆ ಏರುವುದೂ ಸಹ ಮೈತ್ರಿಭಂಗಕ್ಕೆ ಕಾರಣ- ಎನ್ನುತ್ತದೆ ಒಂದು ಸುಭಾಷಿತ: (<em>ವಿವಾದೋ, ಧನಸಂಬಂಧಃ, ಯಾಚನಂ, ಸ್ತ್ರೀಷು ಸಂಗತಿಃ। ಆದಾನಂ, ಅಗ್ರತಃ ಸ್ಥಾನಂ- ಮೈತ್ರೀಭಂಗಸ್ಯ ಹೇತವಃ॥ -ಶಾರ್ಙ್ಗಧರ ಪದ್ಧತಿ 1469, ಸುರಭಾ 154:52)</em></p>
<p> ನೇಗಿಲು ಉಳುವವನಿಗೆ ಊಟ ಕೊಡುತ್ತದೆ. ಓಡಾಡಿ ರಸ್ತೆಗಳಲ್ಲಿ ನಡೆದಾಡಿದಾಗಲೇ ಕೆಲಸಗಾರ ತನ್ನ ಧಣಿಗೆ ಸಂಪತ್ತನ್ನ ತಂದುಕೊಡಬಲ್ಲ. ಸುಮ್ಮನೇ ಓದುವವನಿಗಿಂತ, ಓದಿದನ್ನ ಚೆನ್ನಾಗಿ ತಿಳಿದುಕೊಂಡು ವಿಮರ್ಶೆ ಮಾಡುವ ಜ್ಞಾನಿ ಮೇಲು. ಕೊಡುವವನ ಗೆಳೆಯನಾಗಿರುವುದು ಕೊಡದವನ ಆಪ್ತನಾಗಿರುವುದಕ್ಕಿಂತ ಮೇಲು.<em> </em>(<em>ಕೃಷನ್ ಇತ್ ಫಾಲ ಅಶಿತಂ ಕೃಣೋತಿ ಯನ್ ನ ಧ್ವಾನಂ ಅಪ ವೃಂಕ್ತೇ ಚರಿತ್ರೈಃ। ವದನ್ ಬ್ರಹ್ಮಾವದತೋ ವನೀಯಾನ್, ಪೃಣನ್ ನ ಅಪಿರಪೃಣನ್ ತಂ ಅಭಿ ಷ್ಯಾತ್॥-</em>ಋಗ್ವೇದ 10:117:7)</p>
<p> ಬಲಾಢ್ಯರು ಸ್ನೇಹ ತೋರುವುದು ಯಾರಲ್ಲಿ? ಬಲಶಾಲಿಗಳಲ್ಲೇ. ಚಂಡ ಮಾರುತ ಕಾಡ್ಗಿಚ್ಚನ್ನು ಪ್ರಜ್ವಲಿಸುತ್ತದೆ; ಆದರೆ ಗಾಳಿ ಸ್ವಲ್ಪ ಬೀಸಿದರೂ ಹಣತೆಯ ದೀಪವನ್ನ ಆರಿಸಿಬಿಡುತ್ತದೆ.<em>(ಬಲಿನೋ ಬಲಿನಃ ಸ್ನಿಹ್ಯನ್ತಿ, ಅಬಲಂ ತು ನ ಗೃಹ್ಣತೇ। ದಾವಂ ದೀಪಯತೇ ಚಂಡೋ, ದೀಪಂ ವ್ಯಾಹನ್ತಿ ಮಾರುತಃ॥ -ಸಭಾರಂಜನ ಶತಕ 45)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">23 :: ಹಗೆಯ ಹೆಸರಿಡು ಮಗನಿಗಕ್ಕರೆ ತೋರಿ!</h1>
<p class="verse">ನ ಹಿ ವೈರೇಣ ವೈರಾಣಿ, ಶಾಮ್ಯನ್ತಿ ಇಹ ಕದಾಚನ।<br />
ಅವೈರೇಣ ಶಾಮ್ಯನ್ತಿ -ಏಷ ಧರ್ಮಃ ಸನಾತನಃ॥<sup><a epub:type="noteref" href="999-aside.xhtml#id-">23</a></sup> </p>
<p class="quote-author">ಧಮ್ಮಪದ 1:5</p>
<p class="verse">ಮುಯ್ಯಿಗೆ ಮುಯ್ಯಿ, ಕೋವಿ ಕೂರಸಿ ಕಟಕಿ ಸೇಡು ಛಲದಿಂದ,</p>
<p>ಬೆಂಕಿಯಿಂದಲೆ ಬೆಂಕಿ ಆರಿಸಿದನೀವರೆಗೆ ಕಂಡರಿಯೆವು;</p>
<p>ಹಗೆಯ ಮಣಿಸಲೇ ಬೇಕೆ? ಹೂಡು ಸ್ನೇಹ ಹೂವಿನ ಬಾಣ-</p>
<p>ಇದೇ ಸನಾತನ ಧರ್ಮದ ಒಳತಿರುಳು, ಗಟ್ಟಿ ನಿಲುವು॥</p>
<p> 23. ತಪ್ಪು ಏನೇ ಮಾಡಿರಲಿ, ಎಲ್ಲ ಜೀವಿಗಳನ್ನೂ ನಾನು ಮನ್ನಿಸುತ್ತೇನೆ; ಏನಾದರೂ ತಪ್ಪನ್ನು ನಾನೆಸಗಿದ್ದರೆ ನನ್ನನವರು ಕ್ಷಮಿಸಲಿ. ಎಲ್ಲರೊಂದಿಗೆ ನನಗೆ ಸಖ್ಯ ತುಂಬೇ ಇರಲಿ; ಯಾರನ್ನೂ ದ್ವೇಷಿಸದಂತೆ ನಾನಿರುವ ಹಾಗಾಗಲಿ!<em>(ಖಮ್ಮಾಮಿ ಸವ್ವ ಜೀವಾಣಾಂ, ಸವ್ವೇ ಜೀವಾ ಖಮನ್ತು ಮೇ। ಮೇತ್ತೀ ಮೇ ಸವ್ವ ಭೂತೇಸು, ಮೇರಂ ಮಜ್ಝಕಾ ಕೇಣ ಚ॥)</em>(ಈ ಪ್ರಾಕೃತ ಗಾಥೆಗೆ ಹರಿಯ ಸಂಸ್ಕೃತ ಛಾಯೆ:<em>ಕ್ಷಮ್ಯಾಮಿ ಸರ್ವ ಜೀವೀನಾಂ, ಸರ್ವೇ ಜೀವಾಃ ಕ್ಷಮನ್ತು ಮೇ। ಮೈತ್ರೀ ಮೇ ಸರ್ವ ಭೂತೇಷು, ವೈರಂ ಮಹ್ಯಂ ನ ತೇನ ಚ॥)</em>-<em>ವಡ್ಡಾರಾಧನೆ, ಗುರುದತ್ತ ಭಟ್ಟಾರಕರ ಕತೆ</em>, ಪುಟ 169;<em>ವಿದ್ಯುಚ್ಚೋರನ ಕತೆ</em>, ಪುಟ 181. (ಇದೇ ಗಾಹೆ, ವಟ್ಟಕೇರಸ್ವಾಮಿಯ ಮೂಲಾಚಾರ ಮತ್ತು ಪ್ರತಿಕ್ರಮಣ (ಕಾಲ 9ನೇ ಶತಮಾನ)ದಲ್ಲಿ ಬಂದಿದೆ- ಡಾ। ಡಿ.ಎಲ್.ಎನ್,<em>ವಡ್ಡಾರಾಧನೆ</em>, ಪೀಠಿಕೆ, ಪುಟ 27)</p>
<p>  
ಧರ್ಮವೇ ಜಯವೆಂಬ ದಿವ್ಯ ಮಂತ್ರ। ಮರ್ಮವನರಿತು ಮಾಡಲು ಬೇಕು ತಂತ್ರ॥ ವಿಷವಿಕ್ಕಿದವರಿಗೆ ಷಡ್ರಸವುಣಿಸಲು ಬೇಕು। ದ್ವೇಷ ಮಾಡಿದವನ ಪೋಷಿಸಲು ಬೇಕು। ಪುಸಿಮಾಡಿ ಕೆಡಿಸುವನ ಹಾಡಿ ಹರಸಲು ಬೇಕು। ಮೋಸ ಮಾಡುವವನ ಹೆಸರು ಮಗನಿಗಿಡಬೇಕು॥ ಹಿಂದೆ ನಿಂದಿಪರನ್ನು ವಂದಿಸುತಲಿರಬೇಕು। ಬಂಧನ ದೊಳಿಟ್ಟವರ ಬೆರೆಯಬೇಕು। ಕೊಂದ ವೈರಿಯ ಮನೆಗೆ ನಡೆದು ಹೋಗಲು ಬೇಕು। ಕುಂದೆಣಿಸುವವರ ಗೆಳೆತನ ಮಾಡಬೇಕು॥ ಕೊಂಡೊಯ್ದು ಬಡಿಯುವರ ಕೊಂಡಾಡುತಿರಬೇಕು। ಕಂಡು ಸಹಿಸದವರ ಕರೆಯಬೇಕು। -ಎಂದು ಪುರಂದರ ದಾಸರು ಹಾಡಿದ್ದಾರೆ. ಗೌತಮ ಬುದ್ಧನು ಇದೇ ಧಾಟಿಯಲ್ಲಿ, ವೈರವನ್ನು ಸ್ನೇಹದಿಂದ ಗೆಲ್ಲಬೇಕು ಎನ್ನುತ್ತಾನೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">22 :: ಏನು ನಂಟಿನ ಗುಟ್ಟು?</h1>
<p class="verse">ದದಾತಿ ಪ್ರತಿಗೃಹ್ಣಾತಿ, ಗುಹ್ಯಂ ಆಖ್ಯಾತಿ ಪೃಚ್ಛತಿ,<br />
ಭುಂಕ್ತೇ ಭೋಜಯತೇ ಚೈವ- ಷಡ್ ವಿಧಂ ಪ್ರೀತಿ ಲಕ್ಷಣಮ್॥<sup><a epub:type="noteref" href="999-aside.xhtml#id-">22</a></sup> </p>
<p class="quote-author">ಪಂಚತಂತ್ರ, ಮಿತ್ರಪ್ರಾಪ್ತಿಕ 49</p>
<p class="verse">ಕೊಟ್ಟು ಕೊಳ್ಳುವುದುಂಟು, ಹೇಳಿ ಕೇಳುವ ಗುಟ್ಟುಂಟು,</p>
<p>ಜೊತೆಗೆ ತಿನ್ನುವ, ತಿನಿಸಿ ಮೆಲ್ಲುವ ತುಂಟಾಟವುಂಟು;</p>
<p>ದೇಹವೆರಡರ ನಡುವೆ ಜೀವ ಒಂದಾಗಿರುವ ನಂಟು-</p>
<p>ಪ್ರೀತಿ ಸ್ನೇಹದ ಬೆರಗಿನೀ ಅಂಟು, ನೂರೆಳೆಯ ಗಂಟು.</p>
<p> 22.<em>ಸುಭಾಷಿತ ರತ್ನಭಾಂಡಾಗಾರ</em>60:306; ಯಾರೂ ಸುಮ್ಮಸುಮ್ಮನೆ ಇನ್ನೊಬ್ಬರ ಗೆಳೆಯರಾಗುವುದಿಲ್ಲ. ಹಾಗೆಯೇ ವಿನಾ ಕಾರಣ ಯಾರೂ ಇನ್ನೊಬ್ಬರನ್ನು ದ್ವೇಷಿಸುವ ಶತ್ರುಗಳಾಗುವುದಿಲ್ಲ; ಏನೋ ಬಲವತ್ತರವಾದ ಕಾರಣಗಳಿಗಾಗಿಯೇ ಒಬ್ಬರಿಗೊ ಬ್ಬರು ಸ್ನೇಹಿತರಾಗುತ್ತಾರೆ, ಇಲ್ಲವೇ ವೈರಿಗಳಾಗುತ್ತಾರೆ ಎನ್ನುತ್ತದೆ<em>ಹಿತೋಪದೇಶ</em>.<em>(ನ ಕಶ್ಚಿತ್ ಕಸ್ಯಚಿನ್ ಮಿತ್ರಂ, ನ ಕಶ್ಚಿತ್ ಕಸ್ಯಚಿದ್ ರಿಪುಃ ಕಾರಣೇನ ಹಿ ಜಾಯಂತೇ ಮಿತ್ರಾಣಿ ರಿಪವಸ್ ತತಃ॥ -ಹಿತೋಪದೇಶ 2:46)</em></p>
<p> ಯಾರು ಬೇಡಿದವರಿಗೆ ಅನ್ನಾಹಾರಗಳನ್ನ ಯಥೇಚ್ಛವಾಗಿ ಕೊಡುತ್ತಾರೋ ಮತ್ತು ಕಷ್ಟದಲ್ಲಿದ್ದು ನೆರವು ಹುಡುಕಿಕೊಂಡು ಓಡಾಡುತ್ತಿರುವವರಿಗೆ ಸಹಾಯ ಮಾಡುತ್ತಾರೋ ಅವರಿಗೆ ಎಲ್ಲವೂ ಒದಗಿ ಬರುತ್ತದೆ. ಗೆಳೆತನ ತಾನಾಗಿಯೇ ಹುಡುಕಿಕೊಂಡು ಬರುತ್ತದೆ. ಆಗದವರೂ ಕೂಡ ಅವರ ಸ್ನೇಹಿತರಾಗುತ್ತಾರೆ.<em> </em></p>
<p> ಯಾರು ತನ್ನ ಗೆಳೆಯನಿಗೆ ತನ್ನ ಜೊತೆಗಾರರಿಗೆ ತನ್ನ ಒಡನಾಡಿಗಳಿಗೆ ಅನ್ನಾಹಾರಗಳನ್ನು ಕೊಡುವುದಿಲ್ಲವೋ ಅವನು ನಿಜವಾದ ಗೆಳೆಯನೇ ಅಲ್ಲ. ಅಂಥವನಿಂದ ದೂರ ಹೋಗುವುದೇ ಲೇಸು. ಅಂಥವನ ಬಳಿ ಇರುವುದೇ ಸಲ್ಲ. ಬೇರೊಬ್ಬ ಉದಾರಿ ಮನುಷ್ಯನನ್ನ ಹುಡುಕಿಹೊರಡುವುದು ಒಳ್ಳೆಯದು.</p>
<p> <em>(ಸ ಇದ್ ಭೋಜೋ ಯೋ ಗೃಹವೇ ದದಾತಿ ಅನ್ನಕಾಮಾಯ ಚರತೇ ಕೃಷಾಯ। ಅರಂ ಅಸ್ಮೈ ಭವತಿ ಯಾಮಹೂತಾ ಉತ ಅಪರೀಷು ಕೃಣುತೇ ಸಖಾಯಮ್॥ ನ ಸ ಸಖಾ ಯೋ ನ ದದಾತಿ ಸಖ್ಯೇ, ಸಚಾಭುವೇ ಸಚಮಾನಾಯ ಪಿತ್ವಃ। ಅಪಸ್ಮಾತ್ ಪ್ರೇಯಾನ್ ನ ತದೋಕೋ ಅಸ್ಥಿ ಪೃಣಂತಂ ಅನ್ಯಮರಣಂ ಚಿದಿಚ್ಛೇತ್ -ಋಗ್ವೇದ 10:117:3-4)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">24 :: ಬೆಣ್ಣೆ ಮಾತಾಡುವವರೇನು ಕಡಿಮೆ ಜನರಿಲ್ಲ</h1>
<p class="verse">ಸುಲಭಾಃ ಪುರುಷಾಃ, ರಾಜನ್, ಸತತಂ ಪ್ರಿಯವಾದಿನಃ ।<br />
ಅಪ್ರಿಯಸ್ಯ ಚ ಪಥ್ಯಸ್ಯ ವಕ್ತಾ ಶ್ರೋತಾ ಚ ದುರ್ಲಭಃ ॥<sup><a epub:type="noteref" href="999-aside.xhtml#id-">24</a></sup> </p>
<p class="quote-author">ವಾಲ್ಮೀಕಿ ರಾಮಾಯಣ, ಅರಣ್ಯಕಾಂಡ, 3:37:2</p>
<p class="verse">ಸಿಹಿಯನಾಡುವ ಸಖರು ಸಿಗುವರೆಲ್ಲೆಡೆ ಜನರು,</p>
<p>ಬೆಣ್ಣೆ ಮಾತಾಡಿ ಸಂತಸತರುವ ಹಾದಿಯೋ ಸರಳ;</p>
<p>ಪ್ರಿಯವಲ್ಲವೆಂದರಿತೂ ತಪ್ಪು ಒಪ್ಪನು ತಿಳಿಸಿ,</p>
<p>ಸರಿದಾರಿ ತೋರುವ, ಕೇಳುವ ಗಟ್ಟಿಗರೆ ತೀರ ವಿರಳ.</p>
<p> 24.<em>ಮಹಾಭಾರತ 5:1348; ಸುರಭಾ 145:115.</em></p>
<p> <em>ಚಿನ್ನದ ಜಿಂಕೆಯಾಗಿ ವೇಷ ತಳೆದು ರಾಮಸೀತೆಯರ ಮುಂದೆ ಸುಳಿದಾಡು-</em>ಎಂದು ಹೇಳಿದಾಗ ಅದಕ್ಕೆ ಸಮ್ಮತಿಸದೆ,<em>ವಿನಾಕಾರಣ ರಾಮನನ್ನು ಎದುರು ಹಾಕಿಕೊಳ್ಳಬೇಡ-</em>ಎಂದು ಹಿತವಚನ ಹೇಳುವ ಸಂದರ್ಭದಲ್ಲಿ, ಇದು ಮಾರೀಚ ರಾವಣನಿಗೆ ಹೇಳಿದ್ದು. ಇದ್ದದ್ದನ್ನು ಇದ್ದಂತೇ ಹೇಳಿದರೆ ಆಗುವ ಅಪಾಯವನ್ನು ನಮ್ಮ ಸರ್ವಜ್ಞ ಸೂಚಿಸುವುದು ಹೀಗೆ: ಕಂಡಂತೆ ಹೇಳಿದರೆ ಕೆಂಡ ಉರಿಯುವುದು ಭೂ। ಮಂಡಲದ ಒಳಗೆ ಖಂಡಿತವನಾಡುವರ। ಕಂಡಿಹುದೆ ಕಷ್ಟ॥</p>
<p> ಗೆಳೆತನದ ಮಾತಿಗೆ, ಮುಂದೆ ಪದ್ಯ 198ರ ಅಡಿಟಿಪ್ಪಣಿಯಲ್ಲಿ ಇನ್ನು ಕೆಲವು ವಿವರಗಳಿವೆ, ನೋಡಿ.</p>
<p> ಒಬ್ಬ ಸಹೃದಯ ತನ್ನ ನಿರ್ಮಲ ಅಂತಃಕರಣ ಹೇಳಿದಂತೆ ಗೆಳೆಯನಿಗೆ ಸಲಹೆ ಈಯಬಲ್ಲ. ಅದು ಹೊರನೋಟಕ್ಕೆ ಸರಿಯಿಲ್ಲದಿರಬಹುದು ಆದರೆ ತನ್ನ ಆತ್ಮ ಸಾಕ್ಷಿಗೆ ವಿರುದ್ಧವಾಗಿ ಎಂದೂ ಆತ ಹಿತವಚನ ಹೇಳಲಾರ. ಸುಂದರಪಾಂಡ್ಯ<em>ನೀತಿದ್ವಿಷಷ್ಟಿಕಾ</em>ದಲ್ಲಿ ಇದನ್ನು ಸೂಚಿಸುತ್ತಾರೆ:</p>
<p> ತಿಳಿಗೊಳಮನದ ಸಜ್ಜನರ ಶ್ರದ್ಧೆ ನಂಬಿಕೆ ಸುಗುಣ,</p>
<p> ಒಳತುಡಿತ ದನಿ ಕೇಳಿ ಅಡಿಯಿಡುವ ನಡತೆಯದು,</p>
<p> ಯಾರ ಹೃದಯದಿ ತಾನೆ ವಿಶ್ವಾಸ ಮೂಡಿಸದು-</p>
<p> ಇನ್ನೇನು ಉಳಿದಿಹುದು ಅನುಸರಿಸುವುದ ಕಳೆದು?</p>
<p> <em>(ಸತ್ಯಾರ್ಜವ ಹೃದಯಾನಾಂ, ಕಿಂ ಖಲು ಕರ್ತವ್ಯಂ ಅಸ್ತಿ ಸಾಧೂನಾಮ್। ಯೇ ಸ್ವಹೃದಯ-ಅನುಮಾನಾತ್, ಪರಹೃದಯೇ ಯಾನ್ತಿ ವಿಶ್ವಾಸಮ್ ॥45॥)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">25 :: ಅತಿ ಬೇಡ ಎಲ್ಲಿಯೂ</h1>
<p class="verse">ಅತಿದಾನೇ ಬಲಿರ್ ಬದ್ಧೋ, ಅತಿಮಾನೇ ಚ ಕೌರವಾಃ।<br />
ಅತಿರೂಪೇ ಹೃತಾ ಸೀತಾ, ಅತಿ ಸರ್ವತ್ರ ವರ್ಜಯೇತ್॥<sup><a epub:type="noteref" href="999-aside.xhtml#id-">25</a></sup> </p>
<p class="quote-author">ಮಹಾಸುಭಾಷಿತ ಸಂಗ್ರಹ ಸಂಪುಟ 1</p>
<p class="verse">ತುಳಿತಕ್ಕೆ ಒಳಗಾದವನಾರು? ಅತಿದಾನಿ ಆ ಬಲಿ ತಾನೇ;</p>
<p>ಕಡು ಹೆಮ್ಮೆ ಮುಳುವಾಯ್ತು ಮಾನಧನ ಕೌರವನಿಗೇನೇ;</p>
<p>ಬಲು ರೂಪವತಿಯೆಂದೇ ಬಯಸಿ ರಾವಣ ಸೀತೆಯನೊಯ್ದ-</p>
<p>ಬೇಡ ಎಲ್ಲೂ ಅತಿ, ಹಿಡಿ ನಡುವಣ ಚಿನ್ನದ ಹಾದಿಯನ್ನೇ!</p>
<p> 25.<em>ಶಾಙ್ರ್ಗಧರ ಪದ್ಧತಿ ನೀತಿ</em>26,<em>ಸುಭಾಷಿತ ರತ್ನ ಭಾಂಡಾಗಾರ</em>153:20</p>
<p> ಈ<em>ಅತಿ ಸರ್ವತ್ರ ವರ್ಜಯೇತ್</em>\'ಒಕ್ಕಣೆಯ ಹಲವಾರು ಸುಭಾಷಿತಗಳು ಇವೆ. ಉದಾಹರಣೆಗೆ ಕೆಲವು:</p>
<p> ಅದವಳ ತಪ್ಪಲ್ಲ, ಆದರೂ ಅಪೂರ್ವ ರೂಪವತಿಯಾದ್ದರಿಂದಲೇ ಸೀತೆ ಅಪಹರಿಸಲ್ಪಟ್ಟಳು; ತುಂಬಾ ಅಹಂಕಾರದ ಮೊಟ್ಟೆ, ರಾವಣ ತಾನೇ ಸಾವು ತಂದುಕೊಂಡ; ದಾನಶೂರನಾಗಿ ಹೆಸರುಗಳಿಸಬೇಕೆಂಬ ಕೀರ್ತಿಕಾಮನೆಯೇ ಬಲಿಯ ಕೈಗಳನ್ನು ಕಟ್ಟಿಹಾಕಿತು.<em>(ಅತಿ ರೂಪಾದ್ ಧೃತಾ ಸೀತಾ, ಅತಿ ಗರ್ವಾದ್ ರಾವಣೋ ಹತಃ। ಅತಿ ದಾನಾದ್ ಬಲಿರ್ ಬದ್ಧೋ, ಹಿ ಅತಿ ಸರ್ವತ್ರ ವರ್ಜಯೇತ್ (ಗರ್ಹಿತಮ್)॥</em></p>
<p> <em> </em>ಎಲ್ಲವೂ ತುಂಬಾ ಶುಚಿಯಾಗಿರಬೇಕೆಂಬ ಸೋಗು, ಎಲ್ಲದರಲ್ಲೂ ತಪ್ಪು ಹುಡುಕುವ ಸಿನಿಕತನ ಪ್ರವೃತ್ತಿ, ಕಂಡಕಂಡವರನ್ನೆಲ್ಲಾ ವಿನಾಕಾರಣ ಸಿಕ್ಕಾಪಟ್ಟೆ ಹೊಗಳುವ ಭಟ್ಟಂಗಿತನ, ಹೀಗೇ ಇರಬೇಕು ಹಾಗೇ ಇರಬೇಕು ಎನ್ನುವ ಸಾಂಪ್ರದಾಯಿಕತೆ, ಮತ್ತು ಹೇಗೆ ಬೇಕಾದರೂ ಇದ್ದರಾಯಿತು ಏನೀಗ? ಎನ್ನುವ ಢೋಂಗಿ,ಹಾಗೂ ಉಢಾಳತನ- ಇವು ಆರು ನಿಜಕ್ಕೂ ಮೂರ್ಖರ ಲಕ್ಷಣ.<em>(ಅತಿ ಶೌಚಂ ಅಶೌಚಂ ವಾ, ಅತಿ ನಿಂದಾ ಅತಿ ಸ್ತುತಿಃ। ಅತ್ಯಾಚಾರಂ ಅನಾಚಾರಂ- ಷಡ್ ವಿಧಂ ಮೂರ್ಖಲಕ್ಷಣಮ್॥ -ಮಹಾ ಸುಭಾಷಿತ ಸಂಗ್ರಹ, ಸಂಪುಟ 1;)</em></p>
<p> ಯಾರೊಂದಿಗೂ ಅತಿಯಾಗಿ ವಾಗ್ವಾದ ಮಾಡಿ ಅವರ ಮುಖಭಂಗ ಮಾಡುವುದು ಸಲ್ಲದು<em>(ಅತಿ ವಾದಾಂಸ್‍ಸ್ತಿತಿಕ್ಷೇತ ನ ಅವಮನ್ಯೇತ ಕಂಚನ। ನ ಚ ಇಮಂ ದೇಹಂ ಆಶ್ರಿತ್ಯ ವೈರಂ ಕುರ್ವೀತ ಕೇನಚಿತ್॥- ಮನು 6:47).</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">26 :: ತಲೆಯಿರದ ಮುಕುಟಧರ</h1>
<p class="verse">ರಾಜಸೇವಾ ಮನುಷ್ಯಾಣಾಂ ಅಸಿಧಾರ-ಅವಲೇಹನಂ।<br />
ಪಂಚಾನನ-ಪರಿಷ್ವಂಗೋ ವ್ಯಾಲೀವದನ ಚುಂಬನಮ್॥<sup><a epub:type="noteref" href="999-aside.xhtml#id-">26</a></sup> </strong><strong> </p>
<p class="quote-author">ನೀತಿರತ್ನ, ಕುವಲಯಾನಂದ 54</p>
<p class="verse">ಬುಡ ಭದ್ರವೇನಿರದೆ ತುದಿ ಗದ್ದುಗೆಯೇರಿರುವ</p>
<p>ತಲೆಯಿರದೆ ಮುಕುಟ ಹೊತ್ತವರ ಓಲೈಸಬಹುದೆ?</p>
<p>ಅದು ಕತ್ತಿಯಲಗನು ನೆಕ್ಕಿ, ಸಿಂಹವನು ಬಿಗಿದಪ್ಪಿ,</p>
<p>ಸರ್ಪಿಣಿಯ ಮುಖಕ್ಕೊಮ್ಮೆ ಮುತ್ತಿಕ್ಕಿದಂತೆ, ಪೆದ್ದೆ।</p>
<p> 26.<em>ಸುರಭಾ 139:1, ಇಲ್ಲಿ ಅವಲೇಹನ</em>ಸರಿಯಾದ ಪದ;<em>ಅವಹೇಳನ</em>ಎನ್ನುವುದು ತಪ್ಪು. ಪಾಠಾಂತರ: ವ್ಯಾಘ್ರಿಗಾತ್ರ ಪರಿಷ್ವಂಗೋ;</p>
<p> ರಾಜಕೀಯ ಎನ್ನುವುದು, ವೇಶ್ಯೆಯರ ಸಾಮಾನ್ಯ ನಡತೆ ಇದ್ದಂತೆ ಬಹುಮುಖಿ: ನಿಜ ಮತ್ತು ಸುಳ್ಳು; ಕಲ್ಲೆದೆ-ಮೃದುಮಾತು; ಹಿಂಸೆ-ಕಾರುಣ್ಯ; ಹಣದ ಅತಿಯಾಸೆ-ಕೊಡುಗೈ ದಾನದಲ್ಲಿ ಧಾರಾಳತನ; ಬೇಕಾಬಿಟ್ಟಿ ಖರ್ಚು-ನಿರಂತರ ಆದಾಯದ ಅಪೇಕ್ಷೆ -ಹೀಗೆ ರಾಜನೀತಿಯೆಂದರೆ ವಿರೋಧಾಭಾಸಗಳ ಒಂದು ಕಂತೆ.<em>(ಸತ್ಯ ಅನೃತಾ ಚ, [ಪ]ರುಷಾ ಪ್ರಿಯವಾದಿನೀ ಚ, ಹಿಂಸ್ರಾ ದಯಾಳುರ್ ಅಪಿ, ಚ ಅರ್ಥಪರಾ ವದಾನಾ ಭೂರಿವ್ಯಯಾ ಪ್ರಚುರವಿತ್ತಸಮಾಗಮಾ ಚ, ವೇಶ್ಯಾಂಗನ ಇವ ನೃಪನೀತಿರ್ ಅನೇಕ ರೂಪಾ॥</em>-ಭರ್ತೃಹರಿ,<em>ನೀತಿಶತಕ</em>45;<em>ಹಿತೋಪದೇಶ</em>2:183;<em>ಸುರಭಾ</em>152:404; ಪಾಠಾಂತರ: ಪರುಷಾ ಬದಲು ರುಷಾ)</p>
<p> ಕೆಟ್ಟಸಲಹೆ ಕೊಟ್ಟು, ಹಾಳು ಮಾಡುವ ಮಂತ್ರಿಗಳೂ ಇರುತ್ತಾರೆ. (<em>ಅನಭಿಜ್ಞಾಯ ಶಾಸ್ತ್ರಾರ್ಥಾನ್ ಪುರುಷಾಃ ಪಶುಬುದ್ಧಯಃ। ಪ್ರಾಗಲ್‍ಭ್ಯಾದ್ ವಕ್ತುಂ ಇಚ್ಛಂತಿ ಮಂತ್ರಿಷು ಅಭ್ಯಂತರೀಕೃತಾಃ॥</em>-<em>ವಾಲ್ಮೀಕಿ ರಾಮಾಯಣ</em>, ಯುದ್ಧ, 63:14)</p>
<p> ಬಲು ಕೋಪಿಷ್ಠನಾಗಿರುವ ರಾಜ ತನ್ನ ಮನಸ್ಸನ್ನ ಯಾವಾಗ ಬೇಕಾದರೂ ಬದಲಾಯಿಸಬಹುದು; ಅವನಿಗೆ ಶಾಶ್ವತವಾಗಿ ತನ್ನವರೆಂಬುವರು ಯಾರೂ ಇರುವುದಿಲ್ಲ<em>(ನ ಕಶ್ಚಿದ್ ಚಂಡಕೋಪಾನಾಂ ಆತ್ಮೀಯೋ ನಾಮ ಭೂಭುಜಾಮ್ ಹೋತಾರಂ ಅಪಿ ಜಿಹ್ವಂತಂ(=ಹೋಮ ಕರ್ತಾರಂ) ದಹತಿ ಏವ ಹುತಾಶನಃ ॥55॥)-</em>ಎನ್ನುತ್ತದೆ ಅದೇ<em>ನೀತಿಶತಕ.</em>ಸುರಭಾ 146:60;<em>ಶಾಙ್ರ್ಗಧರ ಪದ್ಧತಿ</em>1376; ಪಾಠಾಂತರ:<em>ನಾಮ ಭೂಭೃತಾಂ</em>.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">27 :: ಲಲ್ಲಳ ಕಿವಿಮಾತು<strong> </strong></h1>
<p class="verse">ಜ್ಞಾತ್ವಾ ಸರ್ವಂ ಮೂಢವತ್ ತಿಷ್ಠ ಸ್ವಸ್ಥಃ<br />
ಶೃತ್ವಾ ಸರ್ವಂ ಶ್ರೋತೃಹೀನೇನ ಭಾವ್ಯಮ್<br />
ದೃಷ್ಟ್ವಾ ಸರ್ವಂ ತೂರ್ಣಂ ಅಂಧತ್ವಂ ಏಹಿ<br />
ತತ್ವಾಭ್ಯಾಸಃ ಕೀರ್ತಿತೋ ಅಯಂ ಬುಧೇಂದ್ರೈಃ ॥<sup><a epub:type="noteref" href="999-aside.xhtml#id-">27</a></sup> </p>
<p class="quote-author">ಲಲ್ಲೇಶ್ವರಿ, ಲಲ್ಲಾವಾಕ್ 20</p>
<p class="verse">ಎಲ್ಲ ತಿಳಿದು ತಿಳಿದೂ ಗೊತ್ತಿಲ್ಲದವನಂತೆ ನಟಿಸು</p>
<p>ಎಲ್ಲ ಕೇಳಿಯೂನು ಕಿವುಡ ನೀನಾಗಿ ಕುಳಿತು;</p>
<p>ಕಂಡು ಎಲ್ಲವನು, ಕೊಂಚ ಕುರುಡನೇ ಆಗು ನೀ-</p>
<p>ತತ್ತ್ವವಿದರೆನ್ನುವರು ಲಲ್ಲಳೀ ತಾಲೀಮು ಒಳಿತು!</p>
<p> 27. ಲಲ್ಲ ಎಂಬುವಳು ಹದಿಮೂರನೇ ಶತಮಾನದಲ್ಲಿದ್ದ ಕಾಶ್ಮೀರದ ಅನುಭಾವೀ ಶಿವಶರಣೆ. ಪ್ರತ್ಯಭಿಜ್ಞಾನ ಶೈವಸಿದ್ಧಾಂತ ಮತ್ತು ಸೂಫೀ ಪಂಥದ ಒಳತತ್ತ್ವಗಳನ್ನು ಇವಳ ವಾಕ್ (ವಚನ)ಗಳಲ್ಲಿ ಗುರುತಿಸಬಹುದು. ಲಲ್ಲ ಡೇಡ್, ಲಲ್ಲೇಶ್ವರಿ ಇತ್ಯಾದಿ ಹೆಸರುಗಳಿಂದ ಪ್ರಸಿದ್ಧಳಾದ ಇವಳ ಜೀವನಕ್ಕೂ, ನಮ್ಮ ಶಿವಶರಣೆ ಅಕ್ಕ ಮಹಾ ದೇವಿಯ ಜೀವನಕ್ಕೂ ಸಾಮ್ಯಗಳಿವೆ.</p>
<p> ಮೇಲೆ ಕೊಟ್ಟಿರುವ ಸಂಸ್ಕೃತ ಛಾಯಾನುವಾದಕ್ಕೆ ಕಾಶ್ಮೀರಿ ಭಾಷೆಯಲ್ಲಿ ಮೂಲ ಪದ್ಯ ಹೀಗಿದೆ:</p>
<p> ಮೂಢ್ ಜಾನೀತ್ ಪಶೀತ್ ಕರ್ ಕಲ್ಲೋ</p>
<p> ಶೃತವನೋ ಜಡರೂಪೀ ಆಸ್</p>
<p> ಯೋಸೋ ಭೀ ದಪೀ ತಸ್ ತೀ ಭಲ್ಲೋ</p>
<p> ಏಹುಯ್ ತತ್ವವಿದ್ ದೋಯೀ ಅಭ್ಯಾಸ್॥</p>
<p> ಇದಕ್ಕೆ ಸಂವಾದಿಯಾಗಿ ಕಬೀರ್‍ನ ಒಂದು ದೋಹೆಗೆ ಪದ್ಯ 74ನ್ನು ನೋಡಿ.</p>
<p> \'ಮ\'ಕಾರ ಪದಗಳ ಮೆರವಣಿಗೆಯ ಮೋಜನ್ನು ಗಮನಿಸಿದ್ದೀರಾ? ಮೋಹ, ಮಮತೆ, ಮದ, ಮನಸ್ಸು, ಮನಸ್ತಾಪ, ಮತ್ಸರ; ಮದ್ಯ, ಮದಿರೆ, ಮನೆ, ಮದುವೆ, ಮಹಿಳೆ, ಮಾಂಗಲ್ಯ, ಮಡದಿ, ಮುತ್ತು, ಮದನ, ಮೈಥುನ, ಮಕ್ಕಳು; ಮೌಲ್ಯ, ಮಾನವೀಯತೆ, ಮಾನ, ಮನ್ನಣೆ, ಮರ್ಯಾದೆ, ಮಹಿಮೆ, ಮುಗ್ಧತೆ, ಮಂಕು, ಮೌಢ್ಯ, ಮೌನ, ಮರವೆ, ಮರುಳು, ಮರಣ, ಮಸಣ, ಮುಕ್ತಿ, ಮತ್ತು ಮಂಗಳ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">28 :: ಹುಡುಕು, ಹತ್ತು ಹಿಂತಿರುಗದಾ ನೌಕೆ</h1>
<p class="verse">ಲಕ್ಷ್ಮೀರ್ ದಾನಫಲಾ, ಶ್ರುತಂ ಶಮಫಲಂ,<br />
ಪಾಣಿಃ ಸುರಾರ್ಚಾ ಫಲಶ್,<br />
ಚೇಷ್ಠಾ ಧರ್ಮಫಲಾ, ಪರಾರ್ತಿ-ಹರಣ-<br />
ಕ್ರೀಡಾಫಲಂ ಜೀವಿತಂ।<br />
ವಾಣೀ ಸತ್ಯಫಲಾ, ಜಗತ್ ಸುಖಫಲ-<br />
ಸ್ಪೀತಾ ಪ್ರಭಾವೋ ಉನ್ನತಿರ್<br />
ಭವ್ಯಾನಾಂ, ಭವ ಶಾಂತಿ ಚಿಂತನ ಫಲ<br />
ಭೂತ್ಯೈರ್ ಭವತಿ ಏವ ಧೀಃ ॥<sup><a epub:type="noteref" href="999-aside.xhtml#id-">28</a></sup> </strong><strong> </p>
<p class="quote-author">ಕ್ಷೇಮೇಂದ್ರ, ಚತುರ್‍ವರ್ಗ ಸಂಗ್ರಹ</p>
<p>ಸಿರಿ ಇರುವುದೇತಕ್ಕೆ? ಕೈ ಬಿಚ್ಚಿ ಕೊಟ್ಟು ಹಂಚಲಿಕೆ;</p>
<p>ಓದು ಬರಹದ ಗುರಿ ಕೂಡ ನೆಮ್ಮದಿಯದೇ ಗಳಿಕೆ;</p>
<p>ಕೈಗಳಿಹವೇತಕ್ಕೆ? ದೀನರ ಸೇವೆ, ದೇವರಾರಾಧನೆಗೆ;</p>
<p>ತುಂಬಿ ತುಳುಕಲಿ ದುಡಿಮೆ ಹಣ್ಣಾಗಿ ಪುಣ್ಯದ ಕುಡಿಕೆ;</p>
<p>ಪರರ ನೋವ ಪರಿಹರಿಸುವ ಆಟವಾಗಿರಬೇಕೀ ಬಾಳು;</p>
<p>ಬೇಕು, ಆಡಿದರೆ ನಿಜ ನುಡಿವ ಎದೆಗಾರಿಕೆಯ ಬಯಕೆ;</p>
<p>ಮೇಲೆ ಏರಿದೆ, ಲೋಕಹಿತಕಾಗಿ ದುಡಿ, ಪಡೆ ಹೆಗ್ಗಳಿಕೆ;</p>
<p>ತಿಳಿವು ಮೂಡಿತೋ ಹುಡುಕು, ಹತ್ತು ಹಿಂತಿರುಗದಾ ನೌಕೆ!</p>
<p> 28. ಕ್ಷೇಮೇಂದ್ರನು ತನ್ನ<em>ಚತುರ್‍ವರ್ಗ ಸಂಗ್ರಹ</em>\'ಗ್ರಂಥದಲ್ಲಿ ನಾಲ್ಕು ಪುರುಷಾರ್ಥಗಳು, ನೀತಿಯುತವಾದ ಬಾಳ್ವೆ, ಗೃಹಸ್ಥನ ಜೀವನ, ಪ್ರೀತಿ ವಿಶ್ವಾಸಗಳು ಮತ್ತು ಮುಕ್ತಿಯ ಬಗ್ಗೆ ಕವಿ ಚರ್ಚಿಸುತ್ತಾನಾದರೂ ಪ್ರೀತಿಯ ಬಗ್ಗೆಯೇ ಹೆಚ್ಚು ಒಜ್ಜೆ ಕೊಡುತ್ತಾನೆ. ಬಿಡುಗಡೆಯ ಬಗ್ಗೆ ಚಿಂತಿಸಿರಿ- ಎಂದು ವೈಚಾರಿಕರಿಗೆ ಕರೆಗೊಡುತ್ತಾನೆ; ಹೇಳುತ್ತಾನೆ: ಬುದ್ಧಿಗೋ, ಪುನರ್ಜನ್ಮ ಬರದಿರಲು ಏನು ಮಾಡಬೇಕು ಎಂದು ಯೋಚಿಸು ತ್ತಿರುವುದೇ ಕೆಲಸವಾಗಿರಬೇಕು."ಅದನ್ನೇ<em>ಹಿಂದಿರುಗದ ಆ ದೋಣಿಯನ್ನು ಹುಡುಕಿ, ಹತ್ತು</em>-ಎಂದು ಭಾವಾನುವದಿಸಿದ್ದೇನೆ. (<em>ನ ಅತಿಭವಸ್ವ ಮಾಂ।</em>ನೆನಪಿಸಿಕೊಳ್ಳಿ.)</p>
<p> ಎಲ್ಲರ ಹೃದಯವನ್ನೂ ಗೆಲ್ಲುವುದು ಪ್ರೀತಿಯೊಂದೇ, ಅದರ ಒಡಹುಟ್ಟಿದ ಭಾವನೆ ಸ್ನೇಹಮಾತ್ರ- ಎಂಬ ಪದ್ಯಕ್ಕೆ ನನ್ನ<em>ಗೀತಗುಚ್ಛ</em>ಕವನಸಂಕಲನ ನೋಡಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">29 :: ಯಾರು ಯಾರಿಗೆ ಬೇಕು?</h1>
<p class="verse">ಅಂಧಸ್ಯ ದೀಪೋ, ಬಧಿರಸ್ಯ ಗೀತಂ<br />
ಮೂರ್ಖಸ್ಯ ಕಿಂ ಶಾಸ್ತ್ರ ಕಥಾಪ್ರಸಂಗಃ?॥<sup><a epub:type="noteref" href="999-aside.xhtml#id-">29</a></sup> </p>
<p class="quote-author">ಸುಭಾಷಿತ</p>
<p class="verse">ಓಟ ಹೆಳವಗೆ ಸಲ್ಲ, ಹಾಲನ್ನ ರೋಗಿಗೆ ನಂಜು ಹೊಲ್ಲ,</p>
<p>ಕೋಣನೆದುರಿಗೆ ನುಡಿಸೆ ಹೊನ್ನ ಕಿನ್ನರಿಗೇನು ಅರ್ಥ?</p>
<p>ಕುರುಡನಿಗೆ ದೀಪದೊಲು, ಕಿವುಡನಿಗೆ ಹಾಡಿನೊಲು-</p>
<p>ಹೆಡ್ಡನಿಗೆ ಶಾಸ್ತ್ರಪುರಾಣದ ಮಾತು ಕತೆ ಎಲ್ಲ ವ್ಯರ್ಥ?</p>
<p> 29. ಕುರುಡನ ಕೈಯಲ್ಲಿ ದೀಪ ಇರಬಹುದು ಆದರೆ ಪದಾರ್ಥಗಳ ಮೇಲೆ ದೀಪ ಬೀರುವ ಬೆಳಕನ್ನು ಅವನಿಗೆ ತೋರಲಾದೀತೆ? ಈ ಉಪಮೆಯನ್ನ ಕೊಡುತ್ತಾ, ಕಪಾಟಿನಲ್ಲಿಟ್ಟಿರುವ ಪುಸ್ತಕಗಳಲ್ಲಿ ಜ್ಞಾನಸಂಪತ್ತು ಅಡಗಿರಬಹುದು ಆದರೆ ಅದು ತಲೆಯಲ್ಲಿದೆಯೇ ಎಂಬುದೇ ಮುಖ್ಯ (<em>ಅಂಧಸ್ಯ ಕಿಂ ಹಸ್ತತಲಸ್ಥಿತೋಪಿ ಪ್ರಕಾಶಯತಿ ಅರ್ಥಂ ಇಹ ಪ್ರದೀಪಃ?)-</em>ಎಂದು ಹೇಳುತ್ತದೆ<em>ಸಮಯೋಚಿತ ಪದ್ಯ ಮಾಲಿಕಾ.</em></p>
<p> ಮಾನವೀಯತೆಯ ದೃಷ್ಟಿಯಿಂದ ಕುರುಡರ ಬಗ್ಗೆ ತುಂಬ ಅನುಕಂಪವಿದ್ದರೂ, ಕುರುಡುತನವನ್ನ ಧ್ವನಿಸುತ್ತ ಹಲವಾರು ನಾಣ್ಣುಡಿಗಳಿವೆ. ಕುರುಡನ ಕೈಗೆ ಮಾಣಿಕ್ಯ ಕೊಟ್ಟಂತೆ; ಕುರುಡರು ಜೊತೆಗೂಡಿ ನಡೆದರೆ ಹೆಜ್ಜೆಹೆಜ್ಜೆಗೂ ಮುಗ್ಗರಿಸುವುದು ತಪ್ಪುವುದಿಲ್ಲ (<em>ಅಂಧಸ್ಯ ಏವ ಅಂಧ-ಲಗ್ನಸ್ಯ ವಿನಿಪಾತಃ ಪದೇ ಪದೇ</em>); ಕುರುಡರ ಮುಂದೆ ಕುಣಿದ ಹಾಗೆ (<em>ಅಂಧೇ ನೃತ್ಯಪ್ರದರ್ಶನಂ</em>); ಕುರುಡನಿಗೆ ಕನ್ನಡಿಯಿಂದ ಏನು ಪ್ರಯೋಜನ? (<em>ಆಂಧೋ ಮುಕುರಂ ಪ್ರಾಪ್ಯ ನ ಉಪಕೃತೋ ಭವಿಷ್ಯತಿ).</em></p>
<p> ತುಂಬಿದ ಕೊಡ ತುಳುಕುವುದಿಲ್ಲ ಎನ್ನುವುದಕ್ಕೆ ವಿರುದ್ಧವಾಗಿ ಅಲ್ಪವಿದ್ಯಾ ಮಹಾಗರ್ವೀ ಎಂಬ ಲೋಕೋಕ್ತಿವೊಂದಿದೆ. ಹೀಗೆ ಅಲ್ಪವಿದ್ಯೆಯ ಅಥವಾ ಅವಿದ್ಯೆಯ ನಡುವಿನಲ್ಲಿ ಇದ್ದವರು ತಮಗೆಲ್ಲ ಗೊತ್ತಿದೆ- ಎಂಬ ಭ್ರಾಂತಿಯಲ್ಲಿ ಇರುತ್ತ, ಅಡ್ಡದಾರಿಗಳಲ್ಲಿ ನಡೆದಾಡುತ್ತಾ, ಕುರುಡನನ್ನು ಇನ್ನೊಬ್ಬ ಕುರುಡ ನಡೆಸಿಕೊಂಡು ಹೋಗುವಂತೆ ತೊಳಲಾಡುತ್ತಿರುತ್ತಾರೆ. (<em>ಅವಿದ್ಯಾಯಾಂ ಅಂತರೇ ವರ್ತಮಾನಾಃ। ಸ್ವಯಂ ಧೀರಾಃ ಪಂಡಿತಂಮನ್ಯಮಾನಾಃ। ದಂದ್ರಮ್ಯಮಾಣಾಃ ಪರಿಯಂತಿ ಮೂಢಾ। ಅಂಧೇನ ಏವ ನೀಯಮಾನಾ ಯಥಾಂಧಾಃ॥</em>-<em>ಕಠೋಪನಿಷತ್ತು</em>2:5,<em>ಮೈತ್ರಿ ಉಪನಿಷತ್ತು</em>7:9,<em>ಮುಂಡಕ ಉಪನಿಷತ್ತು</em>1:2:8)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">30 :: ಎಷ್ಟೆಷ್ಟು ನಂಬಿದರೆ ಅಷ್ಟು ಸಿದ್ಧಿ</h1>
<p class="verse">ಮಂತ್ರೇ ತೀರ್ಥೇ ದ್ವಿಜೇ ದೈವೇ, ದೈವಜ್ಞೇ ಭೇಷಜೇ ಗುರೌ<br />
ಯಾದೃಶೀ ಭಾವನಾ ಕುರ್ಯಾತ್, ಸಿದ್ಧಿರ್ ಭವತಿ ತಾದೃಶೀ॥<sup><a epub:type="noteref" href="999-aside.xhtml#id-">30</a></sup> </p>
<p class="quote-author">ಪಂಚತಂತ್ರದ ಕೊನೆಯ ಪದ್ಯ (5:97)</p>
<p class="verse">ಮಂತ್ರದಲಿ, ತೀರ್ಥದಲಿ, ವೈದ್ಯರಲಿ, ಗಣಕರಲಿ,</p>
<p>ತಿಳಿದವರು ಅವರೆಂದು ಶರಣಾದ ಗುರುಗಳಲಿ,</p>
<p>ನೀನಲ್ಲದಿನ್ನಾರು ಪೊರೆವರಿಹರೆನೆ ಆ ದೇವರಲಿ-</p>
<p>ಎಷ್ಟೆಷ್ಟು ನಂಬಿಕೆಯೋ ಫಲಿಸೀತು ಸಿದ್ಧಿ ಅಷ್ಟಷ್ಟು!</p>
<p> 30. ಪಾಠಾಂತರ:<em>ಭಾವನಾ ಯಸ್ಯ;</em> <em>ವಿಕ್ರಮ ಚರಿತೆ</em>64;<em>ಸುರಭಾ</em>378:54.</p>
<p> ಉಳಿದ ವಿಷಯಗಳಿಗೆ ವಿವರಣೆ ಅಗತ್ಯವಿಲ್ಲ; ಆದರೆ, ಮಂತ್ರದಲ್ಲಿ ನಂಬಿಕೆಯುಳ್ಳವರಿಗೆ ಅದರ ಒಂದೊಂದು ಅಕ್ಷರವೂ ಪವಿತ್ರಶಕ್ತಿಭರಿತ.</p>
<p> ಕೇಳು ಹೇಳುವೆ, ದೇವಿ, ಮೂಲ ಬೀಜಾಕ್ಷರಗಳಲಿ।</p>
<p> ದೈವಸ್ವರೂಪ ಒಡಮೂಡುವೀ ಸೋಜಿಗದ ಹುಟ್ಟು।</p>
<p> ಮಂತ್ರವೇ ದೇವತೆಯು, ಸಾಧಕನು ಉಚ್ಚರಿಸಲಕ್ಕರವು</p>
<p> ಅವ ಬಗೆವ ದೇವರ ರೂಪ ತಳೆವ ಈ ಗುಟ್ಟು॥</strong><sup/></p>
<p> (<em>ಶೃಣು ದೇವಿ, ಪ್ರವಕ್ಷ್ಯಾಮಿ ಬೀಜಾನಾಂ ದೇವರೂಪತಾಮ್। ಮಂತ್ರಉಚ್ಚಾರಣ ಮಾತ್ರೇಣ ದೇವರೂಪಂ ಪ್ರಜಾಯತೇ॥</em>-<em>ಬೃಹದ್‍ಗಂಧರ್ವ ತಂತ್ರ</em>, 5.)</p>
<p> ಮಂತ್ರಗಳಲ್ಲಿ ಇರುವವೆಲ್ಲಾ ಬೀಜಾಕ್ಷರಗಳು. ಉದಾ:\'<em>\'ಗಂ\'\'ಗಣಪತಯೇ ನಮಃ</em>ಎಂಬುದು ಒಂದು ಸೂಚಕಾಕ್ಷರ ಸಂಕೇತ.<em>\'ಗ\'</em>ಜ್ಞಾನದ ಸಂಕೇತ, \'ಣ\' ನಿರ್ವಾಣದ ಕುರುಹು, ಈ ಜ್ಞಾನ ನಿರ್ವಾಣಗಳಿಗೆ ಪತಿಯಾದ ಪರಬ್ರಹ್ಮನೇ<em>\'ಗಣಪತಿ\'</em>; ಅವನಿಗೆ ನಮಸ್ಕರಿಸುತ್ತೇನೆ!"ಗಂ॥ ಗಣೇಶಾರ್ಥೇ,\'<em>\'ಗ\'</em>ಉಕ್ತಸ್ ತೇ,\'<em>\'ಬಿನ್ದುರ್\'</em>\'ದುಃಖಹರಾರ್ಥಕಃ।<em>\'ಗಂ\'</em>ಬೀಜಾರ್ಥಂ ತು ಕಥಿತಂ, ತವ ಸ್ನೇಹಾನ್, ಮಹೇಶ್ವರಿ॥;<em>\'ಗ್ಲೌಮ್\'</em>॥<em>\'ಗ\'</em>ಗಣೇಶೋ ವ್ಯಾಪಕಾರ್ಥೋ,<em>\'ಲ\'</em>ಕಾರಸ್ ತೇಜ<em>\'ಔ\'</em>ಮತಃ। ದುಃಖಹರಾರ್ಥ್‍ಕೋ<em>\'ಬಿನ್ದುರ್\'</em>ಗಣೇಶಂ ತೇನ ಪೂಜಯೇತ್॥-ವರದತಂತ್ರ 6. ಇದನ್ನೂ ನೋಡಿ: ಮಂತ್ರಶಾಸ್ತ್ರದ ಅಧ್ಯಯನಕ್ಕೆ ಈ ಒಂದು ಉಪಯುಕ್ತ ಗ್ರಂಥ, ಸರ್ ಜಾನ್ ವುಡ್‍ರಾಫ್,<em>ದ ಗಾರ್ಲಂಡ್ ಆಫ್ ಫ಼್ಲವರ್ಸ್</em>, ಗಣೇಶ್ ಮತ್ತು ಕಂಪನಿ ಪ್ರಕಾಶಕರು, ಮದರಾಸ್, 1985, ಪುಟ 261-265.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">31 :: ಗಾಳಿ ಜೊತೆ ಗುದ್ದಾಟ</h1>
<p class="verse">ಯದ್ ಅಶಕ್ಯಂ ನ ತಚ್ ಶಕ್ಯಂ,<br />
ಯಚ್ ಶಕ್ಯಂ ಶಕ್ಯಂ ಏವ ತತ್<br />
ನ ಉದಕೇ ಶಕಟಂ ಯಾತಿ,<br />
ನ ನಾವಾ ಗಮ್ಯತೇ ಸ್ಥಲೇ॥<sup><a epub:type="noteref" href="999-aside.xhtml#id-">31</a></sup> </p>
<p class="quote-author">ಹಿತೋಪದೇಶ (ನಾರಾಯಣ ಪಂಡಿತ ಸಂಗ್ರಹಿತ)1:90</p>
<p class="verse">ಆಗದ್ದು ಆದೀತೆ? ಆಗುವುದ ತಡೆಯುವುದೇಕೆ?</p>
<p>ಪ್ರಕೃತಿ ನಿಯಮದ ನೆರೆಯೆದುರು ಈಸಬೇಕೆ?</p>
<p>ನದಿಯ ನೀರಣ ಮೇಲೆ ಬಂಡಿ ತೇಲುವುದುಂಟೆ:-</p>
<p>ಹಡಗ ನಡೆಸಲು ಬಹುದೆ ಬರಿ ನೆಲದ ಮೇಲೆ?</p>
<p> 31.<em>ಸುಭಾಷಿತ ರತ್ನಭಾಂಡಾಗಾರ</em>163:50; ಪಾಠಾಂತರ:<em>ನ ಚ ನೌರ್ ಗಚ್ಛತಿ ಸ್ಥಲೇ;</em>ನೋಡಿ:<em>ಕೀತ್ ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 259</p>
<p> ಎಷ್ಟೇ ಜ್ಞಾನ ಸಂಪನ್ನನಾಗಿರಬಹುದು, ಜಾಣ್ಮೆಯೊಂದಿಲ್ಲದಿದ್ದರೆ ಅದು ವ್ಯರ್ಥ. ಜಾಣ್ಮೆ ಮನೆ ಮಾಡಿದೆ ಎನ್ನುವುದಕ್ಕೆ ಎದ್ದು ತೋರುವ ಗುರುತೆಂದರೆ, ಏನು ನುಡಿದರೂ, ಹೇಗೆ ನಡೆದರೂ ಔಚಿತ್ಯವರಿತು ಕೆಲಸಮಾಡುತ್ತಾರೆ- ಎಂಬುದು.</p>
<p> ಔಚಿತ್ಯದ ಬಗ್ಗೆ ಒಂದು ಮಾತು: ಅರಸನೆದುರು, ಧನಿಕನೆದುರು, ತನಗಿಂತ ಹೆಚ್ಚು ತಿಳಿದವರೆದುರಿಗೆ ಬಾಯಿಬಿಡುವುದು ಒಳ್ಳೆಯದಲ್ಲ; ಎದುರಿಗೆ ಹಲವಾರು ಮಂದಿ ಮೂರ್ಖರಾಗಲೀ, ವಿದ್ವಾಂಸರಾಗಲೀ, ಶತ್ರುಗಳಾಗಲೀ ಇದ್ದರಂತೂ ಸುಮ್ಮನಿರುವುದೇ ಕ್ಷೇಮಂಕರ.<em>(ಭೂಮಿಪತೌ ಅರ್ಥಪತೌ, ವಿದ್ಯಾವೃದ್ಧೇ ತಪೋಽಧಿಕೇ ಬಹುಷು। ಮೂರ್ಖೆಷು ಅರಿಷು ಚ ಗುರುಷು ಚ, ವಿದುಷಾ ನ ಏವ ಉತ್ತರಂ ವಾಚ್ಯಮ್॥5॥-</em>ಸುಂದರಪಾಂಡ್ಯ,<em>ನೀತಿದ್ವಿಷಷ್ಟಿಕಾ)</em> </p>
<p> ಆಧಾರವಿಲ್ಲದೆ ಮೇಲೇರಿದವ ದಢಾರನೆ ಕೆಳಗೆ ಬೀಳುವ ಸಂಭವ ಹೆಚ್ಚು!<em>(ಅತ್ಯುನ್ನತಿಃ ಪತನಹೇತುಃ॥);</em>ದುಂದುಗಾರಿಕೆ, ಅನುಚಿತವಾಗಿ ಖರ್ಚು ಮಾಡುವುದು ಹಣವನ್ನು ಹೀಯಾಳಿಸಿದಂತೆ!<em>(ಅತಿವಿನಯಂ ಧೂರ್ತಲಕ್ಷಣಮ್; ಅತಿಲೋಭೋ ನ ಕರ್ತವ್ಯಃ, ಕರ್ತವ್ಯಸ್ ತು ಪ್ರಮಾಣತಃ। ಅತಿವ್ಯಯಃ ಅಪಾತ್ರವ್ಯ ಯಶ್ ಚ ಅರ್ಥಸ್ಯ ದೂಷಣಮ್॥) ಎಷ್ಟೇ ದೊಡ್ಡ ಪ್ರಮಾಣದಲ್ಲಿ ಬೆಳಗಿದರೂ ಮಿಣುಕು ಹುಳು ಬೆಂಕಿಯನ್ನ ಹುಟ್ಟಿಸಲಾರದು. (ಅತಿ ದೀಪ್ತೋಪಿ ಖದ್ಯೋತೋ ನ ಪಾವಕಃ)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">32 :: ಯಾರವರ ಅರಿತಾರು?</h1>
<p class="verse">ವಜ್ರಾದ್ ಅಪಿ ಕಠೋರಾಣಿ,<br />
ಮೃದೂನಿ ಕುಸುಮಾದ್ ಅಪಿ;<br />
ಲೋಕೋತ್ತರಾಣಾಂ ಚೇತಾಂಸಿ,<br />
ಕೋಽನು ವಿಜ್ಞಾತುಂ ಅರ್ಹತಿ॥<sup><a epub:type="noteref" href="999-aside.xhtml#id-">32</a></sup>  </p>
<p class="quote-author">ಭವಭೂತಿ, ಉತ್ತರರಾಮ ಚರಿತೆ 2:15</p>
<p class="verse">ವಜ್ರಕಿಂತಲೂ ಕಠಿಣ, ಹೂವಿಗಿಂತಲೂ ನವಿರು-</p>
<p>ಅವರ ಮನಸನು ತಿಳಿದು ಅಳೆಯಲಹುದೆ?</p>
<p>ಎಲ್ಲರಂಥವರಲ್ಲ, ಇದ್ದರೇ ಇಂಥವರೆಂಬ ಜನ-</p>
<p>ಕಾಲಪಾತ್ರಗಳರಿತು ನಡೆನುಡಿವ ಅಪರೂಪರು!</p>
<p> 32.<em>ಸುಭಾಷಿತರತ್ನಭಾಂಡಾಗಾರ</em>45:4, ಪಾಠಾಂತರ:<em>ಕೋ ಹಿ ವಿಜ್ಞಾತುಂ.</em></p>
<p> ಒಳ್ಳೆಯ ಮನಸ್ಸುಳ್ಳವರು ಎನ್ನುವುದಕ್ಕೆ<em>ಸುಮನ</em>ರು,<em>ಸುಮನಸ</em>ರು -ಎನ್ನುತ್ತಾರೆ.<em>ಸುಮನಸ</em>ಎಂದರೆ<em>ದೇವತೆ</em>ಎಂದೂ ಅರ್ಥ.<em>(ಅಮರಾ ನಿರ್ಜರಾ ದೇವಾಃ ಸುಪರ್ವಾಣಃ ಸುಮನಸಸ್ ತ್ರಿದಿವೇಶೋ ದಿವೌಕಸಃ॥ -ಅಮರಕೋಶ, ಸ್ವರ್ಗವರ್ಗ 7)</em>ದೇವತೆಗಳೆಂದರೆ ಇನ್ನಾರು? ಒಳ್ಳೆಯ ಮನಸ್ಸಿನವರೇ ಅಲ್ಲವೇನು? ಸಾಮಾನ್ಯ ವಾಗಿ ಹೂವು ಹಗುರ.<em>ಹೂವಾಗು ಎಲೆ ನನ್ನ ಮನ, ಹಗುರವಾಗೆಲೆ ಮನ, ಏರು, ಹಾರು ಹರಿಯ ಮುಟ್ಟು</em>-ಎನ್ನುವುದು ಪುತಿನ ಅಂಥ ಕವಿಗಳ ಆಶಯ.<em>ಓ ನನ್ನ ಚೇತನ, ಆಗು ನೀ ಅನಿಕೇತನ</em>- ಎಂದು ಕುವೆಂಪು ಹಾಡಿದಾಗಲೂ ಈ ವಿಶ್ವ ಕುಟುಂಬಿಯ ಕನಸನ್ನೇ ಕವಿ ಕಾಣುತ್ತಿರುವುದು.</p>
<p> ಪದ್ಯ 19 ರಲ್ಲಿ \'\'<em>ಬಿರಿದ ಹೂವಾಗಿಸಿಕೋ ನಿನ್ನ ಮನಸ\'\'</em>ನ್ನೂ ನೋಡಿ. ಜೊತೆಗೆ ಈ ವಿಚಿತ್ರವನ್ನು ಗಮನಿಸಿ:</p>
<p> ಬೊಗಸೆಯಲ್ಲಿವೆ ಹೂವು ಸೂಸುತಿವೆ ಪರಿಮಳವ,</p>
<p> ಕೈಗಳೆಡಬಲವೆಂಬ ಭೇದ ಆ ಗಂಧಕಿಲ್ಲ;</p>
<p> ಸುಮನಸರ ಪ್ರೀತಿಯೂ ಎರಡುಬಗೆಯದೆ ಇನಿತೂ,</p>
<p> ಎಲ್ಲರೂ ಸಮಸಮವೆಂದು ಭಾವಿಸುವರಲ್ಲ!</p>
<p> (<em>ಅಂಜಲಿಸ್ಥಾಣಿ ಪುಷ್ಪಾಣಿ ವಾಸಯನ್ತಿ ಕರದ್ವಯಮ್। ಅಹೋ ಸುಮನಸಾಂ ಪ್ರೀತಿರ್ ವಾಮದಕ್ಷಿಣಯೋಃ ಸಮಾ॥</em>-<em>ಶಾಙ್ರ್ಗಧರ ಪದ್ಧತಿ</em>3;<em>ಸುರಭಾ</em>45:3)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">33 :: ಇದಿರ ಹಳಿಯಲು ಬೇಡ<strong></h1>
<p>ಅತ್ಯುನ್ನತ ಪದಂ ಪ್ರಾಪ್ಯ ಪೂಜ್ಯಾನ್ ನೈವ ಅವಮಾನಯೇತ್।</p>
</strong>
<p> ನಹುಷಃ ಶಕ್ರತಾಂ ಏತ್ಯ ಚ್ಯುತೋ ಅಗಸ್ತ್ಯ-ಅವಮಾನನಾತ್॥<sup><a epub:type="noteref" href="999-aside.xhtml#id-">33</a></sup> </p>
<p class="quote-author">ಕ್ಷೇಮೇಂದ್ರ, ಚಾರುಚರ್ಯಾ ಶತಕ-57</p>
<p class="verse">ಅವಗಣಿಸಿ ಹಳಿಯದಿರು ಮೈಮರೆತು ಹಿರಿಯರನು,</p>
<p>ಎತ್ತರದ ಹುದ್ದೆಗೆ ಹತ್ತಿದೆನೆಂದು ಮೆರೆದು, ಜರಿದು;</p>
<p>ಗಳಿಸಿಯೂ ಇಂದ್ರಪದ ನಹುಷ ಕೆಳಗಿಳೆಗುರುಳಿದನು-</p>
<p>ಮೇಲೆ ಏರಿದರೇನು, ಮುನಿಯ ಮುನಿಸಿಗೆ ಸಿಲುಕಿ ಮಣಿದು!</p>
<p> 33. ಇದಕ್ಕೆ ಸಂಬಂಧಿಸಿದ ಕತೆಯಲ್ಲಿ ಎರಡು ವಿಶೇಷ ಅಂಶಗಳಿವೆ: (1)<em>ಇಂದ್ರ</em>ಎನ್ನುವುದು ಒಂದು ಪದವಿ. ನೂರು ಯಜ್ಞಗಳನ್ನು ಮಾಡಿದ (<em>ಶತಕ್ರತು</em>) ಯಾರಾದರೂ ಆ ಪದವಿಗೆ ಏರಬಹುದು, ಒಬ್ಬ ನಹುಷನೆಂಬುವನು ಹಾಗೆ ಆ ಪದವಿಯನ್ನ ತಾತ್ಕಾಲಿಕವಾಗಿ ಪಡೆದಿದ್ದ ಎಂಬ ವಿಚಾರ ಇಲ್ಲಿ ಮುಖ್ಯ. ಬೇರೆ ಅವಗುಣಗಳಿದ್ದು ಆ ದೋಷಗಳೇ ಕುತ್ತಾಗಿ ಪರಿಣಮಿಸಿ, ಇಂದ್ರ ಪದವಿಯಿಂದ ನಹುಷ ಕೆಳಗುರುಳಿದ ಎಂಬುದು ಆನುಷಂಗಿಕ ಸಮಾಚಾರ.</p>
<p> (2) ಗರ್ವವು ಎಂಥ ಸಮರ್ಥನನ್ನೂ ವಿವೇಕ ಹೀನನನ್ನಾಗಿಸಿ ಅರಿವುಗೆಡಿಸುತ್ತದೆ; ಅಂಹಕಾರಿಗೆ ಬುದ್ಧಿಮಟ್ಟು. ಬುಡಭದ್ರವಿರದೆ ಬೇಗ ಬೇಗನೆ ಮೇಲೇರಿದರೆ ಬೀಳುವುದು, ಕೆಳಗುರುಳುವುದು ಖಚಿತ -ಎಂಬುದಕ್ಕೆ ಇದು ಪೌರಾಣಿಕ ದೃಷ್ಟಾಂತ.</p>
<p> <em>ಶಿಶುಪಾಲವಧಾದಲ್ಲಿ</em>ಮಾಘ ಕವಿಯೂ ಇದನ್ನೇ, ಅತಿಯಾದ ಉನ್ನತಿಯಿಂದ ಅನರ್ಹರಾಗಿದ್ದರೆ ಅಲ್ಪರು ಉದ್ಧಟರಾಗಿ ಬಿಡುತ್ತಾರೆ<em>(ಅತಿ ಉಚ್ಛೈರ್ ಭವತಿ ಲಘೀಯ ಸಾಂ ಹಿ ಧಾಷ್ಟ್ರ್ಯಮ್॥)-</em>ಎನ್ನುತ್ತಾನೆ. ದೊಡ್ಡವರಿಗೆ ಉಪಕಾರ ಮಾಡಿದರೆ ಅದು ಹೇಗೆ ತಾನೆ ವ್ಯರ್ಥವಾದೀತು? (<em>ಮೋಘಾ ಹಿ ನಾಮ ಜಾಯೇತ ಮಹತ್ಸು ಉಪಕೃತಿಃ ಕುತಃ॥)</em>-ಎನ್ನುತ್ತದೆ<em>ಕಥಾಸರಿತ್ಸಾಗರ.</em></p>
<p> ಅಭಿಲಾಶೆ ಮಹತ್ವಾಕಾಂಕ್ಷೆಗಳನ್ನೇ ದೇವರೆಂದು ಯಾರು ಔಪಾಸಿಸುತ್ತಾರೋ ಅವರ ಎಲ್ಲ ಇಷ್ಟಾರ್ಥಗಳು ಈ ಹೆಗ್ಗುರಿಗಳ ಬಲದಿಂದಲೇ ಕೈಗೂಡುತ್ತವೆ; ಅಂಥವರ ಹಾರೈಕೆಗಳು ಹೀನವಲ್ಲದವೂ ಕುಂಠಿತವಲ್ಲದವೂ ಪ್ರಶಸ್ತವಾಗಿಯೂ ಅಮೋಘವಾಗಿ ಇರುತ್ತದೆ.</strong><strong>(<em>ನಯ ಆಶಾಂ ಬ್ರಹ್ಮ ಇತಿ ಉಪಾಸ್ತೇ, ಆಶಾಯಃ ಸರ್ವೇ ಅಮೋಘಾ ಹಿ ಅಸ್ಯ ಆಶಿಷೋ ಭವನ್ತಿ॥ ಕಾಮಾಃ ಸಮಾಧ್ಯನ್ತಿ।</em>-<em>ಛಾಂದೋಗ್ಯ ಉಪ</em>6:14:1)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">34 :: ಹುಟ್ಟುಗುಣ ಬಿಟ್ಟೀತೇ?</h1>
<p class="verse">ದಗ್ಧಂ ದಗ್ಧಂ ತ್ಯಜತಿ ನ ಪುನಃ ಕಾಂಚನಂ ಕಾಂತಿವರ್ಣಂ,<br />
ಛಿನ್ನಂ ಛಿನ್ನಂ ತ್ಯಜತಿ ನ ಪುನಃ ಸ್ವಾದುತಾಮ್ ಇಕ್ಷುದಂಡಮ್।<br />
ಘೃಷ್ಟಂ ಘೃಷ್ಟಂ ತ್ಯಜತಿ ನ ಪುನಶ್ ಚಂದನಂ ಚಾರುಗಂಧಂ,<br />
ಪ್ರಾಣಾಂತೇಽಪಿ ಪ್ರಕೃತಿವಿಕೃತಿರ್ ಜಾಯತೇ ನ<br />
ಉತ್ತಮಾನಾಮ್॥<sup><a epub:type="noteref" href="999-aside.xhtml#id-">34</a></sup> </strong><strong><em>-ಸುಭಾಷಿತರತ್ನಭಾಂಡಾಗಾರ 386:362</em></p>
<p>ಸುಟ್ಟು ಸುಟ್ಟರೂ ಬಿಟ್ಟೀತೆ ತನ್ನ ಹೊಳಪನು ಚಿನ್ನ?</p>
<p>ಕೊಚ್ಚಿ ಕೊಚ್ಚಿದರೂ ಕಬ್ಬು ಸಿಹಿ ರುಚಿಯ ತನ್ನ?</p>
<p>ತೇಯ್ದು ತೇಯ್ದರೂ ಎಷ್ಟು, ಗಂಧ ಪರಿಮಳವನ್ನ?</p>
<p>ಹುಟ್ಟುಗುಣ ಬಿಟ್ಟು ಅಲುಗದು ಕೊನೆಗೂ ಉತ್ತಮರ ಬೆನ್ನ!</p>
<p> 34. ಹನುಮತ್ ಕವಿ (ಹನ್ನೊಂದನೆ ಶತಮಾನ)ಯ<em>ಮಹಾನಾಟಕ</em>252ರಲ್ಲಿಯೂ ಇದು ಬರುತ್ತದೆ. ಶತ್ರುವೇ ಆಗಿರಲಿ ಅವನು ತನ್ನ ಮನೆಗೆ ಬಂದ ಅತಿಥಿಯಾದರೆ ಅವನನ್ನ ಸತ್ಕರಿಸುವುದು ನಮ್ಮ ಸಂಸ್ಕೃತಿ. ತನ್ನ ಪಕ್ಕದಲ್ಲಿ ನಿಂತಿರುವ ಮರ ಕಡಿಯುವವನಿಗೂ ಸಹ ಆ ಮರ ನೆರಳನ್ನ ಕೊಡದೇ ಇರುವುದಿಲ್ಲ.<em>(ಅರೌ ಅಪಿ ಉಚಿತಂ ಕಾರ್ಯಂ ಆತಿಥ್ಯಂ ಗೃಹಂ ಆಗತೇ। ಛೇತ್ತುಂ ಪಾಶ್ರ್ವಗತಾ ಛಾಯಾಂ, ನ ಉಪಸಂಹರತಿ ದ್ರುಮಃ॥ -ಹಿತೋಪದೇಶ, ಮಿತ್ರಲಾಭ 44)</em></p>
<p> ತನ್ನನ್ನು ಕಡಿಯಬಂದ ಬಡಗಿಯನ್ನು ಕುರಿತು ಸೊಂಪಾಗಿ ಬೆಳೆದ ಕಾಡಿನ ಮರವೊಂದು ಹೀಗೆ ಹೇಳುತ್ತಂತೆ:</p>
<p> ಸುಡು ಬಿಸಿಲು ಊರಿಂದ ಬಲು ದೂರ ನಡೆನಡೆದೆ</p>
<p> ಬಂದಿರುವೆ ಬಾ ಕುಳಿತುಕೊ ಇಲ್ಲಿ ನೆರಳಲ್ಲಿ ಸ್ವಲ್ಪ</p>
<p> ವಿಶ್ರಮಿಸಿಕೊ, ದಣಿವಾರಿದ ಬಳಿಕವೇ ತೊಡಗು ನೀ</p>
<p> ಬಂದ ಕೆಲಸಕ್ಕೆ, ನಿನಗಾಗಲಾರದು ಬಹುಶಃ ಅಷ್ಟುಕಷ್ಟ.</p>
<p> ಕಡಿದ ಕೊಡಲಿಯ ಕಾವಿಗೂ ಪರಿಮಳವನ್ನು ಗಂಧದ ಮರ ಹಬ್ಬುವುದನ್ನು ಕಂಡಾಗ ಆಶ್ಚರ್ಯವಾಗುವುದಿಲ್ಲವೇ?<em>(ಸುಜನೋ ನ ಯಾತಿ ವೈರಂ ಪರಹಿತ ಬುದ್ಧಿರ್ ವಿನಾಶಕಾಲೇಽಪಿ ಛೇದೇಽಪಿ ಚಂದನತರುಃ ಸುರಭಯತಿ ಮುಖಂ ಕುಠಾರಸ್ಯ॥)</em>- ಎನ್ನುತ್ತದೆ<em> </em>ಸುಂದರ ಪಾಂಡ್ಯ ಅವರ<em>ನೀತಿದ್ವಿಷಷ್ಟಿಕಾ 78.</em> <em> </em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">35 :: ಬೇಡ ಬೇಡ ಬೇಡ</h1>
<p class="verse">ಸತ್ಯಾನ್ ನ ಪ್ರಮದಿತವ್ಯಂ, ಧರ್ಮಾನ್ ನ ಪ್ರಮದಿತವ್ಯಂ,<br />
ಕುಶಲಾನ್ ನ ಪ್ರಮದಿತವ್ಯಂ, ಭೂತ್ಯೈ ನ ಪ್ರಮದಿತವ್ಯಂ,<br />
ಸ್ವಾಧ್ಯಾಯ ಪ್ರವಚನಾಭ್ಯಾಂ ನ ಪ್ರಮದಿತವ್ಯಮ್॥<sup><a epub:type="noteref" href="999-aside.xhtml#id-">35</a></sup> </p>
<p class="quote-author">ತೈತ್ತಿರೀಯ ಉಪನಿಷತ್ 1:11:1</p>
<p class="verse">ನಿಜವ ಉಪೇಕ್ಷಿಸಬೇಡ, ಧರ್ಮ ಕಡೆಗಣಿಸಲು ಬೇಡ,</p>
<p>ನಿನ್ನ ಕ್ಷೇಮವ ನೀನು ಹಳಿದು ತಾತ್ಸರಿಸಬೇಡ;</p>
<p>ಸಕಲ ಜೀವಿಗಳಲ್ಲಿ ದಯೆ ಸಹನೆ ತೋರದಿರಬೇಡ,</p>
<p>ಬರೆದೋದಿ ಹೇಳಿ ಮಥಿಸುವ ಬೇಸಾಯ ನಿಲ್ಲಿಸಲೇ ಬೇಡ.</p>
<p> 35. ಇಲ್ಲಿ \'ಉಪೇಕ್ಷಿಸಬೇಡ\' ಎಂದು ಹೇಳಿರುವ ಒಂದೊಂದು ವಿಷಯದ ಬಗ್ಗೆಯೂ ಬಲ್ಲವರು ಬಗೆಬಗೆಯಲ್ಲಿ ವಿವರಿಸಿದ್ದಾರೆ. ಏನೇನನ್ನು ಮಾಡಲೇ ಬೇಕು- ಎಂಬ ಐದು ಎಳೆಗಳ ಒಂದು ಮುತ್ತಿನ ಮಾಲೆ, ಆಚಾರ್ಯ ಶ್ರೀ ಶಂಕರರ<em>ಸಾಧನಪಂಚಕ:</em></p>
<p> ಅನುದಿನವೂ ಓದುತಿರು ಮರೆಯದೆಯೆ ವೇದಾದಿಗಳ,</p>
<p> ಅದು ವಿಧಿಸಿದ ಪರಿಯೇ ಬಾಳ ನಡೆಸು;</p>
<p> ಎದೆಯಲಿರಿಸಿಕೋ ದೇವರನು ಆರಾಧಿಸುತ ಕಣ್ಣೆದುರೆ,</p>
<p> ಬೇಡದಿರು ಪ್ರತಿಫಲವೇನೂ ಪೂಜೆಗಿನಿತೂ.</p>
<p> ತೊಡೆದು ಬಿಡು ಕಲುಷ ಕೊರೆ ಕುಂದುಗಳ ತಪ್ಪುಗಳ,</p>
<p> ಭವಸುಖದ ನೀರ ಬೊಬ್ಬುಳಿಯ ಮನಗಾಣು</p>
<p> ತನ್ನ ತಾನರಿಯಲಿಕೆ ನೇಗಿಲ ಹೂಡು, ಆರಂಬವ ಮಾಡು,</p>
<p> ಅವನ ನೆಲೆಯರಸಿ ಮನೆಯಾಚೆ ಹೊರಗೋಡು!</p>
<p> (<em>ವೇದೋ ನಿತ್ಯಂ ಅಧೀಯತಾಂ, ತದ್ ಉದಿತಂ ಕರ್ಮಂ ಸ್ವನುಷ್ಠೀಯತಾಂ, ತೇನ ಈಶಸ್ಯ ವಿಧೀಯತಾಂ, ಅಪಚಿತಿಃ ಕಾಮ್ಯೇ ಮತಿಸ್ ತ್ಯಜ್ಯತಾಂ, ಪಾಪೌಘಃ ಪರಿಧೂಯತಾಂ, ಭವಸುಖೇ ದೋಷೋ ಅನುಸನ್ಧೀಯತಾಂ, ಆತ್ಮೇಚ್ಛಾ ವ್ಯವಸೀಯತಾಂ, ನಿಜಗೃಹಾತ್ ತೂರ್ಣಂ ವಿನಿರ್ಗೃಹ್ಯತಾಮ್॥1॥</em>)</p>
<p> ಇದನ್ನೂ ನೋಡಿ:<em>ಓದದ ಬಾಯ್ ಅಮೃತಾನ್ನವ। ಮೋದದ ಬಾಯ್ ಸಜ್ಜನಂ ಗಳಂ ಪ್ರಿಯದಿಂದಂ। ಆದರಿಸದ ಬಾಯ್ ಅದು ತಾಂ । ಮೇದಿನಿಯೊಳ್ ಬಿಲದ ಬಾಯಿ- ಚೂಡಾರತ್ನಾ॥30॥</em>ಲೂಯಿಸ್ ರೈಸ್(ಸಂ.)<em>ಪದ್ಯಸಾರ</em>, (ಪ್ರ. 1887)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">36 :: ಮುಖ ಮನಸ್ಸಿನ ಕನ್ನಡಿ</h1>
<p class="verse">ಯಥಾ ಚಿತ್ತಂ, ತಥಾ ವಾಚೋ, ಯಥಾ ವಾಚಸ್ ತಥಾ ಕ್ರಿಯಾ।<br />
ಚಿತ್ತೇ ವಾಚಿ ಕ್ರಿಯಾಯಾಂ ಚ ಸಾಧೂನಾಂ ಏಕರೂಪತಾ॥<sup><a epub:type="noteref" href="999-aside.xhtml#id-">36</a></sup> </p>
<p class="quote-author">ವಿಕ್ರಮ ಚರಿತೆ 252</p>
<p class="verse">ಮನಸಿದ್ದ ಹಾಗೇನೇ ಮಾತುಕತೆಯ ವಿಚಾರ,</p>
<p>ಆಡಿದಂತೆಯೇ ನಡತೆ ಎಲ್ಲ ವ್ಯವಹಾರ;</p>
<p>ಮನಸು ನುಡಿ ನಡೆ ಮೂರೂ ಒಂದೇ ಎಂದಿರುವಾಗ,</p>
<p>ಸಜ್ಜನರ ವರ್ತನೆಗುಂಟೆ ಸಮನಾದ ಪ್ರವರ?</p>
<p> 36.<em>ಸುರಭಾ</em>46:36. ಒಬ್ಬನ ವ್ಯಕ್ತಿತ್ವವನ್ನು, ಗುಣಾವಗುಣಗಳನ್ನು ಅವನ ಮಾತುಕತೆ ಗಳಿಂದ ಹಾಗೂ ನಡತೆಯಿಂದ ಸಾಮಾನ್ಯವಾಗಿ ನಿರ್ಧರಿಸಬಹುದು. ನಾಗರಿಕ ಜನಾಂಗದಲ್ಲಿ ಶಿಷ್ಟಾಚಾರ (ಎಟಿಕ್ವಿಟಿ) ಎಂಬ ಸಂಪ್ರದಾಯ ಹೊಂದಿದೆ. ಜನಗಳು ಪರಸ್ಪರ ಸೌಜನ್ಯ ದಿಂದ ವರ್ತಿಸಲು ಶಿಷ್ಟಾಚಾರ ಬಹುಮುಖ್ಯ.</p>
<p> ಲೂಯಿಸ್ ರೈಸ್, 1887 ರಲ್ಲಿ ಸಂಪಾದಿಸಿದ<em>ಪದ್ಯಸಾರ</em>ದಿಂದ ಆಯ್ದುಕೊಂಡ ಈ ಸುಭಾಷಿತಗಳನ್ನು ನೋಡಿ:</p>
<p> ನೀತಿಯಲಿ ನಡೆಯಬಲ್ಲೊಡೆ,</p>
<p> ಮಾತಂ ಪರಹಿತವ ನುಡಿಯಬಲ್ಲೊಡೆ, ಸುಜನ।</p>
<p> ಪ್ರೀತಿಯನು ಮಾಡಬಲ್ಲೊಡೆ</p>
<p> ಯಾತಂಗ್ ಅರಿದುಂಟೆ- ಸುಗುಣರತ್ನಕರಂಡಾ॥39॥</p>
<p> ವಚನದೊಳ್ ಇಹಪರಸುಖಮುಂ ।</p>
<p> ವಚನದೊಳಂ ದೈವಗತಿಯು ದುರ್ಗತಿಯಕ್ಕುಂ ॥</p>
<p> ವಚನದೊಳ್ ಅರಿ-ಮಿತ್ರತೆಯುಂ ।</p>
<p> ವಚನಾಮೃತದಿಂದೆ ತುಷ್ಟನ್ ಈಶ್ವರನ್ ಅ¾ôಯಾ ॥41॥</p>
<p> ಕುಡದನ ವಿತ್ತವ್, ಅಸ್ಥಿರನ ಪೆಂಪು, ಕೃತಘ್ನನ ಸತ್ಯ, ಮೋಹಮಂ,</p>
<p> ಬಿಡದನ ಯೋಗವ್, ಅಂಜುವನ್ ಅಧೀರತೆ, ಕೊಲ್ವನ್ ಅಧರ್ಮಂ,</p>
<p> ಇಚ್ಛೆಯಿಂ।</p>
<p> ನಡೆವನ ಕಾರ್ಯಲುಬ್ಧಕನ ಮಿತ್ರತೆ, ನೀತಿವಿಹೀನನ್ ಆಶ್ರಯಂ,</p>
<p> ಬಡವನ ಯೌವನಂ, ಕಡೆಗೆ ನಿಷ್ಫಲವೈ- ಸುಜನೈಕ ಬಾಂಧವಾ॥45॥</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">37 :: ಒಳದನಿಯ ನುಡಿ ಕೇಳು</h1>
<p class="verse">ಸತಾಂ ಹಿ ಸಂದೇಹಪದೇಶು ವಸ್ತುಷು,<br />
ಪ್ರಮಾಣಂ ಅನ್ತಕರಣಃ ಪ್ರವೃತ್ತಯಃ ॥<sup><a epub:type="noteref" href="999-aside.xhtml#id-">37</a></sup> </p>
<p class="quote-author">ಕಾಳಿದಾಸ, ಅಭಿಜ್ಞಾನ ಶಾಕುನ್ತಲಾ, 1:19</p>
<p class="verse">ಸಂದೇಹ ಸುಳಿದಲ್ಲಿ ಗೊಂದಲದ ಸುಳಿಯಲ್ಲಿ</p>
<p>ನಿಂತಾಗ ಸರಿತಪ್ಪು ಕವಲು ಹಾದಿಯ ಮೂಲೆಯಲ್ಲಿ,</p>
<p>ನಡೆಯುವರು ಸಜ್ಜನರು ಒಳಮನಸು ಮಿಡಿದಂತೆ</p>
<p>ಕುರುಡು ಕಗ್ಗತ್ತಲಲೂ ಬೆಳಕ ಕಿರಣ ಮಿಂಚುವುದು ಅಲ್ಲಿ!</p>
<p> 37. ಕಾಳಿದಾಸನ ಈ ಪ್ರಖ್ಯಾತ ಹೇಳಿಕೆಯ ಪೂರ್ವಾರ್ಧ ಹೀಗಿದೆ:<em>ಆಸಂಶಯಂ ಕ್ಷತ್ರ ಪರಿಗ್ರಹ ಕ್ಷಮಾ। ಯದ್ ಆರ್ಯಂ ಅಸ್ಯಾನ್ ಅಭಿಲಾಷಿ ಮೇ ಮನಃ॥</em>ಸಂದರ್ಭ ಹೀಗಿದೆ: ಶಕುಂತಲೆಯನ್ನು ನೋಡಿದ ದುಷ್ಯಂತ ಹೀಗೆ ಹೇಳಿಕೊಳ್ಳುತ್ತಾನೆ. ನನ್ನದು ಸುಸಂಸ್ಕೃತ ಮನಸ್ಸು. ಒಳಗೊಳಗೇ ತಾನೇ ವಿವೇಚಿಸಿಕೊಂಡು,<em>ಇದು ಸರಿ</em>ಎಂಬ ತೀರ್ಮಾನಕ್ಕೆ ಬಂದಿದ್ದೇನೆ. ನನ್ನ ಮನಸ್ಸು ಇವಳನ್ನು ಬಯಸುತ್ತಿದೆ.<em>ಈ ಅಪರಿಚಿತಳು ನನ್ನಂಥ ಕ್ಷತ್ರಿಯನೊಬ್ಬನನ್ನು ಪರಿಗ್ರಹಿಸಬಹುದಾದವಳು</em>- ಎನ್ನುತ್ತಿದೆ ನನ್ನ ಮನಸ್ಸು. ಅಲ್ಲಿ ಏನೂ ಸಂದೇಹವಿಲ್ಲ. ಸಜ್ಜನರಿಗೆ ಯಾವುದಾದರೂ ವಿಚಾರದಲ್ಲಿ ಸಂದೇಹ ಉಂಟಾದರೆ ತಮ್ಮ ಒಳಮನಸ್ಸು, ಅಂತಃಕರಣ, ಅಂತರಂಗ ಏನು ಹೇಳುತ್ತದೋ ಅದೇ ಅವರಿಗೆ ಪ್ರಮಾಣ. ಅದು ಹೇಗೆ ದಾರಿ ತೋರುತ್ತದೋ ಹಾಗೇ ಅವರು ನಡೆಯುತ್ತಾರೆ-ಎಂಬುದು ಈ ಪದ್ಯದ ಭಾವ.</p>
<p> <em>ಗೀತೆ</em>ಯಲ್ಲಿ (2:7) ಅರ್ಜುನನು ಗೊಂದಲಕ್ಕೆ ಒಳಗಾಗಿ, ಅವನ ಬುದ್ಧಿ ಮಂಕಾದಾಗ ತನ್ನ ಗೆಳೆಯ ಕೃಷ್ಣನನ್ನು ಸಲಹೆ ಕೇಳುವುದನ್ನು ಇಲ್ಲಿ ಜ್ಞಾಪಿಸಿ ಕೊಳ್ಳಬಹುದು.</p>
<p> ಇಲ್ಲಿ ಪ್ರಧಾನವಾಗಿರುವುದು ಅನ್ತಃಸಾಕ್ಷಿಯ ವಿಚಾರ. ವಿವೇಚನೆಯೇ ಮುಖ್ಯ ಎನ್ನುವ ಸಿದ್ಧಾನ್ತ. ಗುರುಕುಲದಲ್ಲಿ ವ್ಯಾಸಂಗ ಮುಗಿಸಿ ಹೊರಡುವ ವೇಳೆ,<em>ತೈತ್ತಿರೀಯ ಉಪನಿಷತ್ತಿ</em>ನ ಋಷಿ ಶಿಷ್ಯನಿಗೆ ಹೇಳುವುದೂ ಇದನ್ನೇ: \'\'ಯಾವುದಾದರೂ ಸಂದರ್ಭದಲ್ಲಿ ಯಾವುದು ಸರಿ ಯಾವುದು ತಪ್ಪು ಎಂಬ ಸಂದೇಹ ಉಂಟಾದಲ್ಲಿ ಯುಕಾಯುಕ್ತತೆಯನ್ನು ವಿಮರ್ಶಿಸುವ ಸಂಮರ್ಶಿಸುವ ವಿಚಾರದಕ್ಷರು ಹೇಗೆ ಈ ಸಮಸ್ಯೆಯನ್ನೆದುರಿಸಿ ನಡೆದುಕೊಂಡಾರು-ಎನ್ನುವುದನ್ನ ಗಮನಿಸು.\'\'(1:11)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">38 :: ಫಲಬೇಡದವರನು ಹುಡುಕು</h1>
<p class="verse">ಅಕಾಮತಃ ಕ್ರಿಯಾ ಕಶ್ಚಿದ್ ದೃಶ್ಯತೇ ನ ಇಹ ಕಸ್ಯಚಿದ್।<br />
ಯದ್ಯದ್ ಹಿ ಕುರುತೆ ಕರ್ಮ ತತ್ ತತ್ ಕಾಮಸ್ಯ ಚೇಷ್ಟಿತಮ್॥<sup><a epub:type="noteref" href="999-aside.xhtml#id-">38</a></sup> </strong><strong> <br />
<em>-ಮನುಸ್ಮೃತಿ 2:4</em></strong><em> </em></p>
<p>ಅಲ್ಲೊಂದು ಇಲ್ಲೊಂದು ಕಣ್ಗೆ ಬೀಳಬಹುದೋ ಏನೊ</p>
<p>ಫಲಬಯಕೆ ಇಲ್ಲದೆಯೆ ಮಾಡಿದ ಕೆಲಸ, ಬಂಧು!</p>
<p>ಉಳಿದುದೆಲ್ಲವೂ ತಾನೇ ಬಯಸಿ ಮಾಡಿದುಜ್ಜುಗವೆ</p>
<p>ಯಾರೂ ಮಾಡರು, \'<em>ಸುಮ್ಮನೆ ಮಾಡಿದೆ ಅಷ್ಟೆ\'</em>- ಎಂದು॥</p>
<p> 38. ಪಾಠಾಂತರಗಳು: ಅಕಾಮಸ್ಯ ಕ್ರಿಯಾ; ಇಹ ಕರ್ಹಿಚಿತ್; ಕುರುತೇ ಕಿಂಚಿತ್; ಅಕಾಮಸ್ಯ ಕ್ರಿಯಾ ಕಾಚಿದ್ ನ ಇಹ ಕರ್ಹಿಚಿತ್। ಯದ್ ಯದ್ ಹಿ ಕುರುತೇ ಕಿಂಚಿತ್ ತತ್ ತತ್ ಕಾಮಸ್ಯ ಚೇಷ್ಟಿತಮ್। -<em>ಸುರಭಾ</em>80:138.</p>
<p> ನಿನ್ನ ಕರ್ತವ್ಯವನ್ನು ನಿರ್ವಹಿಸುವುದಷ್ಟೇ ನಿನ್ನ ಧರ್ಮ; ಅದರಿಂದೇನು ನನಗೆ ಲಾಭ ಆಗುತ್ತೆ- ಎಂದು ಕೇಳಬೇಡ (<em>ಗೀತೆ 2:47):</em></p>
<p> ಮಾಡಬೇಕಾದುದ ಮಾಡು, ಮನಸಾರೆಯೇ ಮಾಡು,</p>
<p> ಅದ ಕುರಿತು ಎಲ್ಲ ಬಗೆ ಆಸ್ಥೆ, ಶ್ರದ್ಧೆ ತಾಳು;</p>
<p> ಏನು ಆದೀತೆಂಬ ಫಲಾಫಲಗಳ ಚಿಂತೆ ಬೇಡ ಬಿಡು,</p>
<p> ಮಾಡದೇ ಇರುವವನಾಗದೇ ನೀನು ಬಾಳು!</p>
<p> (<em>ಕರ್ಮಣಿ ಏವ ಅಧಿಕಾರಸ್ ತೇ, ಮಾ ಫಲೇಷು ಕದಾಚನ। ಮಾ ಕರ್ಮ ಫಲ ಹೇತುರ್ ಭೂಃ ಮಾ ಸಂಗೋಽಸ್ತು ಅಕರ್ಮಣಿ॥)</em>\'ಗೆ ಇದು ಪ್ರತಿಪಕ್ಷದ ವಾದ!</p>
<p> ಕಾರ್ಯಕ್ಕೊಂದು ಕಾರಣವಿರಲೇಬೇಕು (ಕಾರಣಾಭಾವಾತ್ ಕಾರ್ಯ ಅಭಾವಃ॥) -ಎನ್ನುವ ಲೋಕೋಕ್ತಿಯಿದೆ. ಸ್ನೇಹವಾಗಬೇಕಾದರೆ ಏನಾದರೊಂದು ಕಾರಣ ವಿರಲೇಬೇಕು; ಶತ್ರುತ್ವವೂ ಹಾಗೆಯೇ, ಯಾವುದೋ ಒಂದು ಕಾರಣದಿಂದಲೇ ಘಟಿಸೀತು. ಆದ್ದರಿಂದ ಬುದ್ಧಿವಂತನಾದವನು ಏನು ಮಾಡಬೇಕು? ಹಗೆತನಕ್ಕೆ ಕಾರಣವಾಗುವ ಕಾರ್ಯ ಮಾಡದೇ, ಸ್ನೇಹಕ್ಕೆ ನಾಂದಿಯಾಗುವ ಕೆಲಸದಲ್ಲಿ ತೊಡಗಬೇಕು<em>(ಕಾರಣಾನ್ ಮಿತ್ರತಾಂ ಯಾತಿ ಕಾರಣಾದ್ ಏತಿ ಶತ್ರುತಾಂ। ತಸ್ಮಾನ್ ಮಿತ್ರತ್ವಂ ಏವ ಅತ್ರ ಯೋಜ್ಯಂ ವೈರಂ ನ ಧೀಮತಾ॥- ಪಂಚತಂತ್ರ, ಮಿತ್ರಸಂಪ್ರಾಪ್ತಿ, 34॥)</em> <em>ಸುರಭಾ</em>165:425.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">39 :: ನಿನ್ನ ಊರಲ್ಲೇನೇ ನೀ ತಳವನೂರು!</h1>
<p class="verse">ಸಬ್ ಸೇ ಮಿಲಿಯೇ, ಸಬ್ ಸೇ ಹಿಲಿಯೇ,<br />
ಸಬ್ ಕಾ ಲೀಜಿಯೇ ನಾಮ್।<br />
\'\'ಹ್ಞಾಂ ಜೀ\'\', \'\'ಹ್ಞಾಂ ಜೀ\'\', -ಸಬ್ ಸೇ ಕಹಿಯೇ,<br />
ಬಸಿಯೇ ಅಪನಾ ಗಾಂವ್॥<sup><a epub:type="noteref" href="999-aside.xhtml#id-">39</a></sup>  </p>
<p class="quote-author">ಸಂತ ಕಬೀರ್</p>
<p class="verse">ಎಲ್ಲರೊಂದಿಗೆ ಕೂಡು, ಎಲ್ಲರೊಂದಿಗೂ ಸೇರು;</p>
<p>ಎಲ್ಲರೆಲ್ಲರ ಹೆಸರ ಹೇಳುತ್ತ ಕೂರು!</p>
<p>\'\'ಸ್ವಾಮಿ\'\', \'\'ಅಯ್ಯಾ\'\', \'\'ಬುದ್ದೀ\'\' ಆಡುತಿರು ಜನರೆದುರು-</p>
<p>ನಿನ್ನ ಊರಲ್ಲೇನೇ ನೀ ಭದ್ರ ತಳ ಊರು!</p>
<p> 39. ಲೋಕದಲ್ಲಿ ಹೇಗಿರಬೇಕು? ಎಲ್ಲರೊಳಗೊಂದಾಗುವುದದೆಂತು? ಬಿಟ್ಟುಕೊಡದ ತನ್ನತನದ ಮಹತ್ವವೇನು?- ಈ ವಿಚಾರ ಕಬೀರನ ಈ ದೋಹೆಯಲ್ಲಿದೆ. ಇದಕ್ಕೆ ಸಂವಾದಿಯಾಗಿ ಕಾಶ್ಮೀರದ ಕವಯಿತ್ರಿ ಲಲ್ಲಳ ಈ ವಾಖ್ ಪದ್ಯ-27 ರಲ್ಲಿ ಇದೆ.</p>
<p> ಎಲ್ಲ ತಿಳಿದೂ ತಿಳಿದು ಗೊತ್ತಿಲ್ಲದೊಲು ನಟಿಸು।</p>
<p> ಎಲ್ಲ ತಿಳಿಯೂನೂ ಕಿವುಡ ನೀನಾಗಿ ಕುಳಿತು।</p>
<p> ಕಂಡರೂ ಎಲ್ಲ ಕೊಂಚ ಕುರುಡ ನೀನಾಗು ಆಗಾಗ-</p>
<p> ತತ್ವಜ್ಞರೆನ್ನುವರು ತಾಲೀಮಿಗೆ ಲಲ್ಲಳೀ ಮಾರ್ಗವಳಿತು</p>
<p> (<em>ಜ್ಞಾತ್ವಾ ಸರ್ವಂ, ಮೂಢವತ್ ತಿಷ್ಠ ಸ್ವಸ್ಥಃ। ಶ್ರುತ್ವಾ ಸರ್ವಂ, ಶ್ರೋತ್ರಹೀನೇನ ಭಾವ್ಯಂ। ದೃಷ್ಟ್ವಾ ಸರ್ವಂ, ತೂರ್ಣಂ ಅಂಧತ್ವಂ ಏಹಿ-। ತತ್ತ್ವಾಭ್ಯಾಸಸ್ ಕೀರ್ತಿತೋಽಯಂ ಬುಧೇಂದ್ರೈಃ॥</em>-ಲಲ್ಲಾ ವಚನ-40ಕ್ಕೆ ಭಾಸ್ಕರನ ಸಂಸ್ಕೃತ ಛಾಯೆ-20). ಆದರೆ, ಇಲ್ಲೊಂದು ಸಮಸ್ಯೆ ಇದೆ: ಹುಟ್ಟಿದೂರಲ್ಲಿ ಪ್ರತಿಭಾವಂತರನ್ನು ಬಡಪೆಟ್ಟಿಗೆಗೆ ಅಲ್ಲಿಯ ಜನ ಒಪ್ಪಿಕೊಳ್ಳುವುದಿಲ್ಲ. ಮಹಾಮಹಿಮ ಯೇಸುವೂ ಸಹ ಈ ಸಮಸ್ಯೆಯನ್ನು ಎದರಿಸಬೇಕಾಗಿ ಬಂತು. ಅವನೇ ಹೇಳುತ್ತಾನೆ:</p>
<p> ನರಿಗಳಿಗೆ ಬಿಲಗಳಿವೆ, ಕುರಿಗಳಿಗೆ ರೊಪ್ಪವಿದೆ,</p>
<p> ದನಗಳಿಗೆ ದೊಡ್ಡಿ ಹಟ್ಟಿ ಕೊಟ್ಟಿಗೆಗಳಿವೆಯೋ;</p>
<p> ಗೂಡು ಪೊಟರೆಗಳಿವೆ ಹಕ್ಕಿಪಕ್ಕಿಯ ಮರಿಗೆ,</p>
<p> ದೇವಪುತ್ರನಿಗೆಲ್ಲೂ ತಂಗಲೆನೆ ತಾಣ ಕಾಣುತ್ತಿಲ್ಲ;</p>
<p> ಉಳಿಯಲೆನೆ ಸೂರು ಮಾಡೊಂದಿಲ್ಲ, ಇಲ್ಲವಲ್ಲ!</p>
<p class="quote-author">ಮ್ಯಾಥ್ಯೂ 8:20</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">41 :: ತಗ್ಗದೆ ಬಗ್ಗದೆ ಬೆಳೆದರೆ ತೊಂದರೆ</h1>
<p class="verse">ನ ಅತ್ಯನ್ತ ಸರಳೈರ್ ಭಾವ್ಯಂ, ಗತ್ವಾ ಪಶ್ಯ ವನಸ್ಥಲೀಮ್।<br />
ಛಿದ್ಯನ್ತೇ ಸರಳಾಸ್ ತತ್ರ, ಕುಬ್ಜಾಸ್ ತಿಷ್ಠನ್ತಿ ಪಾದಪಾಃ॥<sup><a epub:type="noteref" href="999-aside.xhtml#id-">41</a></sup> </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ಮರಗಳ ನೋಡಿ, ತಿಳಿ, ಕಲಿ ಪಾಠವ:</p>
<p>ನೆಟ್ಟಗೆ ಎತ್ತರ ಬೆಳೆದುದ ಕಡಿವರು;</p>
<p>ತಗ್ಗದೆ, ಬಗ್ಗದೆ ಬೆಳೆದರೆ ತೊಂದರೆ,</p>
<p>ಕುಗ್ಗಿದ ಜಗ್ಗಿದುದನಲ್ಲೇ ಬಿಡುವರು! ॥</p>
<p> 41. ಕೀತ್<em>, ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 30;<em>ಚಾಣಕ್ಯ ನೀತಿ</em>7:12</p>
<p> ಜೀವಂತ ಪುಷ್ಪಫಲಭರಿತ ಮರಗಳು ಬಾಗಿರುತ್ತವೆ, ಲೋಕನೀತಿ ಅರಿತ ವಿದ್ವಾಂಸರೂ ಬಗ್ಗಿ ನಡೆಯುತ್ತಾರೆ. (ವಿನಯ ಅವರಿಗೆ ಭೂಷಣ); ಖಂಡಿಸಲ್ಪಡು ವವರೆಂದರೆ ಒಣಗಿದ ಮರಗಳು ಮತ್ತು ದಡ್ಡರೇನೇ<em>(ನಮನ್ತಿ ಫಲಿತಾ ವೃಕ್ಷಾಃ, ನಮನ್ತಿ ಚ ಬುಧಾ ಜನಾಃ। ಶುಷ್ಕ ಕಾಷ್ಠಾನಿ ಮೂರ್ಖಾಶ್ ಚ ಭಿದ್ಯನ್ತೇ ನ ನಮನ್ತಿ ಚ॥ -ಸುಭಾಷಿತ ಸುಧಾನಿಧಿ)</em></p>
<p> <em> </em>ವಿದ್ಯೆ ವಿನಯವನ್ನು, ವಿನಯವು ಯೋಗ್ಯತೆಯನ್ನೂ, ಅರ್ಹತೆಯು ಹಣಕಾಸನ್ನೂ, ಸಂಪತ್ತು ಧರ್ಮಪ್ರವೃತ್ತಿಯನ್ನೂ ಅದರಿಂದ ನೆಮ್ಮದಿಯ ಬಾಳನ್ನೂ ತರುತ್ತದೆ-<em> </em>ಎನ್ನುತ್ತದೆ<em>(ವಿದ್ಯಾ ದದಾತಿ ವಿನಯಂ, ವಿನಯಾತ್ ಯಾತಿ ಪಾತ್ರತಾಂ। ಪಾತ್ರತ್ವಾತ್ ಧನಂ ಆಪ್ನೋತಿ ಧನಾತ್ ಧರ್ಮಂ, ತತಃ ಸುಖಮ್॥ -ಹಿತೋಪದೇಶ 1:5, ಸತ್ಯನೀತಿ 167.</em>ಇಲ್ಲಿ<em>ಕೊಂಡೊಯ್ಯುವುದು</em>ಅರ್ಥದ<em>ನಯ್</em>ಧಾತುವಿನಿಂದ<em>ವಿನಯ</em>ಪದ ಬಂದಿರುವುದು ಗಮನಾರ್ಹ.</p>
<p> ವಿನಯಪೂರಿತವಾದ ವಿದ್ಯೆಯು ಯಾರ ಮನಸ್ಸನ್ನು ತಾನೆ ಆಕರ್ಷಿಸದು? ರತ್ನ ಮತ್ತು ಚಿನ್ನ ಕೂಡಿದಂತೆ ಸೇರಿ ಲೋಕದ ಕಣ್ಣಿಗೇ ಆನಂದ ತರುತ್ತದೆ- ಎನ್ನುತ್ತದೆ<em>ಹರಿಹರ ಸುಭಾಷಿತ 3:10;</em>ನಾಗವರ್ಮ ಹೇಳುವುದನ್ನೂ ನೋಡಿ:</p>
<p> <em> </em>ವಿನಯಮನ್ ಇತ್ತುದ್ ಇಂದ್ರಿಯಜಯಂ ವಿನಯಂ ಗುಣಸಂಪದಂಗಳಂ। ಜನಿಯಿಸಿದತ್ತು ಸದ್ಗುಣಗಣಂ ಪಡೆದತ್ತು ಜನಾನುರಾಗಮಂ ಜನದ್ ಅನುರಾಗಂ ಆಗಿಸಿದುದ್ ಆವಗಂ ಇದ್ಧ ವಿಶುದ್ಧ ಕೀರ್ತಿಯಂ। ತನಗೆನೆ ರಾಜ್ಯಲಕ್ಷ್ಮಿಯನ್ ಅನುಷ್ಠೀಸಿದಂ ನಯದಿಂ ಯುಧಿಷ್ಠಿರಮ್॥ -<em>ಕಾವ್ಯಾವಲೋಕನ</em>628</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">40 :: ಉಳಿದುಕೋ ಮುಳುಗದಿರು ಕಡಲಲ್ಲಿ ಮಡುವಲ್ಲಿ</h1>
<p class="verse">ಸಜ್ಜನ ಪೂಜನ ಶೀಲನ ಶೋಭಾಂ<br />
ಅರ್ಜಯ ವರ್ಜಯ ದುರ್ಜನ ಸಂಘಂ।<br />
ದುಸ್ತರ ಸಂಸೃತಿ ಸಾಗರವೇಗೇ<br />
ಮಜ್ಜನಕಾರಣವಾರಣಂ ಏತತ್॥<sup><a epub:type="noteref" href="999-aside.xhtml#id-">40</a></sup> </strong><strong> </p>
<p class="quote-author">ಕ್ಷೇಮೇಂದ್ರ, ಸುವೃತ್ತತಿಲಕ</p>
<p class="verse">ಗೌರವಿಸು ಸಜ್ಜನರ, ಅನುಸರಿಸವರ ನಡೆನುಡಿ, ಗಳಿಸು ಮೆರುಗು;</p>
<p>ಕಳಚಿಕೋ ಒಡನಾಟ, ದೂರವಿರು ಸೇರದಿರು ಕೆಟ್ಟವರ ಕೂಟ;</p>
<p>ಭೋರ್ಗರೆವ, ದುರ್ಗಮ ಕಡಲ ಮಡು-ಸಂಸಾರ ತಿರುಗುಣಿಯಲ್ಲಿ</p>
<p>ಉಳಿದುಕೋ ಮುಳುಗದಿರು ಮುಳುವಾದೀತು ಆ ಮದ್ದಾನೆ ಕಾಟ!</p>
<p> 40. ಸಜ್ಜನರ ಬಗ್ಗೆ ಸರ್ವಜ್ಞ ಹೇಳುತ್ತಾನೆ:</p>
<p> ಸಜ್ಜನರ ಸಂಗವದು ಹೆಜ್ಜೇನು ಸವಿದಂತೆ</p>
<p> ದುರ್ಜನರ ಸಂಗದೊಡನಾಟ ಬಚ್ಚಲಿನ</p>
<p> ರೊಚ್ಚಿನಂತಿಹುದು ಸರ್ವಜ್ಞ ॥719॥</p>
<p> ದಂತಪಂಕ್ತಿಯ ನಡುವೆ ಎಂತಿಪ್ಪುದದು</p>
<p> ಜಿಹ್ವೆ ಅಂತ ದುರ್ಜನರ ಬಳಸಿನಲಿ ಸಜ್ಜನನು</p>
<p> ನಿಂತಿಹನು ನೋಡು ಸರ್ವಜ್ಞ ॥731॥</p>
<p> ಕೆಟ್ಟವರ ಸಹವಾಸದಿಂದ ಹೆಜ್ಜೆ ಹೆಜ್ಜೆಗೂ ಮಾನಹಾನಿ ತಪ್ಪಿದ್ದಲ್ಲ; ಕಬ್ಬಿಣ ದೊಂದಿಗೆ ಸೇರಿದ್ದ ಕಾರಣ ಬೆಂಕಿಗೆ ಸುತ್ತಿಗೆಂiÀi ಹೊಡೆತ ಮೇಲಿಂದ ಮೇಲೆ ಬೀಳುತ್ತದೆ.<em>(ಅಹೋ ದುರ್ಜನ ಸಂಸರ್ಗಾತ್ ಮಾನಹಾನಿಃ ಪದೇ ಪದೇ। ಪಾವಕೋ ಲೋಹ ಸಂಗೇನ ಮುದ್ಗರೈರ್ ಅಭಿಹನ್ಯತೇ॥ -ಸುರಭಾ 87:1)</em></p>
<p> ಕಗ್ಗತ್ತಲ ಗವಿಯಲ್ಲಿ ಹಾವಾಗಿ ಬೇಕಾದರೆ ಇರಬಹುದು, ಕಲ್ಲು ಪದರಗಳ ನಡುವೆ ಕ್ರಿಮಿಕೀಟವಾಗಿ ಬಾಳಬಹುದು, ಮರಳುಗಾಡಿನಲ್ಲಿ ಕುಂಟು ಪ್ರಾಣಿಯಾಗಿ ಓಡಾಡುತ್ತಿರಲೂ ಬಹುದು- ಆದರೆ ಕೀಳುಮಟ್ಟದ ಅನಾಗರಿಕ ಜನರ ನಡುವೆ ಬಾಳುವುದು ಎಂದೆಂದೂ ಬೇಡ!<em>(ವರಂ ಅಂಧಗುಹ ಅಹಿತ್ವಂ, ಶಿಲಾಂತಃ ಕೀಟತಾ ವರಂ। ವರಂ ಮರೌ ಪಂಗುಮೃಗೋ, ನ ಗ್ರಾಮ್ಯಜನ ಸಂಗಮಃ॥- ಯೋಗವಾಸಿಷ್ಠ 6:20)</em>-ಎನ್ನುವುದು ಮೂರ್ಖರ ಸಹವಾಸವನ್ನ ಚೆನ್ನಾಗಿ ಬಣ್ಣಿಸುವ ಮಾತು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">43 :: ಮತ್ತನೇರಿಸಲು ಸಾಲದೇ ಈ ಏಳು ತೇರು?</h1>
<p class="verse">ಕುಲಂ ವಿತ್ತಂ ಶ್ರುತಂ ರೂಪಂ ಶೌರ್ಯಂ ದಾನಂ ತಪಸ್ ತಥಾ।<br />
ಪ್ರಾಧಾನ್ಯೇನ ಮನುಷ್ಯಾಣಾಂ ಸಪ್ತೈತೇ ಮದಹೇತವಃ ॥<sup><a epub:type="noteref" href="999-aside.xhtml#id-">43</a></sup> </p>
<p class="quote-author">ಕ್ಷೇಮೇಂದ್ರ, ದರ್ಪದಲನ</p>
<p class="verse"> 
</p>
<p>ನಾನೋ ಕುಲೀನ, ಹಣಕಿಲ್ಲ ಏನೂ ಕೊರತೆ,</p>
<p>ಓದಿರುವೆ ನಾ ಜ್ಞಾನಿ, ರೂಪಸಂಪನ್ನ;</p>
<p>ಶಕ್ತಿಯಿದೆ ಸೆಣೆಸಲಿಕೆ, ಹೆಸರು ಸ್ಠಾನ ಗಳಿಸಲಿಕೆ</p>
<p>ಕೊಡುಗೈಯ ದಾನಿ ನಾ, ಧರ್ಮಭೀರು-</p>
<p>ಮತ್ತನೇರಿಸಲೆಂದೇ ಮುತ್ತುವುವು</p>
<p>-ಹೀಗನಿಸುತ್ತ ಒಂದೊಂದೂ ಮನುಷ್ಯನನ್ನ.</p>

<p> 43.<em>ಸಂಸ್ಕೃತ ಲೋಕೋಕ್ತಿ</em> <em>ಕವಿಸೂಕ್ತಿಗಳು,</em>ಪುಟ 406.</p>
<p> ಯೌವ್ವನ, ಹಣಕಾಸು, ಒಡೆತನ, ಅವಿವೇಕ- ಇವುಗಳಲ್ಲಿ ಒಂದೊಂದಿದ್ದರೂ ಕೇಡು ಖಂಡಿತ; ಇನ್ನು ನಾಲ್ಕೂ ಒಟ್ಟಿಗೆ ಇರುವಲ್ಲಿ ಹೇಳಬೇಕಾದ್ದೇನಿದೆ?<em>(ಯೌವ್ವನಂ ಧನಸಂಪತ್ತಿಃ ಪ್ರಭುತ್ವಂ ಅವಿವೇಕಿತಾ ಏಕೈಕಮಪಿ ಅನರ್ಥಾಯ ಕಿಮು ಯತ್ರ ಚತುಷ್ಟಯಂ॥- ಹಿತೋಪದೇಶ 10)</em></p>
<p> ಹರಿದರಿವೆ ಚಿಂದಿಯ ಬಟ್ಟೆ, ಗೋಣಿಯ ತಟ್ಟು,</p>
<p> ಕೊಳಕು ಕಪ್ಪಡವನುಟ್ಟ ತೊತ್ತಿನ ಮಕ್ಕಳೆಲ್ಲ</p>
<p> ಆಗುವರೆಲ್ಲದಕು ಕಣ್ಣಿದ್ದೂ ಹುಟ್ಟು ಕುರುಡು;</p>
<p> ತುಂಬಿ ತುಳುಕಾಡುವ ಥೈಲಿ ಝಣ ಝಣಿಸೆ,</p>
<p> ಇಂಪಾದ ಲಲ್ಲೆ ಸದ್ದಿನಲಿ, ಮುದ್ದಿನಲಿ,</p>
<p> ಬೆಳೆದ ಶ್ರೀಸಂತಾನ ಗುಣದ ಗಣಿ ನೋಡು;</p>
<p> ಆಹಾ! ಎಂಥ ಪಣ್ಯಾಂಗನೆ ಈ<em>ಸಿರಿದೇವಿ</em>-</p>
<p> ಬಡವರೆಂದೊಡನೆ ಕೀಲಿಕೈ ತಿರುಗಿಸಲು ಬರದು!</p>
<p>ಈಚಿಣheಡಿs ಣhಚಿಣ ತಿeಚಿಡಿ ಡಿಚಿgs। ಆo mಚಿಞe ಣheiಡಿ ಛಿhiಟಜಡಿeಟಿ bಟiಟಿಜ। ಃuಣ ಜಿಚಿಣheಡಿs ಣhಚಿಣ beಡಿ bಚಿgs। Shಚಿಟಟ see ಣheiಡಿ ಛಿhiಟಜಡಿeಟಿ ಞiಟಿಜ.।<strong><em>ಈoಡಿಣuಟಿe</em></strong>, ಣhಚಿಣ ಚಿಡಿಡಿಚಿಟಿಣ ತಿhoಡಿe। ಓeveಡಿ ಣuಡಿಟಿs ಣhe ಞeಥಿ ಣo ಣhe ಠಿooಡಿ!<strong>-Shಚಿಞesಠಿeಚಿಡಿe,<em>ಏiಟಿg ಐeಚಿಡಿ</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">42 :: ಹಳೆಯದರಲ್ಲೂ ವಿಶೇಷತೆಯಿದೆ, ಸ್ವಾಮಿ</h1>
<p class="verse">ನವ ಜ್ಞಾನಂ, ನವಂ ವಿತ್ತಂ, ನವೈಶ್ವರ್ಯಂ, ಚ ಯೌವನಮ್। ಪಂಡಿತಾನ್ ಅಪಿ ಬಾಧನ್ತೇ, ಕಿಂ ಪುನಸ್ ತಾನ್ ಅಪಂಡಿತಾನ್॥<sup><a epub:type="noteref" href="999-aside.xhtml#id-">42</a></sup> </p>
<p class="quote-author">ತಂತ್ರೋಪಖ್ಯಾನ ಪು. 17</p>
<p class="verse">ಹೊಸದು ಅರಿವಿನ ಬೆಳಕು, ಹಣದ ಝಣಝಣ ಝಳಪು,</p>
<p>ಏಕಾಏಕಿ ಮಳೆಗರೆಯೆ ಸಿರಿವೆಣ್ಣು ಭಾಗ್ಯ ತಂದ ಹೊಳಪು;</p>
<p>ಒಲಿದು ಬಂದಿಹ ಏರು ಜವ್ವನದ ಇನಿಯಳ ಬೆಡಗು ಒನಪು-</p>
<p>ಉರುಳಿಸಿರೆ ಪಂಡಿತೋತ್ತಮರ, ಉಳಿದವರಾಗರೇನು ಬೆಪ್ಪು?</p>
<p> 42. ಇದಕ್ಕೆ ಪೂರಕವಾಗಿ<em>ನವ ವಸ್ತ್ರಂ ನವ ಛತ್ರಂ</em>ಎಂಬ ಸುಭಾಷಿತಕ್ಕೆ 179ನೇ ಪದ್ಯ ನೋಡಿ.<em>ಚಾಣಕ್ಯ ನೀತಿ</em>ಯಲ್ಲಿ ಇದರ ಪಾಠಾಂತರ ಡಾ। ರಾಘವನ್ ಸಂಪಾದಿತ<em>ಸುಭಾಷಿತ ಸಂಗ್ರಹ,</em>(ಕೇಂದ್ರ ಸಾಹಿತ್ಯ ಅಕಾಡೆಮಿ ಪ್ರಕಟಣೆ, 1983, ಪುಟ 204) ರಲ್ಲಿ ಕಾಡಿನಲ್ಲಿನ ಹೊಸ ಹಣ್ಣುಗಳು ಎಂಬರ್ಥದಲ್ಲಿದೆ. (<em>ನವ ವಸ್ತ್ರಂ ನವಂ ಛತ್ರಂ, ವನಾನಾಂ ಚ ನವಂ ಫಲಮ್। ಸರ್ವಂ ನವಂ ಪ್ರಶಂಸೀಯಾತ್, ಸೇವಕಂ ಚ ಪುರಾತನಮ್॥4:179॥)</em> </p>
<p> ಸಾಮಾನ್ಯವಾಗಿ ಲೋಕದ ಜನರು ಹೊಸಹೊಸತಾಗುವುದನ್ನೇ \'ಗುಣ\'ವೆಂದೂ, ಇದ್ದಂತೆಯೇ ಇದ್ದುಬಿಟ್ಟರೆ ಅದನ್ನು \'ದೋಷ\'ವೆಂದೂ ಬಗೆಯುತ್ತಾರೆಂಬ ಭಾವನೆ<em>\'ನವನವಗುಣರಾಗೀ ಪ್ರಾಯಶಃ ಸರ್ವ ಲೋಕಃ।\'</em>-<em>ಲೋಕೋಕ್ತಿ</em>ಯಲ್ಲಿ ಅಡಗಿದೆ. ಕವಿಯಲ್ಲಂತೂ ಪ್ರತಿಭೆ ನವನವ-ಉನ್ಮೇಷಶಾಲಿನಿಯಾಗಿಯೇ ಇರಬೇಕು, ನಿಚ್ಚಂ ಪೊಸತು, ಸದ್ಯೋಜಾತವಾಗಿರಬೇಕು- ಎಂದೆಲ್ಲ ಲಾಕ್ಷಣಿಕರು ಬಯಸುತ್ತಾರೆ. ಅಂಥವರ ಕಾವ್ಯ ರಚನಾಕೌಶಲದಿಂದ ಯಾವಾಗಲೂ ಹೊಸದಾಗಿಯೇ ತೋರುತ್ತದೆ,<em>(ನಿತ್ಯನವೀನಂ, ನವ್ಯಂ ಭವತಿ ಕಾವ್ಯಂ ಗ್ರಥನಕೌಶಲಮ್॥)</em>- ಎನ್ನುವುದೂ ಅದಕ್ಕೇ.</p>
<p> ಹೊಸ ಹರೆಯದಲ್ಲಿ ಸಹಜವಾಗಿಯೇ ಶಾಂತ ಸ್ವಭಾವ ಇದ್ದರೆ, ಅದು ಶೋಭೆ ತಂದೀತು. ವಯಸ್ಸಾದಂತೆ ಶರೀರದ ಅಂಗಾಂಗಗಳೆಲ್ಲ ಸವೆಯತೊಡಗಿದಾಗ ರಕ್ತ ಮಜ್ಜೆ ಮಾಂಸ ಮೊದಲಾದ ಧಾತುಗಳೆಲ್ಲ ಕ್ಷೀಣವಾಗತೊಡಗಿದಾಗ ಶಾಂತ ಸ್ವಭಾವ ಮೂಡಿದರೆ ಅದೇನು ಹೆಚ್ಚುಗಾರಿಕೆಯಲ್ಲ<em>(ನವೇ ವಯಸಿ ಯಃ ಶಾನ್ತಃ ಸ ಶಾನ್ತ ಇತಿ ಮೇ ಮತಿಃ। ಧಾತುಷು ಕ್ಷೀಯ ಮಾಣೇಷು ಶಾಂತಿಃ ಕಸ್ಯ ನ ಜಾಯತೇ॥- ಸುಭಾಷಿತ ಸುಧಾನಂದಲಹರೀ 111).</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">45 :: ತನ್ನಂತೆ ಪರರ ಬಗೆ<strong></h1>
<p>ಆತ್ಮವತ್ ಸರ್ವಭೂತಾನಿ, ಪರದ್ರವ್ಯಾಣಿ ಲೋಷ್ಟವತ್</p>
</strong>
<p> ಸ್ವಭಾವಾದ್ ಏವ ನೋ ಭೀತ್ಯ ಯಃ ಪಶ್ಯತಿ ಸ ಪಶ್ಯತಿ॥<sup><a epub:type="noteref" href="999-aside.xhtml#id-">45</a></sup> </p>
<p> <em>-ಸಂಗ್ರಹ ಯೋಗವಾಸಿಷ್ಠ 16:9 ಪುಟ 161</em></strong><em> </em></p>
<p>ಕಾಣಬಲ್ಲರೋ ಯಾರು ತನ್ನಂತೆ ಪರರನ್ನು,</p>
<p>ಮಣ್ಣಾಗಿ ಕಡೆಗಣಿಸಿ ತನ್ನದಲ್ಲದವನು;</p>
<p>ಯಾರಿಗೂ ಅಂಜಿಯೇನಲ್ಲ ಯಾರ ತಣಿಸಲೂ ಅಲ್ಲ-</p>
<p>ಸಹಜವಾಗಿಯೇ ಇರಬಲ್ಲ ಅವನೆಲ್ಲ ಬಲ್ಲ!</p>
<p> 45. ತನ್ನಂತೆ ಪರರ ಬಗೆದೊಡೆ ಕೈಲಾಸ ಬಿನ್ನಾಣವಕ್ಕು ಎನ್ನುತ್ತಾನೆ, ಸರ್ವಜ್ಞ.<em>ಆತ್ಮವತ್ ಸರ್ವಭೂತಾನಿ ಯಃ ಪಶ್ಯತಿ, ಸ ಪಶ್ಯತಿ-</em>ಎನ್ನುವ ಚೆನ್ನುಡಿಗಳು ಹಲವಾರುಕಡೆ ಬಂದಿವೆ. ಇವನ್ನೂ ನೋಡಿ:</p>
<p> ತನ್ನನ್ನು ಎಲ್ಲರಲ್ಲೂ, ಎಲ್ಲರಲ್ಲಿ ತನ್ನನ್ನೂ ಕಾಣುವ ಸಮಾನತೆಯ ಭಾವ ವನ್ನುಳ್ಳವನು ಬಿಡುಗಡೆ ಪಡೆಯುತ್ತಾನೆ. ಆತ್ಮವನ್ನು ಸರಿಯಾಗಿ ತಿಳಿದು ಕೊಂಡವನೆಂದರೆ ಇವನೇ.<em>(ಸರ್ವಭೂತೇಷು ಚ ಆತ್ಮಾನಂ, ಸರ್ವಭೂತಾನಿ ಚ ಆತ್ಮನಿ। ಸಮಂ ಪಶ್ಯನ್ನ್ ಆತ್ಮಯಾಜೀ, ಸ್ವಾರಾಜ್ಯಂ ಅಧಿಗಚ್ಛತಿ॥ -ಮನುಸ್ಮೃತಿ 12:71);</em>ಎಲ್ಲವೂ ಬ್ರಹ್ಮವೇ. ಸೃಷ್ಟಿ ಸ್ಥಿತಿ ಲಯಕ್ಕೆ ಕಾರಣವಾದ ಅದನ್ನೇ ಔಪಾಸಿಸ ಬೇಕು. (ಸರ್ವಂ ಖಲು ಇದಂ ಬ್ರಹ್ಮ, ತಜ್ ಜಲಾನ್ ಇತಿ ಶಾನ್ತ ಉಪಾಸೀತ॥ -<em>ಛಾಂದೋಗ್ಯ ಉಪ.</em>3:14:1); ಎಲ್ಲ ಪ್ರಾಣಿಗಳನ್ನು ತನ್ನಂತೆ ಕಾಣಬೇಕು.<em>(ಯಸ್ತು ಸರ್ವಾಣಿ ಭೂತಾನಿ ಆತ್ಮನಿ ಏವ ಅನುಪಶ್ಯತಿ ಸರ್ವಭೂತೇಷು ಚ ಆತ್ಮಾನಂ ತತೋ ನ ವಿಜುಗುಪ್ಸತೇ॥ -ಈಶಾವಾಸ್ಯ ಉಪ. 6);</em></p>
<p> ಎಲ್ಲೆಡೆಯು ಕಾಣುವೊಡೆ ನನ್ನನ್ನು ನೀನು,</p>
<p> ಎಲ್ಲವನು ಕಾಣುವೆ ನೀ ನನ್ನಲ್ಲಿಯೇನೆ!<em> </em></p>
<p> ನನ್ನ ನೀ ಎಂದೂ ಕಳೆದುಕೊಳ್ಳುವುದಿಲ್ಲ,</p>
<p> ನಾ ಅಂಥ ನಿನ್ನನ್ನೆಂದೂ ಬಿಡುವುದೇ ಇಲ್ಲ!<em> </em></p>
<p> <em>(ಯೋ ಮಾಂ ಪಶ್ಯತಿ ಸರ್ವತ್ರ, ಸರ್ವಂ ಚ ಮಯಿ ಪಶ್ಯತಿ। ತಸ್ಯಾಹಂ ನ ಪ್ರಣಶ್ಯಾಮಿ, ಸ ಚ ಮೇ ನ ಪ್ರಣಶ್ಯತಿ॥- ಗೀತಾ 6:30.</em>ಒಜ್ಜೆ ಹೆಚ್ಚಾಗಲೆಂದು, ಅನುವಾದದಲ್ಲಿ ಮಧ್ಯಮಪುರುಷಕ್ಕೆ ಬದಲಾಯಿಸಿಕೊಂಡಿದ್ದೇನೆ.<em>)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">44 :: ಕಣ್ಣಿದ್ದ ಕುರುಡರಿಗೆ ಕನ್ನಡಕವೇಕೆ?</h1>
<p class="verse">ನ ಚ ಪಶ್ಯತಿ ಜನ್ಮಾಂಧಃ,<br />
ಕಾಮಾಂಧೋ ನ ಕೋಽಪಿ ಈಕ್ಷ್ಯತಿ।<br />
ನ ತು ದೃಶ್ಯತಿ ಮದೋನ್ಮತ್ತಃ,<br />
ಹಿ ಅರ್ಥೀ ದೋಷಾನ್ ಅವಜ್ಞತಿ॥<sup><a epub:type="noteref" href="999-aside.xhtml#id-">44</a></sup> </p>
<p class="quote-author">ಚಾಣಕ್ಯ ನೀತಿಶತಕ 6:8</p>
<p class="verse">ಹುಟ್ಟು ಕುರುಡಗೆ, ಪಾಪ, ಏನು ಕಾಣಿಸುವುದೇ ಇಲ್ಲ;</p>
<p>ಸುತ್ತಮುತ್ತಣಕೆಲ್ಲ ಕಾಮಾಂಧರಿಗೆ ಗಮನ ಬರಿದು;</p>
<p>ಜಂಬ ತುಂಬಿದ ಹುಂಬರಿಗೆ ಎದುರಿಗಿದ್ದರು ಲೆಖ್ಖಕ್ಕಿಲ್ಲ;</p>
<p>ಬೇಡುವಗೆ ಓರೆ ಕೊರೆಯ ಪರಿವೆ ಎಳ್ಳಷ್ಟೂ ಇರದು!</p>
<p> 44. ಮೂಲದಲ್ಲಿ ನ ಚ ಪಶ್ಯತಿ ಜನ್ಮಾಂಧಃ, ಕಾಮಾಂಧೋ ನೈವ ಪಶ್ಯತಿ। ನ ಪಶ್ಯತಿ ಮದೋನ್ಮತ್ತಃ, ಹ್ಯರ್ಥೀ ದೋಷ ನ ಪಶ್ಯತಿ॥ -ಎಂದಿದೆ.<em>ನೋಟ</em>ಬೇರೆ ಬೇರೆ ರೀತಿಯದೆಂದು ಅದಕ್ಕೆ ಪದಗಳನ್ನು ಬದಲಾಯಿಸಿದ್ದೇನೆ.</p>
<p> ಕುರುಡುತನವನ್ನು ಉಪಮೆಯಾಗಿ ಒಂದು ಸಂಕೇತವಾಗಿ ಬಳಸಿಕೊಳ್ಳುತ್ತಾ, ಹಲವಾರು ನೀತಿ ಸೂಕ್ತಿಗಳಿವೆ. ಅವುಗಳಲ್ಲಿ ಇವು ಒಂದೆರಡು:</p>
<p> ಅತಿ ಸನಿಹದಲ್ಲಿದ್ದರೂ ಸಮಯೋಚಿತವಾಗಿ ಕುರುಡನಾಗಿರಬೇಕಾದಾಗ ಕುರುಡು ತನವನ್ನು, ಕಿವುಡನಾಗಿರಬೇಕಾದ ಕಿವುಡುತನವನ್ನೂ ಅವಲಂಬಿಸಿ ಲಕ್ಷ್ಮೀ ನಾರಾಯಣರಿಗೆ ಪ್ರಿಯನಾದ ಬ್ರಹ್ಮನು ವಿಷ್ಣುವಿನ ನಾಭಿಯಲ್ಲಿ ವಾಸಿಸುತ್ತಿದ್ದಾನೆ. (<em>ಅಂಧತ್ವಂ ಅಂಧಸಮಯೇ ಬಧಿರತ್ವಂ ಬಧಿರಕಾಲ ಆಲಂಭ್ಯ। ಶ್ರೀ-ಕೇಶವಯೋಃ ಪ್ರಣಯೀ ಪರಮೇಷ್ಠೀ ನಾಭಿ-ವಾಸ್ತವ್ಯಃ॥ -ಮಹಾಸುಭಾಷಿತ ಸಂಗ್ರಹ, ಸುರಭಾ 171:796</em>)</p>
<p> ಯಾವುದೇ ಪ್ರತಿಷ್ಠಿತ ಸಭೆಯಲ್ಲಿ ವಿದ್ವಾಂಸರಿಲ್ಲದೇ ಹೋದರೆ ಅದು ಕುರುಡು; ಕವಿಗಳಿಲ್ಲದಿದ್ದರೆ ಅದು ಮೂಕ; ಸಂಗೀತಗಾರರಿಲ್ಲದಿದ್ದರೆ ಅದು ಕಿವುಡು. (<em>ಅಂಧಾ ವಿದ್ವಜ್ಜನೈರ್ಹೀನಾ ಮೂಕಾ ಕವಿಭಿರುಜ್ಝಿತಾ। ಬಧಿರಾ ಗಾಯನೈರ್ಹೀನಾ ಸಭಾ ಭವತಿ ಭೂಭೃತಾಮ್॥ -ನೀಲಕಂಠದೀಕ್ಷಿತ, ಸಭಾರಂಜನಶತಕ 18</em>)</p>
<p> <em>ಬೈಬಲ್</em>ನ<em>ಜಾನ್ ಸುವಾರ್ತೆ</em>ಯಲ್ಲಿ ಹುಟ್ಟುಕುರುಡನೊಬ್ಬನಿಗೆ ದೃಷ್ಟಿಬರಿಸಿದ ಪವಾಡವೊಂದಿದೆಯಲ್ಲ ಅದು ದೇವರ ಮಹಿಮೆಯ ಒಂದು ಸಮರ್ಥ ಸಂಕೇತ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">47 :: ಪಾಪ-ಪುಣ್ಯದ ಚಹರೆ</h1>
<p class="verse">ಶ್ಲೋಕಾರ್ಧೇನ ಪ್ರವಕ್ಷ್ಯಾಮಿ ಯದ್ ಉಕ್ತಂ ಗ್ರಂಥ ಕೋಟಿಭಿಃ।<br />
ಪರೋಪಕಾರಾಯ ಪುಣ್ಯಾಯ, ಪಾಪಾಯ ಪರಪೀಡನಂ॥<sup><a epub:type="noteref" href="999-aside.xhtml#id-">47</a></sup> </p>
<p class="quote-author">ವ್ಯಾಸ, ಮಹಾಭಾರತ</p>
<p class="verse">ಕೋಟಿ ಗ್ರಂಥಗಳಲ್ಲಿ ಹೇಳಿರುವ ಮಾತನ್ನೇ</p>
<p>ಒಂದರ್ಧ ಶ್ಲೋಕದಲ್ಲಿ ಹೇಳುವೆನು ಕೇಳಿ;</p>
<p>ಇತರರಿಗುಪಕರಿಸುವುದೇ ಪುಣ್ಯ, ನಿಜದ ನಿಜ;</p>
<p>ಪರರ ನೋಯಿಸುವುದೆಲ್ಲಾ ಪಾಪಕೇಳಿ!</p>
<p> 47.ಇದು<em>ವ್ಯಾಸಭಾರತ</em>ದಲ್ಲಿ ಬರುವ ಒಂದು ಮುಕ್ತಕ. ಬಾಯ್‍ಬಿರಿದ ಚಿಪ್ಪಿನೊಳಗೆ ಸ್ವಾತಿ ಮಳೆಹನಿಯೊಂದು ಬಿದ್ದು, ಕಾಲಾನುಕಾಲಕ್ಕೆ ಅದು ಮುತ್ತಾಗುತ್ತೆ ಎನ್ನುತ್ತಾರಲ್ಲಾ, ಅದೇ ಇದು.<em>ಹನಿಗವನ</em>ದಲ್ಲಿ ಇಂಗ್ಲಿಷಿನ<em>ಹನಿ</em>ಇದ್ದರೇನೆ ಸೊಗಸು.</p>
<p> ವಿಸ್ತಾರವಾಗಿ ಹೇಳಬೇಕಾಗಿ ಏನೂ ಇಲ್ಲ. ಸಂಕ್ಷಿಪ್ತವಾಗಿಯೇ ಧರ್ಮದ ಬಗ್ಗೆ ಹೀಗೆ ಹೇಳಿಬಿಡಬಹುದು. ಇನ್ನೊಬ್ಬರಿಗೆ ಉಪಕಾರ ಮಾಡುವುದೇ ಪುಣ್ಯ ಇನ್ನೊಬ್ಬರನ್ನು ಪೀಡಿಸುವುದೆ ಪಾಪದ<em>ಕೇಳಿ(</em>ಹುಚ್ಚಾಟ)- ಎನ್ನುತ್ತದೆ<em>ಪಂಚತಂತ್ರ (ಸಂಕ್ಷೇಪಾತ್ ಕಥ್ಯತೇ ಧರ್ಮೋ ಜನಾಃ ಕಿಂ ವಿಸ್ತರೇಣ ವಃ। ಪರೋಪಕಾರಃ ಪುಣ್ಯಾಯ ಪಾಪಾಯ ಪರಪೀಡನಂ॥ -ಪಂಚತಂತ್ರ,</em>ಕಾಕಉಲೂಕೀಯ<em>101)</em></p>
<p> ಒರೆವೆಂ ಕಂದಾರ್ಧದೊಳ್ ಎನಿ।</p>
<p> ಬರೊ ಕವಿಗಳ್ ಕೋಟಿ ಕಬ್ಬದೊಳ್ ಪೇಳ್ದ್ ಇಹುದಂ।</p>
<p> ಪರಜನಕೆ ಹಿಂಸೆ ಗೆಯ್ವುದೆ।</p>
<p> ದುರಿತಂ, ಜಗದೊಳ್ ಪರೋಪಕಾರಮೆ ಪುಣ್ಯಂ॥10॥</p>
<p> -ಮೈಸೂರಿನ ಕೆ. ಕೃಷ್ಣಪ್ಪ,<em>ಸುಭಾಷಿತ ಮಂಜರೀ</em>(1922)<em> </em></p>
<p> ಉಪಕೃತಿಯಂ ಗೆಯ್ವ ನರಂ[ಗೆ]। ಉಪಕೃತಿ ಎಸಗಲ್ ವಿಶೇಷಗುಣಂ ಏನದರೊಳ್। ಅಪಕೃತಿ ಎಸಗುವ ಮನುಜಂ[ಗೆ]। ಉಪಕೃತಿ ಎಸಗುವುದೆ ಸಾಧು ತನಮಂ ಎಂದ್ ಉಸಿರ್ವರ್॥67॥ ನಮಗೆ ಉಪಕಾರ ಮಾಡಿದವರಿಗೆ ಪ್ರತ್ಯುಪಕಾರ ಮಾಡುವುದೇನೂ ದೊಡ್ಡದಲ್ಲ; ನಮಗೆ ಅಪಕಾರ ಮಾಡಿದವರಿಗೂ ಉಪಕಾರ ಮಾಡುವುದೇ ದೊಡ್ಡದು.<em>(ಉಪಕಾರಿಷು ಯಸ್ ಸಾಧುಃ, ಸಾಧುತ್ವೇ ತಸ್ಯ ಕೋ ಗುಣಃ? ಅಪಕಾರಿಷು ಯಸ್ ಸಾಧುಃ, ಸಸ್ ಸಾಧುಃ ಸದ್ಭಿರ್ ಉಚ್ಯತೇ॥)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">46 :: ಎಲ್ಲರೂ ನಮ್ಮವರೆ, ನಮ್ಮ ಮನೆಯವರೇ</h1>
<p class="verse"><em>ಅಯಂ ನಿಜೋ, ಪರೋ ವಾ</em>-ಇತಿ ಗಣನಾ ಲಘುಚೇತಸಾಂ।<br />
ಉದಾರಚರಿತಾನಾಂ ತು ವಸುಧಾ ಏವ ಕುಟುಂಬಕಮ್॥<sup><a epub:type="noteref" href="999-aside.xhtml#id-">46</a></sup> </p>
<p class="quote-author">ಹಿತೋಪದೇಶ, ಸಂಧಿ 131</p>
<p class="verse"><em>ಇವರು, ಬಿಡಿ, ನಮ್ಮವರು; ಆ ಅವರೇ? ಬೇರೆ</em>-</p>
<p>ಎಂದೆಲ್ಲ ಬೇರೆಣಿಸಿ, ಪರಿಗಣಿಪ ಮನಸು ಕಿರಿದು;</p>
<p>ಎಲ್ಲರೂ ನಮ್ಮವರೇ, ಇಡೀ ಜಗವೇ ನನ್ನ ಮನೆ-</p>
<p>ಎಂದು ಕಾಣುವ ಬಗೆವ ಹೃದಯ ತುಂಬ ಹಿರಿದು.</p>
<p> 46.<em>ಶಾರ್ಙ್ಗಧರ ಪದ್ಧತಿ</em>223;<em>ಸುರಭಾ</em>70:9 -ರಲ್ಲೂ ಬರುತ್ತದೆ. ಇದರಲ್ಲಿ ಕೊನೆಯ ಪಾದದಲ್ಲಿ ಬರುವ \'ವಸುಧೈವ ಕುಟುಂಬಕಂ\' ಗಾದೆ ಮಾತಾಗಿ ಅಮರವಾಗಿದೆ.</p>
<p> ಬಸವಣ್ಣನವರ ಒಂದು ವಚನ (62) ದಲ್ಲಿ<em>ಇವನಾರವ ಇವನಾರವ ಇವನಾರವ ನೆಂದೆಣಿಸದಿರಯ್ಯ, ಇವ ನಮ್ಮವ ಇವ ನಮ್ಮವ ಇವ ನಮ್ಮವನೆಂದೆಣಿಸಯ್ಯ</em>- ಎಂಬುದು ಇಲ್ಲಿ ಗಮನಾರ್ಹ.</p>
<p> ಕುವೆಂಪು ಅವರ ವಿಶ್ವಮಾನವ ಸಂದೇಶವೂ ಇದನ್ನೇ ಮಾರ್ದನಿಗೊಳಿಸುತ್ತದೆ.</p>
<p> \'\'ಮನುಷ್ಯ ಜಾತಿ ತಾನೊಂದೆ ವಲಂ\'\' ಎಂಬುದನ್ನು ನಿರುಪಾಧಿಕವಾಗಿ ಸ್ವೀಕರಿಸ ಬೇಕು- ಎನ್ನುತ್ತಾರೆ ಅವರು.</p>
<p> ಎರಡು ಕೈಗಳು ಒಂದೇ ಸಮ ಇರಬಹುದು; ಆದರೆ ಅವುಗಳು ಮಾಡುವ ಕೆಲಸಗಳೇ ಬೇರೆ ಬೇರೆ. ಎರಡು ಹಸುಗಳು ಒಂದೇ ಕಾಲದಲ್ಲಿ ಕರು ಹಾಕಿರಬಹುದು; ಆದರೆ ಅವುಗಳು ಕೊಡುವ ಹಾಲು ಒಂದೇ ಸಮನಾಗಿರುತ್ತದೇನು? ಅವಳಿ-ಜವಳಿ ಮಕ್ಕಳು ಆಗಿರಬಹುದು; ಇಬ್ಬರಲ್ಲೂ ಒಂದೇ ಸಮನಾದ ಸಾಮಥ್ರ್ಯ ಇರುವುದಿಲ್ಲ. ಒಂದೇ ಮನೆಯ ಮಕ್ಕಳಾಗಿರಬಹುದು; ಎಲ್ಲರಲ್ಲೂ ಔದಾರ್ಯ ಒಂದೇ ಪ್ರಮಾಣದಲ್ಲಿರುವುದಿಲ್ಲ. (<em>ಸಮೌ ಚಿದ್ ವಸ್ತೌ ನ ಸಮಂ ವಿವಿಷ್ಟಃ ಸಂ ಮಾತರಾ ಚಿನ್ ನ ಸಮಂ ದುಹಾತೇ। ಯಮಯೋಶ್ ಚಿನ್ ನ ಸಮಾ ವೀರ್ಯಾಣಿ, ಜ್ಞಾತೀ ಚಿತ್ ಸಂತೌ ನ ಸಮಂ ಪೃಣೀತಃ॥</em>- ಋಷಿ ಭಿಕ್ಷುರ್ ಆಂಗೀರಸಃ,<em>ಋಗ್ವೇದ</em>10:117:9) ಆದರೆ, ಈ ಔದಾರ್ಯ ಎಲ್ಲರ ಬಗ್ಗೆಯೂ ಒಂದೇ ರೀತಿಯಲ್ಲಿ ಇರಲಿ- ಎಂಬುದೇ ವಿಶ್ವಕುಟುಂಬಿಯ ಆದರ್ಶ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">49 :: ತಮಗಾಗಿಯೇ ಎಲ್ಲವೂ ಅಲ್ಲ<strong></h1>
<p>ಪಿಬಂತಿ ನದ್ಯಃ ಸ್ವಯಂ ಏವ ನ ಅಂಭಃ</p>
<p>ಸ್ವಯಂ ನ ಖಾದಂತಿ ಫಲಾನಿ ವೃಕ್ಷಾಃ।</p>
<p><em>ನ ಅದಂತಿ ಸಸ್ಯಂ ಖಲು ವಾರಿವಾಹಾಃ</em></p>
</strong>
<p> ಪರೋಪಕಾರಾಯ ಸತಾಂ ವಿಭೂತಯಃ॥<sup><a epub:type="noteref" href="999-aside.xhtml#id-">49</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 49:70</p>
<p class="verse">ನದಿ ತನ್ನ ನೀರನೆಂದಾದರು ತಾನೇ ಕುಡಿದುದುಂಟೇ?</p>
<p>ತಾ ಬಿಟ್ಟ ಹಣ್ಣುಗಳ ಮರ ತಿನುವುದೇನು?</p>
<p>ತಾನೆ ತಿನ್ನಲು ಬೆಳೆಯ, ಮೋಡ ಸುರಿವುದೆ ಮಳೆಯ?</p>
<p>ಪರರ ನೆರವಿಗೆ ಎಂದೇ ಸಜ್ಜನರ ಸವಿಜೇನು!</p>
<p> 49. ಪಾಠಾಂತರಗಳು:<em>ಧಾರಾಧರೋ ವರ್ಷತಿ ನ ಆತ್ಮಹೇತೋಃ. ಇದನ್ನೂ ನೋಡಿ:</em></p>
<p> <em> </em>ತಮ್ಮ ನೀರನು ತಾವೆ ಕುಡಿಯವು ನದಿಗಳು,</p>
<p> ಅನ್ಯರ ತೃಷೆ ನೀಗಲಿಹವು;</p>
<p> ತಮ್ಮ ಹಣ್ಣನು ತಾವೆ ತಿನ್ನವು ಮರಗಳು,</p>
<p> ಅನ್ಯರ ಕ್ಷುಧೆ ಕಳೆದಪವು.</p>
<p> -ಎಸ್ ವಿ ಪರಮೇಶ್ವರಭಟ್ಟ,<em>ಇಂದ್ರಚಾಪ</em>41</p>
<p> (<em>ಪಿಬಂತಿ ನದ್ಯಃ ಸ್ವಯಮೇವ ನಾಂಭಃ, ಖಾದಂತಿ ನ ಸ್ವಾದುಫಲಾನಿ ವೃಕ್ಷಾಃ। ಪಯೋಧರೋ ನ ಕ್ವಚಿದತ್ತಿ ಸಸ್ಯಂ, ಪರೋಪಕಾರಾಯ ಸತಾಂ ವಿಭೂತಯಃ॥- ಸುಭಾಷಿತ ಸುಧಾನಿಧಿ)</em>; ಸಾಧ್ಯವಾದಾಗಲೆಲ್ಲ ಪರೋಪಕಾರಮಾಡುವುದೇ ನಮ್ಮ ಬಾಳಿನ ಗುರಿಯಾಗಿ ರಬೇಕು. ಭಗವಾನ್ ಬುದ್ಧನು ತನ್ನ ಬುದ್ಧಿಶಕ್ತಿಯನ್ನೆಲ್ಲ ಜಗತ್ತಿನ ಎಲ್ಲರ ಏಳಿಗೆಗಾಗಿಯೇ ವಿನಿಯೋಗಿಸಿದನಲ್ಲವೇ<em>(ಪರೋಪಕಾರಂ ಸಂಸಾರ ಸಾರಂ ಕುರ್ವೀತ ಸತ್ತ್ವವಾನ್। ನೀದಧೇ ಭಗವಾನ್ ಬುದ್ಧಃ ಸರ್ವ ಸತ್ತ್ವ ಉದ್ಧೃತೌ ಧಿಯಮ್॥-ಕ್ಷೇಮೇಂದ್ರ, ಚಾರುಚರ್ಯಾಶತಕ 24). ಇದನ್ನೂ ನೋಡಿ:</em></p>
<p> ಬರೆಯದ ಕೈ ಬಂಧುಗಳಂ ।</p>
<p> ಪೊರೆಯದ ಕೈ ಸುತರನ್ ಎತ್ತಿ ಕೊಂಡಾಡದ ಕೈ ॥</p>
<p> ಕರೆದು ಬುಧರ್ಗ್ ಈಯದ ಕೈ ।</p>
<p> ಮರಗೈ ಮರುಳ್ಗೈಗಳಂತೆ- ಚೂಡಾರತ್ನಾ॥29॥</p>
<p class="quote-author">ಪದ್ಯಸಾರ</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">48 :: ಪರರಿಗೆಂತೋ ಅಂತೆ ತಾನು ತನಗೂ</h1>
<p class="verse">ಶ್ರೂಯತಾಂ ಧರ್ಮಸರ್ವಸ್ವಂ ಶ್ರುತ್ವಾ ಚೈವ ಅವಧಾರ್ಯತಾಂ।<br />
ಆತ್ಮನ; ಪ್ರತಿಕೂಲಾನಿ ಪರೇಷಾಂ ನ ಸಮಾಚರೇತ್॥<sup><a epub:type="noteref" href="999-aside.xhtml#id-">48</a></sup> </p>
<p class="quote-author">ಪಂಚತಂತ್ರ ಕಾಕ-ಉಲೂಕೀಯ 102</p>
<p class="verse">ಇಲ್ಲಿ ಕೇಳಿರಿ ಜನರೆ, ಇದೆ ಎಲ್ಲ ಧರ್ಮದ ಸಾರ;</p>
<p>ಕೇಳಿ, ನಿಮ್ಮ ನಡೆ ನುಡಿಗಳಲಿದನು ಅಳವಡಿಸಿಕೊಳ್ಳಿ.</p>
<p>ನಿಮಗೇ ಹೀಗಾಗುವುದೇನೂ ಬೇಡ, ಅದು ಸಲ್ಲದೆನಿಸಿದರೆ</p>
<p>ಬೇರೆಯವರ ಬಳಿಯೂ ಆ ರೀತಿ ನೀವು ನಡೆಯ ಬೇಡಿ!</p>
<p> 48.ಬೇರೆಯವರು ನಿನ್ನನ್ನು ಹೇಗೆ ನಡೆಸಿಕೊಳ್ಳಬೇಕು ಎಂದು ಬಯಸುತ್ತೀಯೋ, ನೀನೂ ಸಹ ಅವರ ಬಗ್ಗೆ ಆ ರೀತಿ ನಡೆದುಕೊ- ಎಂದ ಯೇಸು. (<em>ಬೈಬಲ್</em>, ಲ್ಯೂಕ್ 6:31) 
</p>
<p> <em> </em><em>ಅಥರ್ವವೇದ</em>ದಲ್ಲಿ ಸೌಹಾರ್ದತೆಯ ಬಗ್ಗೆ ಒಂದು ಮಾತು ಇದೆ: ಒಡಹುಟ್ಟಿ ದವರು ಪರಸ್ಪರ ದ್ವೇಷಿಸುವುದು ಬೇಡ, ಎಲ್ಲರನ್ನೂ ಸಮಭಾವದಿಂದ ನೋಡಿಕೊಳ್ಳಿ ಯಾವಾಗಲೂ ಸವಿಮಾತನ್ನೇ ಆಡಿ (<em>ಮಾ ಭ್ರಾತಾ ಭ್ರಾತರಂ ದ್ವಿಷನ್, ಮಾ ಸ್ವಸಾರಂ ಉತ ಸ್ವಸಾ। ಸಮ್ಯಂ ಚ ಸವ್ರತಾ ಭೂತ್ವಾ ವಾಚಂ ವದತ ಭದ್ರಯಾ॥3:30:3॥</em>)</p>
<p> ಸೀತೆ ಆಂಜನೇಯನಿಗೆ ಹೇಳಿದ ಹಿತವಚನ ವೊಂದಿದೆ. ಸಂದರ್ಭ: ಯುದ್ಧದಲ್ಲಿ ರಾವಣನ ವಧೆ ಆಗಿದೆ. ಶ್ರೀರಾಮ ಕಳಿಸಿದ ಈ ಶುಭ ಸಂದೇಶವನ್ನು ಹೊತ್ತು ಹನುಮಂತನು ಅಶೋಕವನದಲ್ಲಿದ್ದ ಸೀತೆಯ ಬಳಿ ಬಂದಿದ್ದಾನೆ. ಈ ಅಶೋಕ ವನದಲ್ಲಿ ವಿನಾಕಾರಣ ನಿಮಗೆ ಅತೀವ ತೊಂದರೆ ಕೊಡುತ್ತಿದ್ದ ರಾವಣನ ಕಡೆಯ ರಾಕ್ಷಸಿಯರಿಗೆಲ್ಲ ತಕ್ಕ ಶಾಸ್ತಿ ಮಾಡಿಬಿಡಲೇ?- ಎಂದು ಹನುಮಂತ ಸೀತೆಯನ್ನು ಕೇಳುತ್ತಿದ್ದಾನೆ. ಆಗ ಸೀತೆ ಹೇಳುತ್ತಾಳೆ:<em>ಬೇಡ, ಹಾಗೆ ಅವರನ್ನು ಹಿಂಸಿಸುವುದು ಬೇಡ. ತಪ್ಪು ಮಾಡದವರು ಲೋಕದಲ್ಲಿ ಯಾರಿದ್ದಾರೆ, ಹೇಳು. ಅಂಥವರ ಮೇಲೂ ದಯೆ ತೋರಬೇಕು ಕಣಪ್ಪ!</em>- 
ಎಂದು.<em>(ಪಾಪಾನಾಂ ವಾ ಶುಭನಾಂ ವಾ ವಧಾರ್ಹಾಣಾಂ, ಪ್ಲವಂಗಮ। ಕಾರ್ಯಂ ಕರುಣಂ ಆರ್ಯೇಣ, ನ ಕಶ್ಚಿನ್ ನ ಅಪರಾಧ್ಯತಿ॥ -ವಾಲ್ಮೀಕಿ ರಾಮಾಯಣ 6:116:43॥)</em> </p>
<p> ಶಿಕ್ಷಿಸುವುದಾದರೆ, ಯಾವ ತಪ್ಪನ್ನೂ ಮಾಡಿರದವರು ಮೊದಲ ಕಲ್ಲನ್ನು ಎಸೆದು ಆರೋಪಿಯನ್ನು ಹೊಡೆಯಲಿ- ಎನ್ನುತ್ತಾನೆ ಯೇಸು. (<em>ಬೈಬಲ್,</em>ಜಾನ್ 8:7)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">50 :: ಮರೆಯುವರೆ ಉಪಕಾರವನು<strong></h1>
<p>ಪ್ರಥಮ ವಯಸಿ ಪೀತಂ ತೋಯಂ ಅಲ್ಪಂ ಸ್ಮರನ್ತಃ,</p>
<p>ಶಿರಸಿ ನಿಹಿತ ಭಾರಾ ನಾರಿಕೇಳಾ ನರಾಣಾಮ್।</p>
<p>ದದತಿ ಜಲಂ ಅನಲ್ಪಂ ಆಸ್ವಾದಂ ಆಜೀವಿತಾನ್ತಂ,</p>
<p>ನ ಹಿ ಕೃತಂ ಉಪಕಾರಂ ಸಾಧವೋ ವಿಸ್ಮರನ್ತಿ॥<sup><a epub:type="noteref" href="999-aside.xhtml#id-">50</a></sup> </p>
</strong>
<p class="quote-author">ವಿಕ್ರಮ ಚರಿತ 91</p>
<p class="verse">ಎಳೆಯತನದಲಿ ಕುಡಿದ ನೀರನನವರತ ನೆನೆಯುತ ಮತ್ತೆ,</p>
<p>ತಲೆಯಲದ ಹೊತ್ತು ತೆಂಗು ಬಾನೆತ್ತರಕೇರಿದರು ತಾನು,</p>
<p>ಇರುವರೆಗೆ ಕೊಡುತಲಿದೆ ಕೊಡ ಕೊಡ ತುಂಬಿ ಸವಿಜಲವ-</p>
<p>ಇನಿತಾದರೇನು ಪಡೆದ ನೆರವ ಸಜ್ಜನರು ಮರೆವರೇನು?</p>
<p> 50.<em>ಸುರಭಾ</em>51:20. ಉಪಕಾರಸ್ಮರಣೆಯನ್ನ ಶಿರಸಾ ವಹಿಸಿ, ತಲೆಯ ಮೇಲೆ ಹೊತ್ತು ಗೌರವ ಪೂರ್ವಕವಾಗಿ ನಡೆಸಿಕೊಡುತ್ತೇವೆ- ಎನ್ನುವ ಮಾತು ಆಲಂಕಾರಿಕವಾಗಿ ಹೇಳುವ ಬಣ್ಣದ ಮಾತು.<em>ವೇಳೆಯೊಳ್ ಆರ್ತಗ್ರ್ಗೆ ಮುದಂ। ದಾಳುತ್ತ್ ಉಪಕೃತಿಯನ್ ಎಸಗೆ ಸಫಲಂ ಅದಕ್ಕುಂ॥ ತಾಳೊಳ್ ಪೊಯ್ದಾನೀರಂ। ತಾಳುತೆ ತಲೆಯಲ್ಲಿ ತೆಂಗು ಮಗು¿ô್ದೀಯದೆ ಪೇ¿õï॥1॥</em>ಎನ್ನುತ್ತದೆ<em>ನೀತಿಮಂಜರಿ.</em></p>
<p> ಕಾಯಿ ಹಣ್ಣು ಬಿಟ್ಟ ಮರಗಿಡಗಳು ಜಗ್ಗಿ ಬಗ್ಗಿರುತ್ತವೆ. ನೀರು ತುಂಬಿದ ಕಾರ್ಮೋಡಗಳು ಅಬ್ಬರವಿಲ್ಲದೆ ಮೆಲ್ಲಮೆಲ್ಲನೆ ತೇಲಾಡುತ್ತವೆ. ಸಮೃದ್ಧಿಯುಳ್ಳ ಸತ್ಪುರುಷರು ಸರಳರಾಗಿಯೇ ಇರುತ್ತಾರೆ. ಪರೋಪಕಾರಿಗಳ ಸ್ವಭಾವವೇ ಅಂತಹುದು.<em>(ಭವನ್ತಿ ನಮ್ರಾಃ ತರವಃ ಫಲೋದ್ಗಮೈಃ। ನವಾಂಬುಭಿಃ ಭೂರಿ ವಿಲಂಬಿನೋ ಘನಾಃ। ಅನುದ್ಧತಾಃ ಸತ್ಪುರುಷಾಃ ಸಮೃದ್ಧಿಭಿಃ। ಸ್ವಭಾವ ಏವೈಷ ಪರೋಪಕಾರಿಣಾಂ॥- ಭರ್ತೃಹರಿ ನೀತಿಶತಕ 62; ಸುರಭಾ 75:11)</em> </p>
<p> ಮರಗಳು ಕಾಯಿ ಹಣ್ಣು ಬಿಡುವುದು ಬೇರೊಬ್ಬರ ಉಪಯೋಗಕ್ಕಾಗಿ. ನದಿಗಳು ಹರಿಯುವುದು ಬೇರೊಬ್ಬರ ಕೊಳೆ ತೊಳೆಯುವುದಕ್ಕಾಗಿ. ಹಸುಕರುಗಳು ಹಾಲನ್ನು ಕರೆಯುವುದು ಸಾಕಿದವರ ಪೋಷಣೆಗಾಗಿ- ಹೀಗೆ ಸಜ್ಜನರ ಬಾಳೆಲ್ಲ ಇನ್ನೊಬ್ಬ ರಿಗಾಗಿಯೇ ಮೀಸಲು.<em>(ಪರೋಪಕಾರಾಯ ಫಲನ್ತಿ ವೃಕ್ಷಾಃ। ಪರೋಪಕಾರಾಯ ವಹನ್ತಿ ನದ್ಯಃ। ಪರೋಪಕಾರಾಯ ದುಹನ್ತಿ ಗಾವಃ। ಪರೋಪಕಾರಂ ಇದಂ ಶರೀರಮ್॥)</em>-<em>ವಿಕ್ರಮ ಚರಿತೆ</em>66;<em>ಸುರಭಾ</em>75:10</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">51 :: ನೀನಿಚ್ಛಿಸಿದಂತೆ ನನ್ನ ಬಾಳು</h1>
<p class="verse">ಯದ್ ಯದ್ ಕರ್ಮಂ ಅಭೀಪ್ಸಿತಂ ತು<br />
ಅಕರವಂ ಸರ್ವಂ ಹಿ ತ್ವಯಾ ಏವ ಇಚ್ಛಯಾ;<br />
ಮನ್ಯೇ ಸಾಧಿತ ಧ್ಯೇಯಂ ಅಖಿಲಂ<br />
ತ್ವತ್ ಪ್ರಸಾದ ಕೃಪಯಾ ಧಿಯಾ-<br />
ಅನುಗ್ರಹಿತೋಽಸ್ಮಿ, ಹೇ ಭಗವನ್,<br />
ಕೃತಜ್ಞತಾಂ ಮಾಂ ಸ್ವೀಕುರು॥<sup><a epub:type="noteref" href="999-aside.xhtml#id-">51</a></sup>  <em>-ಹರಿಹರೇಶ್ವರ</em></p>
<p>ನಾನೇನ ಬಯಸಿದೆನೋ ಅದನೆಲ್ಲ ಮಾಡಿದೆನೆ?</p>
<p>ಇಲ್ಲ, ನೀನಿಚ್ಛಿಸಿದಂತೆ ಕುಣಿದು, ಮೆರೆದೆ;</p>
<p>ಏನೆಲ್ಲ ಸಾಧಿಸಿದೆ, ಅದು ಅಲ್ಪವಿರಬಹುದು-</p>
<p>ಅದು ನಿನ್ನ ಕರುಣೆ ಪ್ರಸಾದ; ಹೆಮ್ಮೆ ನನಗೆ.</p>
<p>ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,</p>
<p>ನನ್ನ ನೆನಕೆಗಳನ್ನು ಸ್ವೀಕರಿಸಿದೋ!</p>
<p> 51.ತೇನ ವಿನಾ ತೃಣಂ ಅಪಿ ನ ಚಲತಿ; ನಿಮಿತ್ತಮಾತ್ರಂ ಭವ, ಸವ್ಯಸಾಚಿನ್; ಅಹಂ ಕರೋಮಿ ಇತಿ ವೃಥಾ ಅಭಿಮಾನಃ; ನಾ ಅಹಂ ಕರ್ತಾ, ಹರಿರ್ ಕರ್ತಾ-ಈ ಮಾತುಗಳೆಲ್ಲ ಅರ್ಥಗರ್ಭಿತವಾದವು. ಇವೇನೇ ಮೇಲಿನ ನನ್ನ ಪದ್ಯಕ್ಕೆ ಸ್ಫೂರ್ತಿ.</p>
<p> ಇದನ್ನೂ ನೋಡಿ:</p>
<p> ಕೃಪೆಯ ನೋಟವ ಬೀರಿ, ಒಳಗು ಹೊರಗಿನ ಇರುಳ</p>
<p> ಕತ್ತರಿಸಿ ತೋರಿದೆ ಬೆಳಕ ತುಂಬಿ ಹೃದಯ,</p>
<p> ಕಡು ಬಿಸಿಲ ಹಾದಿಯಲಿ ನೀಡಿ ಕ್ಷೇಮದ ನೆರಳ;</p>
<p> ಇರಲಿ ದಯೆ ಸಂಪತ್ತೆನಗೆ ಧೃತಿಯ ಮತಿಯ.</p>
<p> ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,</p>
<p> ನನ್ನ ಅಭಿವಾದನೆಗಳನು ಸ್ವೀಕರಿಸಿದೋ!</p>
<p> <em>(ತ್ವದ್ ಅನುಗ್ರಹ -ಕೃಪಾ -ಕಟಾಕ್ಷಂ ಏವ, ಇತ್ಥಂ ಕ್ಲೇಷ -ತ್ರಯಾಪಹಾರೀ ಅಭೂತ್ ಅರ್ಜಿತೋಽಸ್ಮಿ ತವ ಆಶಿಶಾ ಧೀ-ಧೃತಿಂ, ಅನಿಷಂ ಆರೋಗ್ಯ- ಬಹುಸಂಪದಾಮ್ ಅನುಗ್ರಹಿತೋಽಸ್ಮಿ, ಹೇ ಭಗವನ್, ಕೃತಜ್ಞತಾಂ ಮಾಂ ಸ್ವೀಕುರು)-</em>ಶಿಕಾರಿಪುರ ಹರಿಹರೇಶ್ವರ,<em>ಗೀತಗುಚ್ಛ 3)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">52 :: ಮೌಲ್ಯಾಧಾರಿತ ಬದುಕಿನ ಬಯಕೆ</h1>
<p class="verse">ಇಚ್ಛಾ ಜ್ಞಾನ ಕ್ರಿಯಾ ಶಕ್ತಿಂ ಅಮಲಂ<br />
ಅದದಾಃ ತ್ವಂ ಮೇಧಾಂ, ಯತ್ನತೋ<br />
ಮೌಲ್ಯಾಧಾರಿತ ಜೀವನಂ ಯಾಮಿ ಅಹಂ,<br />
ಅನುಭಾವ್ಯ ನಿಶ್ರೇಯಸಂ ಸಂಪ್ರತಿ<br />
ಅನುಗ್ರಹಿತೋಽಸ್ಮಿ, ಹೇ ಭಗವನ್,<br />
ಕೃತಜ್ಞತಾಂ ಮಾಂ ಸ್ವೀಕುರು॥<sup><a epub:type="noteref" href="999-aside.xhtml#id-">52</a></sup>  <em>-ಹರಿಹರೇಶ್ವರ</em></strong><em> </em></p>
<p>ಇಚ್ಛಾ ಜ್ಞಾನ ಕ್ರಿಯೆಯ ಮೂರೂ ಶಕ್ತಿಗಳೊಡನೆ</p>
<p>ನಾ ಬೆಳೆದೆ- ನೀನವನಿತ್ತು ಕೈ ಹಿಡಿದು ನಡೆಸೆ;</p>
<p>ಮೌಲ್ಯಾಧಾರಿತ ಬದುಕ ಬಾಳಲಾಶಿಸಿ ಇಟ್ಟ</p>
<p>ಹೆಜ್ಜೆಗಳ ಒಜ್ಜೆಗಳೋ ಬಿಡುಗಡೆಯ ಕಡೆಗೆ.</p>
<p>ಅನುಗ್ರಹಿಸಿ ಕಾಯ್ದೆಯೈ, ಓ ದೇವ, ಮಾದೇವ,</p>
<p>ನನ್ನ ಕೃತಜ್ಞತೆಗಳನು ಸ್ವೀಕರಿಸಿದೋ! ॥5॥</p>
<p> 52.ಪ್ರತಿಯೊಬ್ಬನ ಸಾಮಥ್ರ್ಯ ಮೂರು ಬಗೆಯದು: ಇಚ್ಛಾಶಕ್ತಿ, ಜ್ಞಾನಶಕ್ತಿ ಮತ್ತು ಕ್ರಿಯಾಶಕ್ತಿ. ಬಯಸುವುದು, ಕನಸು ಕಾಣುವುದು; ಅದರ ಬಗ್ಗೆ ತಿಳಿವಳಿಕೆ, ಆಗು-ಹೋಗುಗಳ ಅರಿವು; ಮತ್ತು ಆಕಾಂಕ್ಷೆಗಳನ್ನ ಕೈಗೂಡಿಸಿಕೊಳ್ಳಲು ನಡೆಸಬೇಕಾದ ಕೆಲಸಗಳ ಕಾರ್ಯವೈಖರಿ- ಇವೇ ಈ ಮೂರು ಶಕ್ತಿಗಳ ಲಕ್ಷಣಗಳು.</p>
<p> ಕೆಲವು ನಾನೇ ಎಡವಿ, ಮೈ ಮರೆತು ನಡೆದದ್ದು;</p>
<p> ಉಳಿದವೋ ಎದುರಾದ ಎಡರು ತೊಡರು.</p>
<p> ಏನು ಏಕೆ ಹೀಗೆ ನನಗೇನು ತಿಳಿಯುವುದೋ-</p>
<p> ಎಲ್ಲ ನೀ ಬಲ್ಲೆ, ಹಾಲಲ್ಲೋ ನೀರಲ್ಲೋ ಅದ್ದು.</p>
<p> ಅನುಗ್ರಹಿಸಿ ಕಾಯ್ದೆಯೈ ಓ ದೇವ, ಮಾದೇವ,</p>
<p> ನನ್ನ ವಂದನೆಗಳನು ಸ್ವೀಕರಿಸಿದೋ! ॥2॥</p>
<p> <em>(ಕೇಚಿತ್ ಸ್ವೀಯಂ ಕೃತಾಪರಾಧ ಫಲಂ, ಈಶತ್ ನೂನಂ ಸಪದಿ ಆನೀತವಾನ್,</em></p>
<p> <em>ಕಿಂ ಕಿಂ ಇತಿ ಸರ್ವಜ್ಞ ಜ್ಞಾತುಂ ಸತತಂ ಜಾತು ಅಹಂ ವೈ ಶಕ್ನೋಮಿ ನ? ಅನುಗ್ರಹಿತೋಽಸ್ಮಿ, ಹೇ ಭಗವನ್, ಕೃತಜ್ಞತಾಂ ಮಾಂ ಸ್ವೀಕುರು॥ -</em>ಶಿಕಾರಿಪುರ ಹರಿಹರೇಶ್ವರ,<em>ಗೀತಗುಚ್ಛ 36)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">53 :: ಎತ್ತಿದನು ಹತ್ತಾವತಾರಗಳ!<strong> </strong></h1>
<p class="verse"> 
ಸೃಷ್ಟ್ವಾ ಪುರಾಣೇ ವಿವಿಧಾನಿ ಅಜಯಾತ್ಮಶಕ್ತ್ಯಾ</p>
<p> ವೃಕ್ಷಾನ್ ಸರೀಸೃಪ ಪಶೂನ್ ಖಗ-ದಂಶ-ಮತ್ಸ್ಯಾನ್</p>
<p> ತೈಃ ತೈಃ ಅತುಷ್ಟ ಹೃದಯಃ, ಮನುಜಂ ವಿಧಾಯ,</p>
<p> ಬ್ರಹ್ಮ ಅವಬೋಧ ಧಿಷಣಂ, ಮುದಂ ಆಪ ದೇವಃ॥<sup><a epub:type="noteref" href="999-aside.xhtml#id-">53</a></sup> </p>
<p class="quote-author">ಭಾಗವತ</p>
<p class="verse">ಹಲವು ಬಗೆಯ ಮನೆಗಳನವ ತಾನಿರಲು ನಿರ್ಮಿಸಿಕೊಂಡ-</p>
<p>ಖನಿಜ, ಗಿಡ, ಮರ, ಮೀನು, ಹುಳು, ಹಾವು, ಹಕ್ಕಿ,</p>
<p>ಏನೇನೋ ಪ್ರಾಣಿಗಳು; ಆದರೂ, ದೊರಕದೆ ಸಾಕಷ್ಟು ತೃಪ್ತಿ-</p>
<p>ಸೃಜಿಸಿದನಾಗ ಮಾನವನ; ಹರಿಯಿತು ಆನಂದ ಉಕ್ಕಿ.</p>
<p> 53. ನಾವು ಬೆಳಿಗ್ಗೆ ಎದ್ದೊಡನೆ ಕಮಲಾಕಾಂತ, ಗರುಡಧ್ವಜ, ಗೋವಿಂದನನ್ನು<em>ಏಳು</em>\'ಎಂದು ಹೇಳಿ,<em>ತ್ರೈಲೋಕ್ಯಂ ಮಂಗಳಂ ಕುರು</em>"ಎಂದು ಎಬ್ಬಿಸುತ್ತೀವಲ್ಲ ಆ ಮೂರು ಲೋಕಗಳು ಯಾವುವು? ಈ ಭೂಮಿಯೊಂದು ಲೋಕ, ಭೂಮಿಯಿಂದ ಮೇಲೆ ಅಂತರಿಕ್ಷ ಎಂದು ಯಾವುದನ್ನು ಆಕಾಶದ ಆ ತುತ್ತ ತುದಿಯವರೆಗೂ ವಿಸ್ತರಿಸಿ ಊಹಿಸುತ್ತೇವಲ್ಲ ಆ ಮೇಲಿನ ಇನ್ನೊಂದು ಲೋಕ, ಮತ್ತು ಈ ಭೂಮಿಯ ಕೆಳಗೆ, ಅಲ್ಲ ಒಳಗೆ, ಇರುವ ಎಲ್ಲ ನೀರು, ಅಲ್ಲಿನ ಜಲಚರಗಳು, ಹುಳ, ಹುಪ್ಪಟೆ, ದ್ರಾವಣ, ಕಲ್ಲು ಮಣ್ಣು, ಖನಿಜ, ಗಾಳಿ, ಶಾಖ -ಹೀಗೆ ಮತ್ತೊಂದು ಲೋಕ. ಈ ರೀತಿ ಸ್ವರ್ಗ ಮತ್ರ್ಯ ಪಾತಾಳಗಳಿಗೆ ಅರ್ಥವಿಶ್ಲೇಷಣೆಯನ್ನ ಆಧುನೀಕರಿಸಬಹುದು. (ಎಷ್ಟಾದರೂ ಒಂದು ಭಾಷೆಯ ಪದಗಳು ಕೇವಲ ಸಂಕೇತಗಳೇ ಅಲ್ಲವೆ?) ದೇವರೇ ಅಲ್ಲೆಲ್ಲ ಹುದುಗಿದ್ದಾನೆ. ಇದೇ ಇಲ್ಲಿನ ಭಾವ.</p>
<p> ಇತ್ತೀಚೆಗೆ ಅಂತರ್ಜಾಲದಲ್ಲಿ ಬಂದ ಅನಾಮಕ ಕವಿಯ ಉದ್ಗಾರದ ವಿಸ್ತೃತ ಕನ್ನಡ ರೂಪ ಹೀಗಿದೆ (<em>ಮನುಷ್ಯ ಮಾತ್ರ ಚಿಂತಿಸಬಲ</em>್ಲ ಎಂಬುದಿಲ್ಲಿ ಮುಖ್ಯ):</p>
<p> ಮಲಗಿದ್ದೆ ನೆಲದೊಳು ಹುದುಗಿ, ಕುಳಿತಿದ್ದೆ ಅಡಗಿ ಖನಿಜಗಳಲ್ಲಿ;</p>
<p> ಎಚ್ಚೆತ್ತೆ, ಎದ್ದೆ, ಬಿದ್ದ ಇದ್ದಲ್ಲೇ ನೀನು ಸಸಿ ಗಿಡ ಬಳ್ಳಿ ಮರಗಳಲ್ಲಿ;</p>
<p> ಸರಿದಾಡಿ, ಹರಿದಾಡಿ, ತೆವಳಿ, ಕುಪ್ಪಳಿಸಿ, ಕ್ರಿಮಿ ಕೀಟ ಜಂತುವಾದೆ;</p>
<p> ಹಾರಾಡಿ ಖಗವಾದೆ, ಓಡಾಡಿ ಮೃಗವಾದೆ, ನೆರೆದೆ ಮೆರೆದೆ</p>
<p> -ಕೊನೆಗೆ, ಕೊನೆ ಕೊನೆಗೆ, ಚಿಂತಿಸತೊಡಗಿ ನೀ ಮನುಷ್ಯನಾದೆ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">54 :: ಬೇರೆ ಯಾರೇತಕೆ ಬೇಕು ಆಸನವನೇರಲಿಕೆ</h1>
<p class="verse">ನ ಅಭಿಷೇಕೋ ನ ಸಂಸ್ಕಾರಃ ಸಿಂಹಸ್ಯ ಕ್ರಿಯತೇ ವನೇ।<br />
ವಿಕ್ರಮ-ಅರ್ಜಿತ-ಸತ್ತ್ವಸ್ಯ ಸ್ವಯಂ ಏವ ಮೃಗೇಂದ್ರತಾ॥<sup><a epub:type="noteref" href="999-aside.xhtml#id-">54</a></sup> </p>
<p class="quote-author">ಹಿತೋಪದೇಶ, ಸುಹೃದ್‍ಭೇದ 16</p>
<p class="verse">ಬೇರೆ ಯಾರೋ ಅವಗೆ ಪಟ್ಟಕಟ್ಟಿದ್ದಲ್ಲ;</p>
<p>ಇನ್ನು ಯಾರೋ ಬೇರೆ ಕಿರೀಟವಿಟ್ಟಿದ್ದಲ್ಲ;</p>
<p>ತನ್ನ ತೋಳ್ಬಲದಿಂದ ತಾನೇ ಆಗಿಲ್ಲವೇನಯ್ಯ</p>
<p>ಸಿಂಹ ಕಾಡಿನ ರಾಜ, ಭೀಮಸಾಹಸತೇಜ?</p>
<p>ಬೇರೆ ಯಾರೇತಕೆ ಬೇಕು ಆಸನವನೇರಲಿಕೆ?</p>
<p>ಹೆಪ್ಪುಗಟ್ಟಿದೆ ಕಸುವು, ಎದೆಗಾರಿಕೆಯ ಬೀಜ!</p>
<p> 54.<em>ಗರುಡಪುರಾಣ</em>ದಲ್ಲೂ ಇದೇ ಪಾಠ ಇದೆ. ಪಾಠಾಂತರದಲ್ಲಿ<em>ವನೇ</em>ಬದಲು<em>ಮೃಗೈಃ</em>(ಅಂದರೆ ಪ್ರಾಣಿಗಳಿಂದ),<em>ವಿಕ್ರಮ ಆರ್ಜಿತ ಸತ್ತ್ವಸ್ಯ</em>ಬದಲು<em>ವಿಕ್ರಮಾರ್ಜಿತ ವಿತ್ತಸ್ಯ</em>(ವಿತ್ತಸ್ಯ ಎಂದರೆ ಸಂಪತ್ತಿನಿಂದ)- ಎಂದಿದೆ.<em>ಸುರಭಾ</em>229:7;<em>ಶೌನಕನೀತಿ</em>115 ರಲ್ಲೂ ಇದೆ. ಸಿಂಹಕ್ಕೂ ಸಿಂಹ ಸಮಾನರಾದ ಪುರುಷ ಕಂಠೀರವರಿಗೂ ತಮ್ಮ ಪರಾಕ್ರಮದಲ್ಲೇ ಅಚಲ ನಂಬಿಕೆ; ಅವರಿಗೆ ಯಾರ ಅಂಜಿಕೆಯೂ ಇಲ್ಲ.<em>(ನ ಹಿ ಸ್ವವೀರ್ಯ ಗುಪ್ತಾನಾಂ ಭೀತಿಃ ಕೇಸರಿಣಾಂ ಇವ॥- ಎನ್ನುತ್ತದೆ ಕ್ಷತ್ರ ಚೂಡಾಮಣಿ).</em>ಹಸಿದರೂ ಹುಲಿ ಹುಲ್ಲ ತಿನ್ನದು!<em> </em></p>
<p> ಆಹಾರ ಬೇಕೆಂದರೆ ಬೇಟೆಯಾಡಲೇ ಬೇಕು; ಮುದುಡಿ ಮಲಗಿದಾಗ ಮುದಿಸಿಂಹದ ಬಾಯೊಳಗೆ ತಾನಾಗಿಯೇ ಪ್ರಾಣಿಗಳು ಆಹಾರವಾಗಿ ಹೋಗಿ ಬೀಳುತ್ತವೆಯೇನು?<em>(ಉದ್ಯಮೇನ ಹಿ ಸಿದ್ಧ್ಯನ್ತಿ, ಕಾರ್ಯಾಣಿ ನ ಮನೋರಥೈಃ ನ ಹಿ ಸುಪ್ತಸ್ಯ ಸಿಂಹಸ್ಯ ಪ್ರವಿಶನ್ತಿ ಮುಖೇ ಮೃಗಾಃ॥-ಪಂಚತಂತ್ರ 2:138; ಸುರಭಾ 82:3)</em>ಎನ್ನುವ ಲೋಕೋಕ್ತಿ ಒಂದಿದೆ. ಅದೇ ರೀತಿ, ತನ್ನ ಕಡುವೈರಿಯಾದ ಆನೆಯ ನೆತ್ತಿಯನ್ನ ಹತ್ತಿ ಬಗೆಯುವ ಪ್ರವೃತ್ತಿಯ ಸಿಂಹವು ಹೆದರಿ ಬೆಟ್ಟದ ಗುಹೆಯಲ್ಲಿ ಅಡಗಿರುವುದುಂಟೇ?<em>(ನ ಸಿಂಹೋ ಗಜಾಸ್ಕಂದೀ ಭಯಾದ್ ಗಿರಿ ಗುಹಾಶ್ರಯಃ॥- ರಘುವಂಶ-17:52)</em>ಎನ್ನುವ ಪ್ರಶ್ನೆಯೂ ಇದೆ.</p>
<p> ಶ್ರದ್ಧೆಯಿಂದ ಕೆಲಸ ಮಾಡಿದರೆ ಭೂಮಂಡಲವನ್ನೇ ಗೆದ್ದುಬಿಡಬಹುದು ಎನ್ನುತ್ತದೆ ಋಗ್ವೇದ<em>(ಶ್ರದ್ಧಯಾ ವಿಂದತೇ ವಸು॥10:151:4॥)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">55 :: ಮಳೆ ಬಂದರೂ ಮೂಡದಿರಬಹುದು ಕಾಮನ ಬಿಲ್ಲು</h1>
<p class="verse">ಉದ್ಯೋಗಿನಂ ಪುರುಷಸಿಂಹಂ ಉಪೈತಿ ಲಕ್ಷ್ಮೀಃ,<br />
<em>ದೈವಂ ನ ದೇಯಂ</em>ಇತಿ ಕಾಪುರುಷಾಃ ವದನ್ತಿ।<br />
ದೈವಂ ನಿಹತ್ಯ, ಕುರು ಪೌರುಷಂ ಆತ್ಮಶಕ್ತ್ಯಾ-<br />
ಯತ್ನೇ ಕೃತೇ ಯದಿ ನ ಸಿದ್ಧ್ಯತಿ, ಕೋಽತ್ರ ದೋಷಃ?<sup>55</sup></p>
<p class="quote-author">ಹಿತೋಪದೇಶ 1:22</p>
<p>ಅರಸಿ ತಾ ಬಂದಾಳು ಸಿರಿಯರಸಿ, ಕೆಲಸಗಾರನ ಬಲು ಗಟ್ಟಿಗನ;</p>
<p><em>\'ದೈವ ಮೋಸವೆಸಗಿತು\'</em>- ಬಿಸುಗೈಯುವುದು ಹೇಡಿ ಮನಸು;</p>
<p>ಬಿಡು ವಿಧಿಯ ಹುಸಿಮಾತ, ತೊಡು, ತೋರು ಎದೆಗಾರಿಕೆಯ;</p>
<p>ಸಿದ್ಧಿಸದೆ ಹೋಯಿತೆ? ಪಟ್ಟ ಪ್ರಯತ್ನದಲೆ ತಣಿದು ಸುಖಿಸು!</p>
<p> 55.<em>ಘಟಕರ್ಪರ ಕಾವ್ಯ</em>13;<em>ಪಂಚತಂತ್ರ ಮಿತ್ರಭೇದ</em>365,<em>ಸುರಭಾ</em>83:20</p>
<p> ಭಟ್ಟನಾರಾಯಣ (ಕ್ರಿ. ಶ. 8ನೇ ಶತಮಾನ) ತನ್ನ<em>ವೇಣಿಸಂಹಾರ</em>ದಲ್ಲಿ, ಹುಟ್ಟು ನಮ್ಮ ಕೈಯಲ್ಲಿ ಇಲ್ಲ. ಅದು ದೈವಾಯತ್ತ; ಆದರೆ ಪೌರುಷ ಹಾಗಲ್ಲ, ಅದು ನಮ್ಮ ಸ್ವಂತ ಸ್ವತ್ತು<em>(ದೈವಾಯತ್ತಂ ಕುಲೇ ಜನ್ಮ, ಮದಾಯತ್ತಂ ತು ಪೌರುಷಂ॥)</em>-ಎನ್ನುತ್ತಾನೆ.<em>ಯತ್ನೇ ಕೃತೇ ಯದಿ ನ ಸಿದ್ಧ್ಯತಿ, ಕೋಽತ್ರ ದೋಷಃ?-</em>ಎಂದು ಪ್ರಾರಂಭವಾಗುವ<em>ಅವಿಮಾರಕ</em>ನ ಪದ್ಯ (3:12) ವೊಂದಿದೆ.</p>
<p> ಬದುಕಿಗೆ ಯಾರು ನಾಯಕರು? ವಿಧಿಯೋ, ಪೌರುಷವೋ, ಧರ್ಮವೋ, ಆಂಧಬಲವೋ ಅಥವಾ ಈ ನಾಲ್ಕು ಅಂಶಗಳ ಹಿತಮಿತ ಮಿಶ್ರಣವೋ? ನಮ್ಮ ಬಾಳಿನಲ್ಲಿ ಎದುರಿಸುವ ಅದಿಗುದಿಗಳಿಗೆ, ವ್ಯವಸ್ಥೆಯಲ್ಲಿನ ಅವ್ಯವಸ್ಥೆಗಳಿಗೆ ಏನು ಕಾರಣ? -ಎಂದು ಪ್ರಶ್ನಿಸುತ್ತದೆ<em>ಮಂಕುತಿಮ್ಮನ ಕಗ್ಗ.</em> </p>
<p> ವಿಧಿ ಬರೆದುದಾಗಲಿ ಎಂದುಕೊಳ್ಳುತ್ತ ಪೌರುಷವಿಲ್ಲದೆ ಬಾಳುವವರ ಗತಿ ಹೇಗಿರುತ್ತದೆ? ದೊಡ್ಡ ದೊಡ್ಡ ಮನೆಗಳ ಮುಂಭಾಗದಲ್ಲಿ ಅಲಂಕಾರಕ್ಕೆ ಸಿಂಹದ ಪ್ರತಿಮೆಗಳು ಇರುತ್ತವೆಯಲ್ಲ ಹಾಗೆ, ಇವರು ನೋಡಲಿಕ್ಕೆ ಮಾತ್ರ ಭಯಂಕರರು. ತಲೆಯ ಮೇಲೆ ಕಾಗೆಗಳು ಬಂದು ಕುಳಿತು ಕುಕ್ಕಿದರೂ ಓಡಿಸುವ ಚೈತನ್ಯ ಇರುವುದಿಲ್ಲ, ಇವರಿಗೆ.<em>(ವಿಹಾಯ ಪೌರುಷಂ ಯೋ ಹಿ ದೈವಂ ಏವ ಅವಲಂಬತೇ। ಪ್ರಾಸಾದ ಸಿಂಹವತ್ ತಸ್ಯ ಮೂಧ್ರ್ನಿ ತಿಷ್ಠನ್ತಿ ವಾಯಸಾಃ॥ -ಸೋಮದೇವ, ಯಶಸ್ತಿಲಕ ಚಂಪೂ 3:50)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">56 :: ಬರೀ ಮಂತ್ರಿಸಿದರೆ ಮಾವಿನಕಾಯಿ ಉದುರದು</h1>
<p class="verse">ಯೇಷಾಂ ಬಾಹುಬಲಂ ನಾಸ್ತಿ,<br />
ಯೇಷಾಂ ನಾಸ್ತಿ ಮನೋಬಲಮ್।<br />
ತೇಷಾಂ ಚಂದ್ರಬಲಂ ಏವ,<br />
ಕಿಂ ಕುರ್ಯಾದ್ ಅಂಬರಸ್ಥಿತಮ್॥<sup><a epub:type="noteref" href="999-aside.xhtml#id-">56</a></sup> </p>
<p class="quote-author">ಸೋಮದೇವ (ಕಾಲ 959), ಯಶಸ್ತಿಲಕ ಚಂಪೂ 3:54</p>
<p class="verse">ಬಾಹುಬಲವಿಲ್ಲದಗೆ, ಗಟ್ಟಿಮನಸೇ ಇಲ್ಲದ ಜಡಗೆ,</p>
<p>ಏನೂ ಮಾಡದೆ ನಿಟ್ಟುಸಿರ ಬಿಡುತ ಕಾಲ ತಳ್ಳುವವಗೆ,</p>
<p>ಹೇಳಿ-<em>\'ಕೊರಗದಿರು, ತೆಗೆ; ಹೊಳೆವುದಿಲ್ಲವೆ ತಲೆಗೆ-</em></p>
<p><em>ಮಿನುಗು ತಾರೆಯೆ ತುಂಬುವುದೆ, ಛೆ, ಧೈರ್ಯ ಎದೆಗೆ\'</em>?</p>
<p> 56.ನಮ್ಮ ಭವಿಷ್ಯ ನಮ್ಮ ಕೈಯಲ್ಲೇ ಇದೆ, ಮೇಲೆ ಆಗಸದಲ್ಲಿನ ನಕ್ಷತ್ರಗಳು ಅದನ್ನು ನಿರ್ಧರಿಸುತ್ತವೆ- ಎಂಬ ಪೊಳ್ಳು ನಂಬಿಕೆಯಿಂದ ಇದ್ದುಬಿಡುವುದು ಸಲ್ಲ ಎಂಬ ಮಾತನ್ನು ಶೇಕ್ಸ್‍ಪಿಯರ್ ತನ್ನ<em>\'ಜೂಲಿಯಸ್ ಸೀಜ಼ರ್\'</em>ನಾಟಕ (1:2:139-141)ದಲ್ಲಿ ಹೇಳಿದ್ದಾನೆ. ಇಲ್ಲಿ ಗ್ರಹ ಮತ್ತು ನಕ್ಷತ್ರಗಳ ಮಾತನಾಡಿದಾಗ ಜ್ಯೋತಿಷ್ಯವನ್ನೇ ನಂಬಿ ಕೈಚೆಲ್ಲಿ ಕುಳಿತವರ ಬಗ್ಗೆ ಬುದ್ಧಿವಾದದ ಮಾತೂ ಇದೆ.</p>
<p> 
<strong>ಪೌರುಷವಿದ್ದವರಿಗೆ ದೈವ ಕೂಡ ಸಹಾಯಮಾಡುತ್ತದೆ.<em>(ದೈವಂ ಏವ ಹಿ ಸಾಹಾಯ್ಯಂ ಕುರುತೇ ಸತ್ತ್ವಶಾಲಿನಃ॥)</em>-<em>ಕಥಾಸರಿತ್ಸಾಗರ</em></p>
<p> ಎಲ್ಲೆಡೆಯೂ ಜಯಮಾಲೆ ಯಾರ ಕೊರಳಿಗೆ ಕೊನೆಗೆ?</p>
<p> ವಿದ್ಯೆಗೇ? ಪೌರುಷಕೇನು?- ಖಂಡಿತಾ ಅಲ್ಲ, ಅಲ್ಲ;</p>
<p> ಸಮುದ್ರ ಕಡೆದಾಯ್ತಲ್ಲ ಆಗ, ಯಾರಿಗೇನು ದೊರಕಿತು ಹೇಳಿ?</p>
<p> ಹರಿಗೆ ಲಕ್ಷ್ಮಿ ಸಿಕ್ಕರೆ, ಹರನಿಗೆ ದಕ್ಕಿದ್ದು ಬರೀ ವಿಷವು ತಾನೆ!</p>
<p> <em>(ದೈವಂ ಫಲತಿ ಸರ್ವತ್ರ, ನ ವಿದ್ಯಾ ನ ಹಿ ಪೌರುಷಂ। ಸಮುದ್ರಮಥನಾಲ್ ಲೇಭೇ ಹರಿರ್ ಲಕ್ಷ್ಮೀಂ, ಹರೋ ವಿಷಮ್॥)</em>-<em>ಸುರಭಾ</em>91:10.<em> </em>ಗುಡಿಯ ಕಲ್ಲಿನ ಪ್ರತಿಮೆಗೆ ದೈವತ್ವ ಹೇಗೆ ಬಂತು- ಎಂಬುದಕ್ಕೆ<em>\'\'ದೈವಂ ಫಲತಿ ಸರ್ವತ್ರ ನ ವಿದ್ಯಾ ನ ಪೌರುಷಂ। ಪಾಷಾಣಸ್ಯ ಕುತೋ ವಿದ್ಯಾ ಯೇನ ದೈವತ್ವಂ ಆಗತಃ?\'\'- ಸುರಭಾ</em>91:11.<em> </em>ಶೇಕ್ಸ್‍ಪಿಯರ್ ಹೇಳುವುದು (<em>ಮಚ್ ಎಡೋ ಎಬೌಟ್ ನಥಿಂಗ್</em>ನಲ್ಲಿ) ಇದೇ- \'\'ಹುಸಿ ಜಗಳದಲ್ಲಿ ಪೌರುಷದ ಮಾತಾದರೂ ಎಲ್ಲಿ?\'\'</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">57 :: ನಟರಿಗೇ ಚಪ್ಪಾಳೆ, ಪರದೆ ಎಳೆಯುವರಿಗಲ್ಲ</h1>
<p class="verse">ರಥಸ್ಯೇಕಂ ಚಕ್ರಂ ಭುಜಗಯಮಿತಾ ಸಪ್ತತುರಗಾಃ<br />
ನಿರಾಲಂಬೋ ಮಾರ್ಗರ್, ಚರಣರಹಿತಃ ಸಾರಥಿರ್ ಅಪಿ।<br />
ರವಿರ್ ಗಚ್ಛತಿ ಅನ್ತಂ ಪ್ರತಿದಿನಂ ಅಪಾರಸ್ಯ ನಭಸಃ<br />
ಕ್ರಿಯಾಸಿದ್ಧಿರ್ ಭವತಿ ಮಹತಾಂ ನ ಉಪಕರಣೇ॥<sup><a epub:type="noteref" href="999-aside.xhtml#id-">57</a></sup> </p>
<p class="quote-author">ಬಲ್ಲಾಳ ಸೇನ, ಭೋಜಪ್ರಬಂಧ 169</p>
<p class="verse"> 
ರಥಕ್ಕೊಂದೇ ಚಕ್ರ, ಎತ್ತೆತ್ತಲೊ ಎಳೆಯುತಿವೆ ಕುದುರೆಗಳೇಳು ನಿತ್ಯ</p>
<p>ತಳವೇ ಇಲ್ಲದ ಜಾಡು, ಸಾರಥಿಯೋ, ಪಾಪ, ಕಾಲಿಲ್ಲ, ಹೆಳವ;</p>
<p>ಅನುದಿನವೂ ಸುತ್ತಿ ಬರುವ ದಿಗಂತ ಇತ್ತಣಿಂದತ್ತ ಆದಿತ್ಯ-</p>
<p>ಕೆಲಸ ಕೈಗೂಡಿತೆನೆ ನೆರವಿನಿಂದಲ್ಲ; ತನ್ನದೇ ಕೆಚ್ಚು ಕಸುವಿನಿಂದ!</p>
<p> 57.<em>ಸುಭಾಷಿತರತ್ನಭಾಂಡಾಗಾರ</em>52:251</p>
<p> ಇದೇ ಮಾತಿಗೆ ಸೂರ್ಯನ ದೃಷ್ಟಾಂತವನ್ನ ಇನ್ನೊಂದು ಬಗೆಯಲ್ಲಿ ಲಾಕ್ಷಣಿಕ ಕವಿ ದಂಡಿ ತನ್ನ \'<em>ಕಾವ್ಯಾದರ್ಶ\'</em>ದಲ್ಲಿ ಹೀಗೆ ಹೇಳುತ್ತಾನೆ:<em>ಏಕ ಚಕ್ರೋ ರಥೋ ಯಂತಾ। ವಿಕಲೋ ವಿಷಮಾ ಹಯಾಃ। ಅಕ್ರಾಮತಿ ಏವ ತೇಜಸ್ವೀ। ತಥಾಪಿ ಅರ್ಕೋ ನಭಸ್ತಲಂ॥2:228॥.</em>ನಾಗವರ್ಮನು<em>ಕಾವ್ಯಾವಲೋಕನ</em>ದಲ್ಲಿ ಹೀಗೆ ಕನ್ನಡಿಸಿದ್ದಾನೆ.</p>
<p> ರಥಂ ಒಂದೆ ಗಾಲಿಯದು ಸಾ।</p>
<p> ರಥಿಯಪ್ಪೊಡೆ ಪೆಳವನ್ ಅಸಮಂ ಅಶ್ವಮವ್ ಎಂತುಂ।</p>
<p> ಪ್ರಥಿತ ಪ್ರತಾಪದಿಂದಂ</p>
<p> ಮಥಿತ ಪ್ರತಿಪಕ್ಷನ್ ಉದಯಿಯಾದಂ ದಿನಪಂ ॥751॥</p>
<p> ಪೌರಾಣಿಕವಾಗಿ, ಸೂರ್ಯನು ಮೂಡಣದಿಂದ ಪಡುವಣಕ್ಕೆ ಆಕಾಶದಲ್ಲಿ ಸಂಚರಿಸುವಾಗ ಅವನ ಚಿನ್ನದ ರಥಕ್ಕೆ ಒಂದೇ ಚಕ್ರ, ಏಳು ಕುದುರೆಗಳು, ಅರುಣನೆಂಬ ಕಾಲಿಲ್ಲದ ಹೆಳವನೇ ಸಾರಥಿ. ಮಾಡಬೇಕಾದದ್ದೋ, ನಿರಾಧಾರವಾದ ಆಕಾಶದಲ್ಲಿ ನಿರಂತರವಾಗಿ ಪ್ರತಿದಿನದ ಸಂಚಾರ. ಮೇಲುನೋಟಕ್ಕೆ ಇವೆಲ್ಲಾ ಕೊರತೆಗಳಾಗಿ ಕಂಡು ಬಂದರೂ, ಅವೇ ಅವನ ಸಂಕೇತಮಯವಾದ ಸಾಹಸದ ವೈಶಿಷ್ಟ್ಯಗಳು.</p>
<p> ಬೆಂಕಿಯನ್ನು ಬಿಟ್ಟರೆ, ಮನುಷ್ಯ \'ಆವಿಷ್ಕರಿಸಿ\'ದ ಅತಿ ಮಹತ್ವದ ಸಾಧನವೆಂದರೆ ಅದು ಚಕ್ರವೇ! ಚಕ್ರವೊಂದನ್ನು ಆ ನಮ್ಮ ಪೂರ್ವಜರ ಹಿರಿಯಜ್ಜ ಕಂಡುಹಿಡಿಯದೇ ಹೋಗಿದ್ದಿದ್ದರೆ, ಊಹಿಸಿಕೊಳ್ಳಿ, ನಾವೀಗ ಯಾವ ಮಟ್ಟದಲ್ಲಿ ಇರುತ್ತಿದ್ದೆವು?!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">58 :: ಚೆನ್ನೆಯರ ಬಲೆಯೊಂದು ಭಾವಜನು ಬೀಸಿದ ಬೇಂಟೆ</h1>
<p class="verse">ಧನುಃ ಪೌಷ್ಪಂ, ಮೌರ್ವೀ ಮಧುಕರಮಯೀ ಚಂಚಲದೃಶಾಂ<br />
ದೃಶಾಂ ಕೋಣೋ ಬಾಣಃ, ಸುಹೃದ್ ಅಪಿ ಜಡಾತ್ಮಾ ಹಿಮಕರಃ<br />
ತಥಾಪಿ, ಏಕೋ ಅನಂಗಸ್ ತ್ರಿಭುವಂ ಅಪಿ ವ್ಯಾಕುಲಯತಿ<br />
ಕ್ರಿಯಾಸಿದ್ಧಿಃ ಸತ್ತ್ವೇ ಭವತಿ ಮಹತಾಂ ನ ಉಪಕರಣೇ<sup>58</sup></p>
<strong><em>-ಬಲ್ಲಾಳ ಸೇನ, ಭೋಜಪ್ರಬಂಧ 171</em></strong>
<p>ಹೂಗಳ ಬಿಲ್ಲು, ಸಿಡಿಮಿಡಿವ ತುಂಬಿಗಳು ಮುತ್ತಿಡುವ ಹೆದೆ ರಂಗ;</p>
<p>ಕುಡಿನೋಟಗಳೆ ಬಾಣ, ನೀರ ಹೂ ಬಂಧುರ ಚಂದಿರನ ಅನುಬಂಧ;</p>
<p>ಏನಿರಲಿ ಮೂಲೋಕವನೆ ತಲ್ಲಣಿಸಿ, ಕುಣಿಸಿ, ತಣಿಸುವ ಅನಂಗ-</p>
<p>ಕೆಲಸ ಕೈಗೂಡಿತೆನೆ ನೆರವಿನಿಂದಲ್ಲ; ತನ್ನದೇ ಕೆಚ್ಚು ಕಸುವಿನಿಂದ!</p>
<p> 58.<em>ಸುಭಾಷಿತರತ್ನ ಭಾಂಡಾಗಾರ</em>52:252</p>
<p> ಶಿವಕೋಟ್ಯಾಚಾರ್ಯನ<em>\'ವಡ್ಡಾರಾಧನೆ\'</em>ಯ<em>ಸನತ್ಕುಮಾರ ಚಕ್ರವರ್ತಿ ಕತೆಯಲ್ಲಿ</em>ಬರುವ \'\'ಅಬ್ಬಾ! ನೋಡಿ, ನೋಡಿ! ಈ ಮಹಾತ್ಮ ಮನ್ಮಥನ ಕಾರುಬಾರನ್ನು, ಈ ಕಮ್ಮಗೋಲನ ಬಿಲ್ಲಿನ, ಹೂವಿನ ಬಾಣದ ಕೌಶಲವನ್ನು. ಅದರಿಂದ ಬಿಟ್ಟ ಬಾಣಗಳು ದೇಹವನ್ನೇನೋ ಮುಟ್ಟಬೇಕಾಗಿಲ್ಲ. ಒಳಮನಸ್ಸನ್ನ ಅವು ಚುಚ್ಚುವುದರಲ್ಲೇನು ಕಡಿಮೆಯಿಲ್ಲ.\'\'- ಎಂಬುದಕ್ಕೆ ಪದ್ಯ 10ಂನ್ನು ನೋಡಿ.</p>
<p> ಈ ಕಾಮನು ಭಾವಜ, ಮನಸಿಜ. ಇವನಿಗೆ ಅರ್ಥಗರ್ಭಿತವಾದ ಹಲವಾರು ಹೆಸರುಗಳು: ಮದನ, ಮನ್ಮಥ, ಮಾರ, ಪ್ರದ್ಯುಮ್ನ, ಮೀನಕೇತನ, ಮಕರಧ್ವಜ, ಕಂದರ್ಪ, ದರ್ಪಕ, ಅನಂಗ, ಕಾಮ, ಪಂಚಶರ, ಸ್ಮರ, ಶಂಬರಾರಿ, ಮನಸಿಜ, ಕುಸುಮಬಾಣ, ಅನನ್ಯಜ, ಪುಷ್ಪಧನ್ವನ್, ರತಿಪತಿ, ಆತ್ಮಭೂ, ಶೃಂಗಾರಯೋನಿ, ಶ್ರೀಪುತ್ರ, ಶೂರ್ಪಕಾರಾತಿ; ಅಲರಂಬ, ಅಲರ್‍ಗಣೆಯ, ಅಶರೀರ, ಇಂಗೋಲ್ವಿಲ್ಲ, ಇಕ್ಷುಧನ್ವ, ಐಗಣೆಯ, ಐಯಂಬ, ಕಬ್ಬುವಿಲ್ಲ, ಕರ್ಪುವಿಲ್ಲ, ಗಿಳಿದೇರ, ಚೈತ್ರಸಖ, ನನೆವಿಲ್ಲ, ಮಾಯಿ, ವಿದೇಹ, ಸುಮನೋಬಾಣ- ಇತ್ಯಾದಿಗಳು.</p>
<p> ಮನ್ಮಥನ ಐದು ಹೂಬಾಣಗಳು ಇವು: ಅರವಿಂದ, ಅಶೋಕ, ಚೂತ (ಮಾವಿನ ಹೂವು), ನವಮಲ್ಲಿಕಾ, ನೀಲೋತ್ಪಲ.</p>
<p> ಕ್ಯುಪಿಡ್ ರೋಮನರ ಕಾಮದೇವ; ಇರಾಸ್ ಗ್ರೀಕ್ ಲ್ಯಾಟಿನ್ ಪುರಾಣಗಳಲ್ಲಿನ ಮನ್ಮಥ. ಇಂಗ್ಲಿಷಿನಲ್ಲಿ<em>ಇರಾಟಿಕಾ</em>ಎಂದರೆ<em>ಶೃಂಗಾರ ಕಾಮಸಾಹಿತ್ಯ.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">59 :: ದಿನವೂ ಸಾಯುವುದಕ್ಕಿಂತ ವೀರಮರಣವೇ ಲೇಸು</h1>
<p class="verse">ವರಂ ತೇಜಸ್ವಿನೋ ಮೃತ್ಯುಃ, ನ ತು ಮಾನಾವಖಂಡನಂ।<br />
ಮೃತ್ಯುಃ ತತ್ ಕ್ಷಣಿಕೋ ದುಃಖಂ, ಮಾನಭಂಗೋ ದಿನೇ ದಿನೇ॥<sup><a epub:type="noteref" href="999-aside.xhtml#id-">59</a></sup> </p>
<p class="quote-author">ಶಾಙ್ರ್ಗಧರ ಪದ್ಧತಿ 1743</p>
<p class="verse">ಬಂದೆರಗೆ ಸಾವಿನ ಹದ್ದು, ಹೊಡೆತ ತಂದೀತೊಮ್ಮೆ ನೋವು;</p>
<p>ಅಡಿಗಡಿಯ ಮಾನಭಂಗಕ್ಕಿಂತ ಸಾವೇ ಲೇಸು, ಅಲ್ಲವೇನ?</p>
<p>ಕ್ಷಣಕಾಲ ನುಂಗಿ ಸಹಿಸಿ ಅಸು ನೀಗೆ ಮುಗಿಯಿತದರ ಕಥೆ,</p>
<p>ಅವಮಾನ ತಾಳಿ, ಸಾಹಸಿ ಅನುದಿನ ಸಾವ ಬಯಸುತಾನ?</p>
<p> 59. ಮಾನ ಮರ್ಯಾದೆ ಹೋದಮೇಲೆ ಜೀವಿಸಿರುವುದಕ್ಕಿಂತ ಸಾಯುವುದೇ ಮೇಲು<em>(ವರಂ ಪ್ರಾಣಪರಿತ್ಯಾಗಃ ಮಾನಭಂಗೇ ನ ಜೀವಯೇತ್)-</em>ಎಂಬುದು ಭಾವ.</p>
<p> ಕಪ್ಪೆ ಅರಭಟ್ಟನ ಶಾಸನವೆಂದು ಹೆಸರಾಗಿರುವ<em>ಬಾದಾಮಿ ಶಾಸನ</em>\'(ಕ್ರಿ.ಶ. 70ಂ)ದಲ್ಲಿ, \'ಸಾಧುವಿಗೆ ಸಾಧು, ಮಾಧುರ್ಯಂಗೆ ಮಾಧುರ್ಯಂ, ಬಾಧಿಪ್ಪ ಕಲಿಗೆ ಕಲಿಯುಗವಿಪರೀತನ್, ಮಾಧವನೀತನ್ ಪೆರನಲ್ಲ\' ಮುಂತಾದ ಮೂರು ಕನ್ನಡ ತ್ರಿಪದಿಗಳೊಂದಿಗೆ ಈ ಸಂಸ್ಕೃತ ಶ್ಲೋಕ ಕೆತ್ತಿದ್ದಾರೆ (<em>ಇಂಡಿಯನ್ ಆಂಟಿಕ್ವೆರಿ</em>10:61;<em>ಶಾಸನ ಪದ್ಯಮಂಜರಿ</em>4;<em>ಕರ್ಣಾಟಕ ಪರಂಪರೆ</em>1:222, 266).</p>
<p> ಸತ್ತರೆ ಸ್ವರ್ಗ, ಗೆದ್ದರೆ ಕೀರ್ತಿ; ಪ್ರಪಂಚದಲ್ಲಿ ಸರಿಯಾದ ಕಾರಣಕ್ಕೆ ಯುದ್ಧ ಮಾಡುವುದರಲ್ಲಿ ಉಭಯತಾಪಿ ಗೌರವವಂತೂ ಇದ್ದೇ ಇದೆ; ಎಂದೂ ಅಪ್ರಯೋಜಕ ವಾಗುವುದಿಲ್ಲ.<em>(ಹತೋಽಪಿ ಲಭತೇ ಸ್ವರ್ಗಂ, ಜಿತ್ವಾ ತು ಲಭತೇ ಯಶಃ। ಉಭೇ ಬಹುಮತೇ ಲೋಕೇ, ನಾಸ್ತಿ ನಿಷ್ಫಲತಾ ರಣೇ॥-ಭಾಸ, ಕರ್ಣಭಾರ 1:12॥)</em>.</p>
<p> ಗೆದ್ದರೆ ಇಲ್ಲಿ ಲಕ್ಷ್ಮೀಸ್ವರೂಪವಾದ ಸಕಲ ಸಂಪತ್ತು ಮಾನ ಮರ್ಯಾದೆಗಳು ಸಿಕ್ಕುತ್ತವೆ. ಸತ್ತರೆ ಸ್ವರ್ಗದಲ್ಲಿ ಊರ್ವಶಿ ರಂಭೆ ಮುಂತಾದ ಸುರಾಂಗನೆಯರ ಸಹವಾಸ ಸಿಕ್ಕೀತು. ಈ ದೇಹವಂತು ಕ್ಷಣದಲ್ಲಿ ಬಿದ್ದು ಹೋಗಬಹುದು. ಹೀಗಿರಲು ಯುದ್ಧದಲ್ಲಿ ಮರಣಕ್ಕೆ ಅಂಜುವವರು ನಾವಲ್ಲ. (<em>ಜಿತೇನ ಲಭ್ಯತೇ ಲಕ್ಷ್ಮೀಃ ಮೃತೇನಾಪಿ ಸುರಾಂಗನಾ। ಕ್ಷಣವಿಧ್ವಂಸಿನಿ ಕಾಯೇ ಕಾ ಚಿಂತಾ ಮರಣೇ ರಣೇ</em>-ವೀರಗಲ್ಲುಗಳ ಮೇಲೆ ಕಾಣಿಸಿಕೊಳ್ಳುವ ಉಲ್ಲೇಖ)</p>
<p> \'ವರಂ\'ನಿಂದ ಪ್ರಾರಂಭವಾಗುವ ಸಂಸ್ಕೃತ ಸುಭಾಷಿತಗಳಂತೆ, ಕನ್ನಡದಲ್ಲಿ ಸರ್ವಜ್ಞನ \'ಲೇಸು\' ವಚನಗಳು,<em>ಸೋಮೇಶ್ವರಶತಕ</em>ದ \'ಭೂಷಣಂ\' ಪದ್ಯಗಳಿವೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">61 :: ಆಸೆ ಎಂಬ ಬಿಸಿಲುಗುದುರೆಗೇಕೆ ದಾಸನಾದೆ?</h1>
<p> ಅಕೃತಸ್ಯ ಆಗಮೋ ನಾಸ್ತಿ,</p>
<p> ಕೃತೇ ನಾಶೋ ನ ವಿದ್ಯತೇ।</p>
<p> ಅಕಾಮಾದ್(?) ಏವ ಲೋಕೋಽಯಂ,</p>
<p> ತೃಷ್ಣೆ, ದಾಸೀ ಕೃತಸ್ ತ್ವಯಾ॥<sup><a epub:type="noteref" href="999-aside.xhtml#id-">61</a></sup>  </p>
<p>  
<em>-ಜಲ್ಹಣ, ಸುಭಾಷಿತ ಸೂಕ್ತಿಮುಕ್ತಾವಳಿ</em></strong><em> </em></p>
<p>ಏನೂ ಮಾಡದೆ ಹಾಗೇ ಇರಲು ಬಾರದು ಏನೂ;</p>
<p>ಪಡಬೇಕು ಶ್ರಮ, ಎಂದೂ ತಾರದದು ನಷ್ಟವಷ್ಟೆ;</p>
<p>ಇಷ್ಟವಿರಲಿ ಬಿಡಲಿ, ಹೀಗೇಕೆ ಮತ್ತೆ, ಓ ಆಸೆ, ಏಕೆ,</p>
<p>ಜನರೆಲ್ಲರನು ಆಳಾಗಿ ಮಾಡಿಕೊಂಡೆ, ಎ¯ಗೆ ದುಷ್ಟೆ?</p>
<p> 61.ಮನುಷ್ಯ ಎಷ್ಟೇ ಬುದ್ಧಿವಂತನಾಗಿದ್ದರೂ<em>ಆಸೆ</em>ಎಂಬ ಬಾಯಾರಿಕೆ ಹೇಗೆ ಆಟ ವಾಡಿಸುತ್ತದೆ- ಎಂಬುದರ ಬಗ್ಗೆ ಹಲವಾರು ಜಾಣ್ಣುಡಿಗಳಿವೆ. ನಮ್ಮ-ಆಸೆಯ ಸಂಬಂಧವೆಂದರೆ, ಒಂದು ಬಗೆಯಲ್ಲಿ ಹುಲಿಯ ಮೇಲೆ ಸವಾರಿ ಮಾಡಿದಂತೆ. ಮೊದಮೊದಲು ಮಹತ್ವಾಕಾಂಕ್ಷೆಯುಳ್ಳ ವ್ಯಕ್ತಿಯನ್ನ ಕಂಡವರೂ ಕಾಣದವರೂ ಗೌರವಿಸುತ್ತಾರೆ; ಈ ಭ್ರಾಂತಿಯಿಂದ ಜನಗಳು ಆತ್ಮವಿಶ್ವಾಸದ ಪರಮಾವಧಿಯನ್ನು ಪ್ರದರ್ಶಿಸ ತೊಡಗುತ್ತಾರೆ. ಯಾವುದೇ ಒಳ್ಳೆಯ ಆಸೆಯೂ ಸಹ ಮಿತಿಮೀರಿದಾಗ, ಆಸೆಗಾರ ಅದಕ್ಕೆ ಆಳಾಗಿ ಪಡಬಾರದ ಕಷ್ಟನಷ್ಟಗಳನ್ನು ಅನುಭವಿಸುತ್ತಾನೆ.</p>
<p> ಹಣದ ಗಳಿಕೆಯನ್ನೇ ತೆಗೆದುಕೊಳ್ಳಿ: ಮೊದಲು ಸಂಪಾದನೆಗಾಗಿ ಶ್ರಮ, ಆಮೇಲೆ ಅದರ ರಕ್ಷಣೆ, ಹೂಡಿಕೆ, ಪ್ರತಿಫಲ, ವೆಚ್ಚ- ಹೀಗೆ ಎಲ್ಲಕ್ಕೂ ಚಿಂತೆಯೇ ಚಿಂತೆ.<em>(ಅರ್ಥನಾಂ ಅರ್ಜನೇ ದುಃಖಂ ಅರ್ಜಿತಾನಾಂ ಚ ರಕ್ಷಣೆ ಆಯೇ ದುಃಖಂ ವ್ಯಯೇ ದುಃಖಂ ದಿಗ್ ಅರ್ಥಾಃ ಕಷ್ಟಸಂಶ್ರಯಾಃ॥ -ಪಂಚತಂತ್ರ</em>1:174)</p>
<p> \'\'ಮೂಢ, ಹಣದ ಗಳಿಕೆಯ ದಾಹವನ್ನು ತೊಡೆದುಹಾಕಿಬಿಡು\'\'<em>(ಮೂಢ ಜಹೀಹಿ ಧನಾಗಮ ತೃಷ್ಣಾಂ)-</em>ಎಂದು ಎಚ್ಚರಿಸುತ್ತದೆ ಆಚಾರ್ಯ ಶ್ರೀ ಶಂಕರರ<em>ಭಜಗೋವಿಂದಂ</em>ಸ್ತೋತ್ರ. ಈ ಬಗೆಯ ದಾಹವನ್ನು ಅದರ ಪೂರೈಕೆಯಿಂದ ತಣಿಸಬಲ್ಲೆ ಎಂಬುದು ಕೇವಲ ಭ್ರಾಂತಿ; ತುಪ್ಪ ಸುರಿದು ಬೆಂಕಿಯನ್ನು ಆರಿಸುವುದ ಕ್ಕಾಗುವುದಿಲ್ಲ. (<em>ನ ಜಾತು ಕಾಮ ಕಾಮಸ್ಯ ಉಪಭೋಗೇನ ಶಾಮ್ಯತೇ। ಹವಿಷಾ ಕೃಷ್ಣವತ್ರ್ಯೇವ ಭೂಯ ಇವ ಅಭಿವರ್ಧತೇ॥-</em> <em>ಮಹಾಭಾರತ ಆದಿ</em>75:50)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">60 :: ಸಾಹಸಿಯ ನೆರಳಾಗಿ ವಿಪತ್ತು ಬೆಂಬಿಡದು</h1>
<p class="verse">ತೇಜಸ್ವಿನೋ ಹಿ ಪುರುಷಸ್ಯ ಸಂಪದ್ ಉದ್ಯೋತನ ಪ್ರತಿ-<br />
ಪಕ್ಷಭೂತಾ ವಿಪದಪಿ ನ ಚ್ಛಾಯೇವ ಪರಿಹರತಿ ಪಾಶ್ರ್ವಮ್॥<sup><a epub:type="noteref" href="999-aside.xhtml#id-">60</a></sup> </p>
<p class="quote-author">ವಿಜ್ಝಿಕಾ, ಕೌಮುದೀ ಮಹೋತ್ಸವ</p>
<p class="verse"> 
</p>
<p>ತೇಜಸ್ವಿಯಾದವಗು ಆಪತ್ತಿನರಸಿ ಅ ಸರಸಿಗೂ</p>
<p>ಬಿಡಿಸಲಾಗದ ಗುಟ್ಟು, ಏನೋ ಗಟ್ಟಿ ನೆಂಟು;</p>
<p>ಇತ್ತ ಬೆಳಗಿ ಸಂಪತ್ತ ಪ್ರಜ್ವಲಗೊಳಿಸುತಿರೆ, ನಗುತ</p>
<p>ವಿಪತ್ತೋ ನೆರಳಾಗಿ ಪಕ್ಕದಲತ್ತ ನಿಲುವುದುಂಟು.</p>
<p> 60. ತೇಜಸ್ವಿಯ ಸಂಪತ್ತನ್ನು ಉದ್ದೀಪನ (ಅಭಿವೃದ್ಧಿ)ಗೊಳಿಸುವ ಸನ್ನಾಹದಲ್ಲಿ, ಶತ್ರು ಪಕ್ಷದವಳಾದರೂ ವಿಪತ್ತು (ಸಂಸ್ಕೃತದಲ್ಲಿ ಸ್ತ್ರೀಲಿಂಗ) ಎಂಬಾಕೆ ಪಕ್ಕದಲ್ಲೇ ನಿಂತು ಸಾಹಸಿಯೊಬ್ಬನ ನೆರಳಾಗಿ ಸರಸವಾಡುತ್ತಿರುತ್ತಾಳೆ- ಎನ್ನುವುದು ಭಾವ. ಇಲ್ಲಿ ಬರುವ ವಿಜ್ಝಿಕಾ ಕನ್ನಡನಾಡಿನ ಸಂಸ್ಕೃತ ಕವಿ. ಇವಳೇ ವಿಜಯಾಂಕ ಇರಬಹುದು. ಕರ್ನಾಟಕದ ಇವಳು ಸಂಸ್ಕೃತದ ವೈದರ್ಭೀ ಶೈಲಿಯಲ್ಲಿ ಕವಿತ್ವ ಮಾಡುವುದರಲ್ಲಿ ಕಾಳಿದಾಸನಿಗೆ ಎರಡನೆಯವಳು ಎಂಬ ಒಂದು ನಾಣ್ಣುಡಿ ಇದೆ. (<em>ಸರಸ್ವತೀವ ಕಾರ್ಣಾಟೀ ವಿಜಯಾಂಕಾ ಜಯತಿ ಅಸೌ। ಯಾ ವೈದರ್ಭಗಿರಾಂ ವಾಸಃ ಕಾಳಿದಾಸಾದ್ ಅನಂತರಮ್॥</em>) ನೋಡಿ:<em>ಸಂಲೋಕ</em>ಪು. 548</p>
<p> ನೀಲಿ ಕನ್ನೈದಿಲೆಯಷ್ಟು ಕರಿ ಕಪ್ಪಾಗಿರುವ ನಾನಿಲ್ಲಿ ಇದ್ದರೂನೂ, ಸರಸ್ವತಿಯನ್ನ ಬೆಳ್ಳಂಬಿಳಿ ಬಣ್ಣದವಳೆಂದು ವ್ಯರ್ಥವಾಗಿ ಆ ದಂಡಿ ಕವಿ ವರ್ಣಿಸಿದ್ದಾನಲ್ಲ, ಏನು ಹೇಳಲಿ?<em>(ನೀಲೋತ್ಪಲದನಶ್ಯಾಮಾಂ ವಿಜ್ಝಿಕಾಂ ಮಾಂ ಅಜಾನತಃ। ವ್ಯರ್ಥೇನ ದಂಡಿನಾ ಪ್ರೋಕ್ತಂ ಸರ್ವಶುಕ್ಲಾ ಸರಸ್ವತೀ॥ -ಸೂಕ್ತಿ ಮುಕ್ತಾವಳಿ, 4:96, ಸುರಭಾ 36:54)</em>ಎಂಬ ಶ್ಲೋಕ ತಾನೇನೋ ಅಥವಾ ಅವಳ ಯಾರೋ ಒಬ್ಬ ಅಭಿಮಾನಿಯೋ ಹೇಳಿದುದರ ಬಗ್ಗೆ ಇರುವ ಕಥೆ ಸ್ವಾರಸ್ಯಕರವಾಗಿದೆ.</p>
<p> \'\'ತನ್ನಲ್ಲಿ ಇರುವುದನ್ನು ಮಾತ್ರ ಇನ್ನೊಬ್ಬರಿಗೆ ಕೊಡಬಲ್ಲರಷ್ಟೆ? ಭಯ ಎಂಬುದು ನಿನ್ನ ಕನಸಿನಲ್ಲೂ ಇಲ್ಲದಿದ್ದಾಗ ಶತ್ರುಗಳಿಗೆ ಅದನ್ನು ತಾನೇ ನೀನು ಹೇಗೆ ತಾನೆ ಕೊಟ್ಟೆ?\'\' -ಎಂಬ ಚಾತುರ್ಯದ ಮಾತು<em>ಸುಭಾಷಿತಾವಲಿ</em>70 ಮತ್ತು ಅದರ ಕನ್ನಡ ರೂಪ<em>\'ಕಾವ್ಯಾವಲೋಕನ\'</em>827 ರಲ್ಲಿ ಇದೆ. (<em>ಯದಸ್ತಿ ತದ್ದದಾಸೀತಿ; ನೈತಚ್ಚಿತ್ರಮವೈಮ್ಯಹಂ। ಭಯಂ ಸ್ವಪ್ನೇಪಿ ತೇ ನಾಸ್ತಿ ದತ್ತಂ ತದ್ವಿದ್ವಿಷಾಂ ಕಥಂ॥)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">62 :: ನಮ್ಮ ನಡುವಿನ ರಾಕ್ಷಸರು</h1>
<p class="verse">ಸಾಕ್ಷರ ವಿಪರೀತಶ್ ಚೇತ್ ರಾಕ್ಷಸಾ ಏವ ಕೇವಲಂ।<br />
ಸರಸೋ ವಿಪರೀತಶ್ ಚೇತ್ ಸರಸತ್ವಂ ನ ಮುಂಚತಿ॥<sup><a epub:type="noteref" href="999-aside.xhtml#id-">62</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 158:209</p>
<p class="verse">ಓದಿಬರೆದವರವರು, ಬುದ್ಧಿಜೀವಿಗಳು<em>ಸಾಕ್ಷರ</em>ರು;</p>
<p>ತಿರುಗುಮುರುಗಾಯಿತೋ ಅವರೇ<em>ರಾಕ್ಷಸ</em>ರು, ಕೂಡ.</p>
<p>ಹಾಗಲ್ಲ, ಬದಲಾಗುವುದಿಲ್ಲ<em>ಸರಸ</em>ಜನ ಸಾತ್ವಿಕರು</p>
<p>ಹಿಂದುಮುಂದಾದರೂ ಒಂದೇ ಎಂದೆಂದೂ, ನೋಡ!</p>
<p> 62. ಸಂಸ್ಕೃತದಲ್ಲಿ ಸಾಕ್ಷರಾಃ ಮತ್ತು ರಾಕ್ಷಸಾಃ (ಎರಡೂ ಬಹುವಚನ) ಪದಗಳು. ರಾಕ್ಷಸೀ ಮನೋಭಾವದ ಜನಗಳ ಲಕ್ಷಣವನ್ನು ಗೀತೆ ಹೀಗೆ ವಿವರಿಸುತ್ತದೆ:</p>
<strong>ಬುದ್ಧಿ ಇಲ್ಲದವರು ವ್ಯರ್ಥವಾದುದನ್ನೇ ಬಯಸಿ, ಪ್ರಯೋಜನವಿಲ್ಲದ ಕೆಲಸಗಳಲ್ಲೇ ತೊಡಗಿ, ಹೀನವಾದುದನ್ನೇ ತಿಳಿವಳಿಕೆಯೆಂಬ ಭ್ರಮೆಯಲ್ಲಿದ್ದು ದಾರಿತಪ್ಪಿಸುವ ರಾಕ್ಷಸೀ ಪ್ರವೃತ್ತಿಯಲ್ಲಿ ತೊಡಗಿರುತ್ತಾರೆ. [ಆ ಬಗೆಯ ಬುದ್ಧಿಹೀನ ಆವೇಶಭರಿತ ಪ್ರಕೃತಿ ಅವರನ್ನು ಅಗೆ, ಅಟ್ಟು, ಅರೆ, ಇರಿ, ಉಜ್ಜು, ಎಸೆ, ಎಳೆ, ಒಗೆ, ಒಡೆ, ಕಚ್ಚು, ಕಡಿ, ಕದಿ, ಕೀಳು, ಕುಕ್ಕು, ಕುಟ್ಟು, ಕುಡಿ, ಕೊಚ್ಚು, ಕೊಯ್ಯಿ, ಕೊಲ್ಲು, ಚಚ್ಚು, ಚುಚ್ಚು, ಚೆಲ್ಲು, ಜಗ್ಗು, ಜಜ್ಜು, ಜಪ್ಪು, ತರಿ, ತಿವಿ, ತೀಡು, ತುರಿ, ದಬ್ಬು, ದೋಚು, ನಾಟು, ನೂಕು, ಬಗಿ, ಬಡಿ, ಬಿಚ್ಚು, ಬೀರು, ಮುರಿ, ಸಿಗಿ, ಸೀಳು, ಸುಲಿ, ಸೆಳಿ, ಹರಿ, ಹುಗಿ, ಹೂಳು, ಹೆಚ್ಚು, ಹೊಡಿ- ಮುಂತಾದ ಎರಡೇ ಅಕ್ಷರದ ಚಿಕ್ಕ ಪದವಾದರೂ, ದೊಡ್ಡ ಪ್ರಮಾಣದ ರೊಚ್ಚಿನ ಕಿಚ್ಚಿನ ಹುಚ್ಚಾಟಗಳಿಗೆ ಪ್ರೇರೇಪಿಸುತ್ತದೆ. (<em>ಮೋಘ ಆಶಾ ಮೋಘಕರ್ಮಾಣೋ। ಮೋಘ ಜ್ಞಾನಾ ವಿಚೇತನಃ। ರಾಕ್ಷಸೀಂ ಆಸುರೀಂ ಚೈವ। ಪ್ರಕೃತಿ ಮೋಹಿನೀಂ ಶ್ರಿತಾಃ॥</em>-<em>ಭಗವದ್ಗೀತಾ</em>9:12; ಇದಕ್ಕೆ<em>ಶಂಕರಭಾಷ್ಯ॥</em>ಛಿಂದಿ, ಭಿಂದಿ, ಪಿಬ, ಖಾದ ಪರಸ್ವಂ ಅಪಹರ -ಇತ್ಯೇವಂ ವದನಶೀಲಾಃ ಕ್ರೂರಕರ್ಮಾಣಿ ಙ್ಗವನ್ತಿ- ಇತಿ ಅರ್ಥಃ॥)]</strong>
<p> ಗುರು, ಋತ್ವಿಜರು, ಆಚಾರ್ಯರು, ವೃದ್ಧರು ಮತ್ತು ಪ್ರಾಣಿಗಳನ್ನು ಅವಮಾನಿಸಿ ಮಾನಸಿಕವಾಗಿ, ದೈಹಿಕವಾಗಿ ಯಾರು ಹಿಂಸಿಸುತ್ತಾರೋ ಅವರೇ ರಾಕ್ಷಸರು.<em>(ಆಚಾರ್ಯಂ ಋತ್ವಿಜಂ ಚೈವ ಗುರುಂ ವೃದ್ಧ ಜನಂ ತಥಾ ಪ್ರಾಣಿನೋ ಯೇ ಅವಮನ್ಯಂತೇ ತೇ ಭವಂತಿ ಇಹ ರಾಕ್ಷಸಾಃ॥- ವ್ಯಾಸಭಾರತ ಶಲ್ಯಪರ್ವ 43:23)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">63 :: ತನ್ನಿ ಚಿನ್ನದ ಹೂವ ನೆಲದೊಳಗಣ ಬಳ್ಳಿಯಿಂದ ಕಿತ್ತು</h1>
<p class="verse">ಸುವರ್ಣಪುಷ್ಪಾಂ ಪೃಥಿವೀಂ ಚಿನ್ವನ್ತಿ ಪುರುಷಾಸ್ ತ್ರಯಃ।<br />
ಶೂರಶ್ ಚ, ಕೃತವಿದ್ಯಶ್ ಚ, ಯಶ್ ಚ ಜಾನಾತಿ ಸೇವಿತುಮ್॥<sup><a epub:type="noteref" href="999-aside.xhtml#id-">63</a></sup> </p>
<p class="quote-author">ಮಹಾಭಾರತ, ಉದ್ಯೋಗ ಪರ್ವ 75:74</p>
<p class="verse">ನೆಲ ಬಗೆದು, ಅಡಗಿಹ ಆಳದ ಬೆಡಗಿನ ಬಳ್ಳಿಯಿಂದ</p>
<p>ಹೊರತೆಗೆಯಲಾದೀತೆ ಆಯ್ದು ಚಿನ್ನದ ಹೂವ ಬಿಡಿಸಿ?</p>
<p>ಹೌದು, ಮೂವರು ಮಾತ್ರ ಮಾಡಬಲ್ಲರೀ ಸಾಹಸವ-</p>
<p>ಶೂರ, ಕಡು ಜಾಣ, ಸೇವೆಯಲಿ ನುರಿತ ಶ್ರಮಿಕ ಸರಸಿ.</p>
<p> 63.<em>ಸುಭಾಷಿತ ಮಂಜರೀ</em>ಪುಟ 125;<em>ಸುರಭಾ</em>148:254. ಉಗುರು ಬೆಚ್ಚನೆಯಷ್ಟು ಸೇವಾ ಮನೋಭಾವ ಇದ್ದರಷ್ಟೇ ಸಾಲದು, ಪರಿಣತಿ ಬೇಕು; ಜೊತೆಗೆ, ಅದನ್ನು ಶ್ರದ್ಧೆ ಮತ್ತು ಸಂತೋಷದಿಂದ ಮಾಡುವ ಪ್ರವೃತ್ತಿಯೂ ಈ ಶ್ರಮಜೀವಿಯಲ್ಲಿ ಇರಬೇಕು-ಎನ್ನುತ್ತ,<em>ಸರಸಿ</em>ಎಂಬ ಪದವನ್ನು ಇಲ್ಲಿ ಅನುವಾದದಲ್ಲಿ ಸೇರಿಸಿದ್ದೇನೆ. ಆಳಾಗಬಲ್ಲವನು ಅರಸನಾಗಬಲ್ಲ- ಎಂಬ ಮಾತೂ ಇದನ್ನೇ ಧ್ವನಿಸುತ್ತದೆ.</p>
<p> ಹೇಗಾದರೂ, ಏನಾದರೂ ಮಾಡಿ ಹೆಸರುಗಳಿಸು (<em>ಏನಕೇನ ಪ್ರಕಾರೇನ ಪ್ರಸಿದ್ಧ ಪುರುಷೋ ಭವ</em>)- ಎಂದು ಜನ ಒತ್ತಾಯಿಸುವುದುಂಟು; ಆದರೆ ಹಾಗೆ ಆಗಲು ಸಾಮಥ್ರ್ಯವೂ ಬೇಕು, ಮನೋನಿಶ್ಚಯವೂ ಬೇಕು, ಪೂರ್ವಸಿದ್ಧತೆಯಂತೂ ಬೇಕೇ ಬೇಕು. ಈ ಬಗ್ಗೆ ಇರುವ ಈ ಚೆನ್ನುಡಿಯನ್ನು ನೋಡಿ:</p>
<p> ಏನೂ ಆಕಾಂಕ್ಷೆಯೇ ಇಲ್ಲ? ಮೇಲಧಿಕಾರಿ ಆಗುವೆ ಹೇಗೆ?</p>
<p> ಮನ ಸೆಳೆವ ಗುರಿಯಿಲ್ಲ? ಮುಖಕೇಕೆ ಸಿಂಗಾರ ಬೇರೆ?</p>
<p> ಜಾಣ್ಮೆ ಕೊಂಚವೂ ಇಲ್ಲ? ನಯವಾಗೇನೂ ಮಾತಾಡಲಾರೆ;</p>
<p> ನಿನ್ನ ನುಡಿ ಅತಿ ಸ್ಪಷ್ಟ, ನೀ ಖಂಡಿತಾ ವಂಚಕನಾಗಲಾರೆ.</p>
<p> <em>(ನಿಸ್ಪ್ರಹೋ ನ ಅಧಿಕಾರೀ ಸ್ಯಾತ್। ನ ಅಕಾಮೋ ಮಂಡನಪ್ರಿಯಃ। ನ ಅವಿದಗ್ಧಃ ಪ್ರಿಯಂ ಬ್ರೂಯಾತ್। ಸ್ಫುಟವಕ್ತಾ ನ ವಂಚಕಃ॥ -ಸಮಯೋಚಿತ ಪದ್ಯಮಾಲಿಕಾ)</em>ನಿಜವಾದ ಹೂವಿನ ಅಂದವನ್ನು ಮೀರಿಸುವ ಚಿನ್ನದ ಹೂವೊಂದನ್ನು ಬೇಕಾದರೆ ಮಾನವ ಶಿಲ್ಪಿ ತಯಾರಿಸಿ ಬಿಡಬಹುದು; ಆದರೆ ಪ್ರತಿಹೂವಿಗೂ ವಿಶಿಷ್ಟವಾದ ಮಕರಂದ ಇರುವಂತೆ ಈ ಚಿನ್ನದ ಹೂವಿಗೂ ತಕ್ಕ ಜೇನನ್ನ ಈ ಶಿಲ್ಪಿ ಇಡಬಲ್ಲನೇ?</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">64 :: ಶ್ರೇಯ-ಪ್ರೇಯ</h1>
<p class="verse">ಶ್ರೇಯಶ್ಚ ಪ್ರೇಯಶ್ಚ ಮನುಷ್ಯಂ ಏತಸ್।<br />
ತೌ ಸಂಪರೀತ್ಯ ವಿನಕ್ತಿ ಧೀರಃ।<br />
ಶ್ರೇಯೋ ಹಿ ಧೀರೋ ಅಭಿ ಪ್ರೇಯಸೋ ವೃಣೀತೇ।<br />
ಪ್ರೇಯೋ ಮಂದೋ ಯೋಗಕ್ಷೇಮಾತ್ ವೃಣೀತೇ॥<sup><a epub:type="noteref" href="999-aside.xhtml#id-">64</a></sup> </p>
<p class="quote-author">ಕಠೋಪನಿಷತ್ 2:1</p>
<p class="verse"><em> </em></p>
<p>ನಮ್ಮ ಜೀವನ-ಪಥದಿ ಒಂದಲ್ಲ ಒಂದು ದಿನ</p>
<p>ಆ ಕವಲು ದಾರಿಯ ಬುಡವ ಸಂಧಿಸಲೇ ಬೇಕು;</p>
<p>ಆಗ ಶ್ರೇಯ-ಪ್ರೇಯವು ಬಂದು ಕೈ ಮುಗಿದು ಕೇಳುವುವು:</p>
<p><em>\'ಇತ್ತ ಬಾ, ಇತ್ತ ಬಾ, ನನ್ನತ್ತ ಬಾ, ಬಾ\'</em>ರೆಂದು;</p>
<p>ದೂರದೃಷ್ಟಿಯ ಧೀರ \'ಶ್ರೇಯಸ್ಸ\' ಬಯಸಿದರೆ,</p>
<p>ನಡೆವ ಮಂದಮತಿ ಬರಿ ಇಹದ ಸುಖ \'ಪ್ರೇಯಸ್ಸಿ\'ನೆಡೆಗೆ!</p>
<p> 64. ಜೀವನದಲ್ಲಿ<em>ಶ್ರೇಯಸ್ಸು</em>ಮತ್ತು<em>ಪ್ರೇಯಸ್ಸು</em>ಎಂಬ ಎರಡು ಗುರಿಗಳು ಸಾಮಾನ್ಯವಾಗಿ ಎಲ್ಲರಿಗೂ ಇರುತ್ತವೆ ಎನ್ನುತ್ತಾರೆ.</p>
<p> <em>ಪ್ರೇಯಸ್ಸು</em>\'ಎಂದರೆ, ಇಲ್ಲಿ ಇದೀಗ ಸಿಗುವ ಐಹಿಕ ಸುಖ, ದೈಹಿಕವಾಗಿ ಮಾನಸಿಕವಾಗಿ ನಾವು ಅನುಭವಿಸ ಬಹುದಾದ ಎಲ್ಲ ಆನಂದ. ಇದನ್ನು ಮೀರಿದ, ಇಲ್ಲಿಂದ ನಾವು ಮರೆಯಾದ ಮೇಲೂ ನಮ್ಮ ಪಾಲಿಗೆ ಉಳಿಯುವ ಮಧುರ ಭಾವವೇ<em>ಶ್ರೇಯಸ್ಸು</em>. ಅದರ ಲಕ್ಷಣವೇನು?- ಎಂಬ ಪ್ರಶ್ನೆಯೂ ಬರುತ್ತದೆ (<em>ಗೀತಾ</em>2:7;<em>ಮುಂಡಕ ಉಪ.</em>1:2:7, 10).</p>
<p> ತಮಗೆ ಆಯಸ್ಸು ಇನ್ನೂ ಹೆಚ್ಚು ಹೆಚ್ಚು ಇದ್ದರೆ ಒಳ್ಳೆಯದು; ಏನೇನನ್ನೋ ಸಾಧಿಸಬಿಡಬಹುದು ಎನ್ನುವ ಯೋಚನೆ ಕೆಲವರಿಗೆ. ಇರುವಷ್ಟು ದಿನ ಒಳ್ಳೆಯ ಕೆಲಸಗಳಲ್ಲೇ ತೊಡಗಿ ಅದನ್ನೇ ದೀರ್ಘಾಯುಷ್ಯವೆಂದು ಬಗೆಯುವುದೇ ಸಾಧು ಮಾರ್ಗ ಎಂಬುದು ಶ್ರೇಯೋಭಿಲಾಷಿಗಳ ಅಭಿಪ್ರಾಯ.</p>
<p> ದುರ್ಮಾರ್ಗಿಗಳ ದೀರ್ಘಾಯಸ್ಸು ಸಮಾಜಕ್ಕೆ ಒಂದು ಶಾಪ; ಸನ್ಮಾರ್ಗಿಗಳದ್ದು ಒಂದು ವರ. (<em>ಚಿರಜೀವಿತ್ವಂ ಅನರ್ಥಂ ಪುರುಷಸ್ಯ ಅಧರ್ಮಚಾರಿಣೋ ಭವತಿ। ಚಿರಜೀವಿತ್ವಂ ಸಫಲಂ ಭವತಿ ಧರ್ಮೈಕನಿಷ್ಠಸ್ಯ॥83॥</em>-ಸುಂದರಪಾಂಡ್ಯ,<em>ನೀತಿದ್ವಿಷಷ್ಟಿಕಾ)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">65 :: ಮುಂದಾಲೋಚನೆ, ಮಂದಾಲೋಚನೆ</h1>
<p class="verse">ಅನಾಗತ ವಿಧಾತಾ ಚ ಪ್ರತ್ಯುನ್ಪನ್ನಮತಿಸ್ ತಥಾ<br />
ದ್ವೌ ಇಮೌ ಸುಖಂ ಏಧೇತೇ ಯದ್ ಭವಿಷ್ಯೋ ವಿನಶ್ಯತಿ॥<sup><a epub:type="noteref" href="999-aside.xhtml#id-">65</a></sup> </p>
<p class="quote-author">ಪಂಚತಂತ್ರ, ಮಿತ್ರಭೇದ 347, ಯದ್ಭವಿಷ್ಯ-ಮತ್ಸ್ಯನ ಕತೆ</p>
<p class="verse">ಮುಂದೆ ಎಂದೋ ನಡೆವುದಕೆ ಇಂದೇ ಯೋಜನೆ ಹೂಡಿ,</p>
<p>ಈಗ ಬಂದೆರಗಿದುದಕೆ ತಕ್ಕ ಪರಿಹಾರ ಹುಡುಕಿ ನಡೆವ-</p>
<p>ಇಬ್ಬರೇ ಭಾಜನರು ನೆಮ್ಮದಿಗೆ; ಸುಮ್ಮನೆ, ಕಾಲವ ದೂಡಿ<em>,</em></p>
<p><em>ಬೆಂಕಿ ಬಿದ್ದಾಗ ಬಾವಿ ತೋಡಿದರಾಯ್ತು</em>- ಎನ್ನುವವ ಕೆಡುವ ॥</p>
<p> 65. ಪಾಠಾಂತರ: ದ್ವೌ ಏತೌ. ಈ ಪದ್ಯಕ್ಕೆ<em>ಪಂಚತಂತ್ರ</em>ವನ್ನು ಕನ್ನಡಿಸಿದ ದುರ್ಗಸಿಂಹ (ಕಾಲ 1030)ನ ಕನ್ನಡ ಟೀಕು ಹೀಗಿದೆ:</p>
<p> <em>ಮುಂದೆ ಬಹದನರಿವವನುಂ,</em></p>
<p> <em>ಬಂದುದರ್ಕೆ ತಕ್ಕುದಂ ನಿಶ್ಚಯಿಸಬಲ್ಲವನುಂ</em></p>
<p> <em>ಈಯಿರ್ಬರೇ ಸುಖಂಬಡುವರ್;</em></p>
<p> <em>ಬಂದುದಂ ಬರಲಿಯೆಂದಿರ್ದವಂ ಕಿಡುವಂ॥</em>-<em>ಕನ್ನಡ ಪಂಚತಂತ್ರ</em></p>
<p> ಜಗತ್ತಿನಲ್ಲಿ ಮೂರು ಬಗೆಯ ಜನರಿರುತ್ತಾರಂತೆ: ಅನಾಗತಮತಿ, ಪ್ರತ್ಯುತ್ಪನ್ನ ಮತಿ ಮತ್ತು ಯದ್ಭವಿಷ್ಯಮತಿ. ತೊಂದರೆ ಬಂದಾಗ ಪರಿಹಾರ ಕಂಡುಕೊಂಡರಾಯ್ತು ಎನ್ನುವ ಅಸಿದ್ಧತೆ ಅಪಾಯಕಾರಿ. ಸೋಲಲಿ ಅಥವಾ ಗೆಲ್ಲಲಿ- ರಣರಂಗದಿಂದ ಹಿಂತಿರುಗುವುದು ಹೇಗೆಂದು ಮೊದಲೇ ಯೋಚಿಸಿರುವುದು ಒಳ್ಳೆಯ ಸಮರನೀತಿ.</p>
<p> ಮನೆಗೆ ಬೆಂಕಿಬಿದ್ದಮೇಲೆ ಬಾವಿ ತೋಡುವುದೇ?<em>(ಸಂದೀಪ್ತ ಕೋಣ ಭವನೇ ಕೂಪಂ ಖನತಿ ದುರ್ಮತಿಃ ॥</em> <em>-ಗರುಡ ಪುರಾಣ</em>2:16:26). ಕೆಲವರು<em>ಯುದ್ಧಕಾಲೇ ಶಸ್ತ್ರಾಭ್ಯಾಸಃ</em>ಮಾಡಿದರೆ, ಇವರು<em>ಯುದ್ಧೇ ಶಸ್ತ್ರಾಭ್ಯಾಸಃ</em>ಮಾಡುವಂಥವರು.</p>
<p> ನೀರೆಲ್ಲ ಹರಿದು ಹೋದ ಮೇಲೆ ಸೇತುವೆಯನ್ನು ಕಟ್ಟಿ ಏನು ಪ್ರಯೋಜನ?- ಎನ್ನುತ್ತದೆ<em>ವಾಲ್ಮೀಕಿ ರಾಮಾಯಣ.</em>(<em>ಗತೋದಕೇ ಸೇತುಬಂಧೋ ನ ಕಲ್ಯಾಣಿ ವಿಧೀಯತೇ॥</em>-2:9:52).</p>
<p> ಬೇರು ಸಮೇತವೇ ಕಿತ್ತಾಯ್ತು ಅಂದಮೇಲೆ ಮರವನ್ನು ಕಾಯ್ದೇನು ಈಗ ಪ್ರಯೋಜನ?-ಎನ್ನುತ್ತಾನೆ ಶೂದ್ರಕ ತನ್ನ<em>ಮೃಚ್ಛಕಟಿಕ</em>ನಾಟಕದಲ್ಲಿ (<em>ಮೂಲೇ ಭಿನ್ನೇ ಕುತಃ ಪಾದಪಸ್ಯ ಪಾಲನಮ್॥</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">66 :: ನೋಡುವಡೆ ನೋಡಿ ಗಗನದತ್ತ</h1>
<p class="verse">ಧರ್ಮಂ ಚರತ, ಮಾಽಽಧರ್ಮಂ; ಸತ್ಯಂ ವದತ ನಾನೃತಮ್।<br />
ದೀರ್ಘಂ ಪಶ್ಯತ, ಮಾ ಹೃಸ್ವಂ; ಪರಂ ಪಶ್ಯತ, ಮಾಽಪರಮ್॥<sup><a epub:type="noteref" href="999-aside.xhtml#id-">66</a></sup> </p>
<p class="quote-author">ಮಹಾಭಾರತ</p>
<p class="verse">ನಡೆ ಧರ್ಮಮಾರ್ಗದಲಿ, ಬೇಡ ಬೇರೆಡೆ ಒಂದೂ ಹೆಜ್ಜೆ;</p>
<p>ನುಡಿಯುತಿರು ದಿಟವನ್ನೇ, ಸಟೆಯನಾಡಲೆ ಬೇಡ, ಸಲ್ಲ;</p>
<p>ಉತ್ತಮಿಕೆ ಗುರಿಯಾಗೆ, ಕೀಳಿನೊಡನೇಕೆ ಸಂಧಾನದ ಒಜ್ಜೆ ;</p>
<p>ನೋಟ ದೂರದ್ದಿರಲಿ, ಸನಿಹ ಕಾಣುವುದಷ್ಟೇ ಎಲ್ಲ ಅಲ್ಲ;</p>
<p> 66. ಇಲ್ಲಿ ಪರ ಮತ್ತು ಅಪರ-ಗಳಿಗೆ ಇಹ-ಪರ ಎಂಬ, ಶಾಶ್ವತ-ಅಶಾಶ್ವತ ಎನ್ನುವ ಅರ್ಥವನ್ನೂ ಮಾಡಬಹುದು; ನಾನಿಲ್ಲಿ ಮೇಲು-ಕೀಳು ಅರ್ಥವನ್ನು ತೆಗೆದುಕೊಂಡಿದ್ದೇನೆ.</p>
<strong>ಕುವೆಂಪು ತಮ್ಮ<em>ತಪೋನಂದನ (ಪುಟ 22)</em>ದಲ್ಲಿ ಹೇಳಿದಂತೆ,<em>ಎತ್ತರಗಳು</em> <em>ಇರುವುದು ಎಲ್ಲರೂ ಹತ್ತುತ್ತಾರೆಂದಲ್ಲ; ಎಲ್ಲರೂ ಹತ್ತಬೇಕೆಂದು.</em>ಮಹತ್ತಲ್ಲದುದಕ್ಕೆ ಬೃಹತ್ತು ಸಂಘಟಿಸುವುದಿಲ್ಲ.
<p>ಮಹತ್ವಾಕಾಂಕ್ಷೆಯ ಮಂದಿ ಚಿಕ್ಕ ಪುಟ್ಟದುವುಗಳನ್ನು ಗಳಿಸಿಕೊಳ್ಳಲು ತಮ್ಮ ಹೆಜ್ಜೆಗಳನ್ನು ಕಟ್ಟಿಹಾಕಿಕೊಳ್ಳುವುದಿಲ್ಲ; ಜಗತ್ತೇ ದಕ್ಕಿದರೂ ಸಹ ಅವರ ಮನೋರಥಗಳು ಅದರ ಗಡಿಯನ್ನೂ ಮೀರಿ ದೂರ ಹೋಗಿರುತ್ತವೆ!<em>(ನಾಲ್ಪೀಯಸಿ ನಿಬಧ್ನಂತಿ ಪದಂ ಉನ್ನತಚೇತಸಃ। ಯೇಷಾಂ ಭುವನಲಾಭೇಽಪಿ ನಿಸ್ಸೀಮಾನೋ ಮನೋರಥಾ:॥- ಶಾಙ್ರ್ಗಧರ ಪದ್ಧತಿ 211, ಸುರಭಾ 386:363.</em></p>
</strong>
<p> <em> </em>ಯಾವುದು ಹಿಗ್ಗಿ ದೊಡ್ಡದಾಗಿದೆಯೋ, ಅಲ್ಲಿದೆ ಹಿಗ್ಗು<em>(ಯೋ ವೈ ಭೂಮಾ ತತ್ ಸುಖಂ,</em> <em>ನ ಅಲ್ಪೇ ಸುಖಂ ಅಸ್ತಿ)-</em>ಇದು<em>ಛಾಂದೋಗ್ಯ ಉಪನಿಷತ್ತಿನ</em>(7:23:1) ಮಾತು.<em>ಛಾಂದೋಗ್ಯ ಉಪನಿಷತ್ತಿ</em>ನ ಏಳನೆಯ ಪ್ರಪಾಠಕದಲ್ಲಿ, ನಾರದ ಸನಸ್ಕುಮಾರ ಸಂವಾದದಲ್ಲಿ,<em>ಭೂಮವಿದ್ಯೆ</em>ಯ ಪ್ರಸ್ತಾಪವಿದೆ.<em>ನಾಮ, ವಾಕ್, ಮನಸ್, ಸಂಕಲ್ಪ, ಚಿತ್ತ, ಧ್ಯಾನ, ವಿಜ್ಞಾನ, ಬಲ, ಅನ್ನ, ಅಪ್, ತೇಜಸ್, ಆಕಾಶ, ಸ್ವರ, ಆಶಾ, ಪ್ರಾಣ-</em>ಇವೆಲ್ಲ ಒಂದಕ್ಕಿಂತ ಒಂದು ಭೂಮವಾಗಿ ಮೇಲೇರುತ್ತ ಹೆಗ್ಗಳಿಕೆಯುಳ್ಳದನ್ನು ಅ ಮಾತುಕತೆ ವಿವರಿಸುತ್ತದೆ.<em>ಸತ್ಯ, ಮನನ, ಶ್ರದ್ಧೆ, ನಿಷ್ಠೆ, ಜ್ಞಾನ-</em>ಗಳಿಂದ ಪರಮಸುಖಪ್ರಾಪ್ತಿಯ ಸಂದೇಶ ಅಲ್ಲಿದೆ.<em> </em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">67 :: ನಡುಹಗಲಿನ ಕತ್ತಲೆ</h1>
<p class="verse">ಶೋಕೋ ನಾಶಯತೇ ಧೈರ್ಯಂ,<br />
ಶೋಕೋ ನಾಶಯತೇ ಶ್ರುತಂ।<br />
ಶೋಕೋ ನಾಶಯತೇ ಸರ್ವಂ,<br />
ನಾಸ್ತಿ ಶೋಕಸಮೋ ರಿಪುಃ॥<sup><a epub:type="noteref" href="999-aside.xhtml#id-">67</a></sup> </p>
<p class="quote-author">ವಾಲ್ಮೀಕಿ ರಾಮಾಯಣ 2:62:15</p>
<p class="verse">ಎದೆಯುಡುಗಿ ನಡುಗುವುದು, ತಳ ಕುಸಿದ ಭಾಸವದು;</p>
<p>ತಿಳಿವಿಗಿರುಳಿನ ಮಬ್ಬು ಥಟ್ಟನೆ ಮುಸುಕ ಬಹುದು;</p>
<p>ಕುಗ್ಗಿಸುತ ಎಲ್ಲ ಇದ್ದರೂ ಇಲ್ಲಿ ಏನಿಲ್ಲವೆನಿಸುವುದು-</p>
<p>ಶೋಕ ಕಡು ಹಗೆಯಾಗಿ ಮಣಿಸದದು ಏನು ಇಹುದು?</p>
<p> 67. ಶೋಕ ಮತ್ತು ಚಿಂತೆ ಅಕ್ಕತಂಗಿಯರಿದ್ದಂತೆ. ಬುದ್ಧಿ ಮುಸುಕಾಗುವುದು, ಅತ್ತು ಅತ್ತು ಕಣ್ಣೀರ್ಗರೆದಾಗ. ಕೊರಗಂತೂ ಸುಡುಬೆಂಕಿಯನ್ನ ಸೆರಗಿನಲ್ಲಿ ಕಟ್ಟಿಕೊಂಡು ಇದ್ದಂತೆ. ಚಿತೆಗೂ, ಚಿಂತೆಗೂ ಒಂದು ಸೊನ್ನೆಯಷ್ಟೇ ವ್ಯತ್ಯಾಸ - ಎಂಬ ಮಾತನ್ನ ನಾವು ಕೇಳಿದ್ದೇವೆ. ಈ ಅಕ್ಕತಂಗಿಯರ ಉಪಟಳ ಮತ್ತೆಮತ್ತೆ ನಮ್ಮ ಮೇಲೆರಗಿ ಬಾರದಂತೆ ಜೀವನವನ್ನ ಹಸನು ಮಾಡಿಕೊಳ್ಳಬೇಕೆಂಬುದೇ ಎಲ್ಲ ಬಲ್ಲವರ ಹಿತೋಪದೇಶ.</p>
<p> ದುಃಖದ ಪ್ರಾತ್ಯಕ್ಷಿಕ ರೂಪವೇ ಅಳು.<em>\'ಶೋಕವಿಲ್ಲದ ಜೀವಿಯಿಲ್ಲ\'</em>- ಎಂಬ ಮಾತೂ ಸತ್ಯ. ಹಾಗೆ ದುಃಖವೇನೂ ಸುಳಿಯದಂತೆ ಕೆಲಕಾಲವಾದರೂ ಅಲ್ಲಿದ್ದು ತಮ್ಮನ್ನ ತಾವೇ ಮರೆತು ನಲಿದಾಡಬಹುದೆಂಬ ಕಾರಣಕ್ಕೇ ಇರಬೇಕು ವಾಲ್ಮೀಕಿಯ ರಾವಣ ಲಂಕೆಯಲ್ಲೊಂದು<em>\'ಅಶೋಕವನ\'</em>ವೆಂಬ ಉದ್ಯಾನವನ್ನ ಹುಟ್ಟುಹಾಕಿದ್ದ. ವಿರೋಧಾಭಾಸವೆಂದರೆ, ಸೀತೆಯನ್ನ ಕೊಂಡೊಯ್ದು ರಾವಣ ಕೊನೆಯವರೆಗೂ ಅಳುಅಳುತ್ತಲೇ ಬಾಳ ಸವೆಸುವಂತೆ ಅವಳನ್ನಿರಿಸಿದ ಜಾಗ- ಆ<em>ಅಶೋಕವನ</em>.</p>
<p> ಪ್ರತಿಯೊಬ್ಬನ ಬಾಳಿನಲ್ಲಿ ಅಂಜಿಕೆ ಮುನಿಸು ಗೆಲುವು ಸೋಲು ಏಳು ಬೀಳು-ಗಳಿಂದ ಸಂತಸ ದುಗುಡಗಳು ಏನೇನು ಸಂಭವಿಸುತ್ತವೆಯೋ, ಅವೆಲ್ಲ ಕಾಣದ ಕೈ ಎಸಗುವ ಆಟದ ಫಲವೆಂದು ಭಾವಿಸಿ, ಸಮಾಧಾನಿಯಾಗಿರಬೇಕು-ಎನ್ನುತ್ತದೆ<em>ವಾಲ್ಮೀಕಿ ರಾಮಾಯಣ</em>. (<em>ಸುಖದುಃಖೇ ಭಯಕ್ರೋಧೌ ಲಾಭಾಲಾಭೌ ಭವಾಭವೌ। ಯಚ್ ಚ ಕಿಂಚಿತ್ ತಯಾಭೂತಂ ನನು ದೈವಸ್ಯ ಕರ್ಮ ತತ್॥-2:22:22</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">68 :: ಕುಗ್ಗದೆಲೆ ನುಗ್ಗುವರು ನೀಡಿ ಎದೆಮುಂದೆ</h1>
<p class="verse">ನಿಂದನ್ತು ನೀತಿ ನಿಪುಣಾಃ, ಯದಿ ವಾ ಸ್ತುವನ್ತು,<br />
ಲಕ್ಷ್ಮೀ ಸಮಾವಿಶತು, ಗಚ್ಛತು ವಾ ಯಥೇಷ್ಟಮ್;<br />
ಅದ್ಯೈವ ವಾ ಮರಣಂ ಅಸ್ತು, ಯುಗಾಂತರೇ ವಾ-<br />
ನ್ಯಾಯಾತ್ ಪಥಃ ಪ್ರವಿಚಲನ್ತಿ ಪದಂ ನ ಧೀರಾಃ<sup>68</sup></p>
<p class="quote-author">ಭರ್ತೃಹರಿ ನೀತಿ ಶತಕ 81</p>
<p class="verse">ನಿಂದಿಸಲಿ ಹುಳುಕು ಹುಡುಕುತ ಜರಿವುದಕೆ ಇರುವ ಜನ,</p>
<p>ಹಾಡಿ ಹೊಗಳಲಿ ಏರಿಸೇರಿಸಿ ಹತ್ತಿಸಲಿ ನಿನ್ನ ಹೊನ್ನ ಮೇನ;</p>
<p>ಹರಿದಿರಲಿ ಹಣದ ಹೊಳೆ ಸತತ; ಇಲ್ಲ, ಬತ್ತಲಿ ನೀರ ಪೂರ;</p>
<p>ಕಥೆ ಇಲ್ಲಿಗೇ ಮುಗಿಯಲಿ; ಇಲ್ಲ, ಸಾಗಲಿ ಸಾರ್ಥ ದೂರ ದೂರ-</p>
<p>ಸರಿ ದಾರಿ ಬಿಡುವನೆ, ನಡೆವನೆ, ತಿರುವಿನ ಜಾಡ, ಧೀರ?</p>
<p> 68.<em>ಭರ್ತೃಹರಿ ಸುಭಾಷಿತ ಸಂಗ್ರಹ</em>265;<em>ಸುರಭಾ</em>78:11</p>
<p> ಹೊತ್ತು ಹುಟ್ಟಲಿ ಮತ್ತೆ ಪಡುವಣದ ದಿಕ್ಕಿನಲಿ</p>
<p> ಚಲಿಸ ತೊಡಗಲಿ ಮೇರು, ಚಿಮ್ಮಿ ಬೆಂಕಿ ಶೀತ ಕುಳಿರು;</p>
<p> ಕೆಸರಿನ ಕಮಲ ಅರಳಲಿ ಬೆಟ್ಟದಟ್ಟದ ಮೇಲೆ-</p>
<p> ಕೊಟ್ಟ ಮಾತನು ಮೀರಿ ನಡೆವರೇ ಸಜ್ಜನರು ಯಾರೂ!</p>
<p> <em>(ಉದಯತಿ ಯದಿ ಭಾನುಃ ಪಶ್ಚಿಮೇ ದಿಗ್ ವಿಭಾಗೇ। ಪ್ರಚಲತಿ ಯದಿ ಮೇರುಃ, ಶೀತತಾಂ ಯಾತಿ ವಹ್ನಿಃ। ವಿಕಸತಿ ಯದಿ ಪದ್ಮಂ ಪರ್ವತಾಗ್ರೇ ಶಿಲಾಯಾಂ। ನ ಭವತಿ ಪುನರುಕ್ತಂ ಭಾಷಿತಂ ಸಜ್ಜನಾನಾಂ॥ -ಸಮಯೋಚಿತ ಪದ್ಯ ರತ್ನ ಮಾಲಾ; ಸುರಭಾ 51:222, ವಿಕ್ರಮಚರಿತೆ 249)</em></p>
<p> <em>ವನಸುಮದೊಲು ಎನ್ನ ಜೀವನವು ವಿಕಸಿಸುವಂತೆ ಮನವನ್ ಅನುಗೊಳಿಸು</em>- [ಎಂದು ದೇವರನ್ನು ಪ್ರಾರ್ಥಿಸುವಾಗ],<em>ಕಾನನದ ಮಲ್ಲಿಗೆಯಂತೆ ಅಭಿಮಾನವನು ತೊರೆದು ಕೃತಕೃತ್ಯತೆಯನ್ನು ಪಡೆವಂತೆ, ಜನಕೆ ಸಂತಸವೀವ ಘನನು ನಾನೆಂದೆಂಬ ಜಗದ ಪೊಗಳಿಕೆಗೆ ಬಾಯ್‍ಬಿಡದೇ</em>[ಇರುವ ಹಾಗೆ],<em>ಉಪಕಾರಿ ನಾನು ಎನ್ನುಪಕೃತಿಯು ಜಗಕೆಂಬ ವಿಪರೀತಮತಿಯನು ಉಳಿದು,</em> <em>ವಿಪುಲಾಶ್ರಯನೀವ ಸುಫಲ ಸುಮಭರಿತ ಪಾದಪದಂತೆ ನೈಜಂ ಆದ ಒಳ್ಪಿನಿಂ ಬಾಳುವ</em>ಹಾಗೆ ನನ್ನನ್ನು ನೋಡಿಕೋ, ಎಂದು<em>ನಿವೇದನೆ</em>ಮಾಡಬೇಕು- ಎನ್ನುತ್ತಾರೆ ಡಿವಿಜಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">69 :: ಆಕಾಶವೇ ಬೀಳಲಿ ಮೇಲೆ...</h1>
<p class="verse">ನಿಮಿತ್ತಂ ಆಸಾಧ್ಯ ಯದ್ ಏವ ಕಿಂಚನ,<br />
ಸ್ವಧರ್ಮ ಮಾರ್ಗಂ ವಿಸೃಜಂತಿ ಬಾಲಿಶಾಃ।<br />
ತಪಃ ಶ್ರುತ ಧ್ಯಾನ ಧನಾಸ್ ತು ಸಾಧವೋ<br />
ನ ಯಾಂತಿ ಕೃಚ್ಛ್ರೇ ಪರಮೇಽಪಿ ವಿಕ್ರಿಯಾಮ್॥<sup><a epub:type="noteref" href="999-aside.xhtml#id-">69</a></sup> </p>
<p class="quote-author">ಸುಭಾಷಿತ</p>
<p class="verse">ಕುಂಟುನೆಪ ಸಿಕ್ಕರೆ ಸಾಕು, ಬಿಟ್ಟೋಡಿ ಬಿಡಬಹುದು</p>
<p>ಹಿಡಿದ ಕಡುಕಷ್ಟದ ಜಾಡ ಹಸುಗೂಸ ಮನಸಿನವರು;</p>
<p>ಶ್ರದ್ಧೆ ಕಲಿಕೆ ಅರಿವೇ ಆಸ್ತಿಯಾಗುಳ್ಳವರು ಸಾಧಕರು<strong> </p>
<p>ಜಡಿದರೂ ಕಷ್ಟಗಳ ಮಳೆ, ಇಟ್ಟಡಿಯ ಹಿಂದೆ ಇಡರು.</p>
<p> 
</p>
<p> 
<strong> </p>
<p> 69. ಕೋಪದ ನಿಮಿತ್ತ ಕೆಲಸ ನಿಲ್ಲಬಹುದು; ಯಾವುದಾದರೂ ಕಾರಣಕ್ಕೆ ಕೋಪಗೊಂಡಿದ್ದಾದರೆ ಆ ಕೋಪ ಶಮನ ಮಾಡಬಹುದು; ಏನೂ ಕಾರಣವಿಲ್ಲದೆ ಕೋಪ ಗೊಳ್ಳುವವರನ್ನು ಸಮಾಧಾನಪಡಿಸುವುದಾದರೂ ಹೇಗೆ? (<em>ನಿಮಿತ್ತಂ ಉದ್ದಿಶ್ಯ ಹಿ ಯಃ ಪ್ರಕುಪ್ಯತಿ, ಧ್ರುವಂ ಸ ತಸ್ಯ ಅಪಗಮೇ ಪ್ರಸೀದತಿ(ಪ್ರಶಾಮ್ಯತಿ)। ಅಕಾರಣ-ದ್ವೇಷಿ ಮನಸ್ ತು ಯಸ್ಯ ವೈ (ಅಕಾರಣ-ದ್ವೇಷ ಪರೋ ಹಿ ಯೋ ಭವೇತ್) ಕಥಂ ಜನಸ್ (ನರಸ್) ತಂ ಪರಿತೋಷಯಿಷ್ಯತಿ?-</em> <em>ಘಟಕರ್ಪರ ನೀತಿ ಶತಕ</em>10;<em>ಸುರಭಾ</em>174:908; ಪಾಠಭೇದದೊಂದಿಗೆ<em>ಪಂಚತಂತ್ರ</em>1:3:6)</p>
<p> ಏನಾದರೊಂದು ಉದ್ದೇಶ ಇಟ್ಟುಕೊಂಡೇ, ತಮ್ಮ ತಮ್ಮ ಏಳಿಗೆಗಾಗಿ ಸಾಮಾನ್ಯವಾಗಿ ಎಲ್ಲರೂ ಕೆಲಸ ಮಾಡುತ್ತಾರೆ; ಇನ್ನೊಬ್ಬರ ಅಭಿಪ್ರಾಯವನ್ನು ಅನುಮೋದನೆ ಮಾಡುವುದರಲ್ಲೂ ಸಾಮಾನ್ಯವಾಗಿ ಸ್ವಾರ್ಥ ಅಡಗಿಯೇ ಇರುತ್ತದೆ. (<em>ನಿಮಿತ್ತೇಭ್ಯಃ ಪ್ರವರ್ತಂತೇ ಸರ್ವ ಏವ ಸ್ವಭೂತಯೇ। ಅಭಿಪ್ರಾಯ ಅನುರೋಧೋ</em></p>
<p> <em>ಅಪಿ ಸ್ವಾರ್ಥಸ್ಯ ಏವ ಪ್ರಸಿದ್ಧಯೇ॥</em>-<em>ವಾಕ್ಯಪದೀಯ</em>255). ಇದಕ್ಕೆ ಪೂರಕವಾಗಿ ಇಂಗ್ಲಿಷಿನಲ್ಲಿದೆ ಈ ಗಾದೆ:<em>ನನ್ನ ಬೆನ್ನನ್ನು ನೀನು ಉಜ್ಜು; ನಿನ್ನದನ್ನು ನಾನು ಉಜ್ಜುವೆ.</em>ಪ್ರಕೃತಿ ಮಾತ್ರ ಉದ್ದೇಶರಹಿತವಾಗಿ ಕೆಲಸಮಾಡುತ್ತಿದೆ-ಎನ್ನಬಹುದು.</p>
<p> \'\'ಆಟಕ್ಕುಂಟು ಲೆಕ್ಕಕ್ಕಿಲ್ಲ\'\'- ಗಾದೆಯೊಂದಿದೆ. \'\'<em>ಕರಿಷ್ಯೇ ವಚನಂ ತವ</em>ಎನ್ನುತ್ತ, ನೀನು ನನ್ನೊಂದಿಗೆ ಸುಮ್ಮನೆ ಇರು; ಉಳಿದುದನೆಲ್ಲ ನಾನೇ ನೋಡಿಕೊಳ್ಳುತ್ತೇನೆ\'\'<em>(ನಿಮಿತ್ತ ಮಾತ್ರಂ ಭವ)</em>- ಎನ್ನುವ ಗೀತಾಚಾರ್ಯನ ಮಾತನ್ನು ನೆನೆಸಿಕೊಳ್ಳಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">70 :: ಬಿಸಿಲುಗುದುರೆಯನೇರಿ ಹೊರಟೆ ಎಲ್ಲಿಗೆ ನೀನು?</h1>
<p class="verse">ಯೋ ಧ್ರುವಾಣಿ ಪರಿತ್ಯಜ್ಯ, ಅಧ್ರುವಂ ಪರಿಷೇವತೇ।<br />
ಧ್ರುವಾಣಿ ತಸ್ಯ ನಶ್ಯನ್ತಿ, ಅಧ್ರುವಂ ನಷ್ಟಂ ಏವ ಚ॥<sup><a epub:type="noteref" href="999-aside.xhtml#id-">70</a></sup> </p>
<p class="quote-author">ಗರುಡಪುರಾಣ 108</p>
<p class="verse">ಸ್ಥಿರವನಿಲ್ಲಿಯೇ ಬಿಟ್ಟು ಅಸ್ಥಿರವ ಬೆಂಬತ್ತುವಿರಾ,</p>
<p>ಹತ್ತಿ ಅ ಬಿಸಿಲುಗುದುರೆಯ ಕನಸಿನ ಸವಾರಿಯಲ್ಲಿ?</p>
<p>ಕೈಯ ದಂಟೂ ಕಳೆದು, ಕನ್ನಡಿಯ ಗಂಟೂ ಸಿಗದೆ,</p>
<p>ಭ್ರಮೆ ನಿರಸನವಾಗಿ ಉಳಿದೀತು ತಳಮಳದ ಕೊಳ್ಳಿ!</p>
<p> 70.<em>ಹಿತೋಪದೇಶ ಮಿತ್ರಲಾಭ</em>278;<em>ಸುರಭಾ</em>162:394; ಪಾಠಾಂತರ: ಅಧ್ರುವಾಣಿ ನಿಶ್ಯೇವತೇ..-<em>ಪಂಚತಂತ್ರ</em>2:134;<em>ಚಾಣಕ್ಯ ನೀತಿಶತಕ</em>63</p>
<p> ಹೆಸರಾಂತ ನಾಟಕಕಾರ ಟಿ.ಪಿ. ಕೈಲಾಸಂ ತಮ್ಮ<em>ತಾಳಿಕಟ್ಟೋಕ್ಕೂಲೀನೇ</em>ಪ್ರಹಸನದ ಭಾಗ-2 \'ಸಾತು ತೌರುಮನೆ\'ಯಲ್ಲಿ ಒಂದು ಪಾತ್ರ ನರಸಿಂಹಯ್ಯನ ಮೂಲಕ ಈ<em>\'\'ಯೋ ಧ್ರುವಾಣಿ ....\'\'</em>ಸೂಕ್ತಿಯನ್ನ ಹೇಳಿಸುತ್ತಾರೆ. ಶಾಶ್ವತ ವಾದುದನ್ನು ಬಿಟ್ಟು ತಾತ್ಕಾಲಿಕವಾದುದನ್ನ ಬೆನ್ನಟ್ಟಿಹೋದಾಗ ನಿರಾಶೆ ಕಟ್ಟಿಟ್ಟ ಬುತ್ತಿ- ಎಂಬ ಅಭಿಪ್ರಾಯವೇ ಹಲವು ಕೈಲಾಸಂ ನಾಟಕಗಳ ಸಂದೇಶ.</p>
<p> ನಿನ್ನದು ಯಾವಾಗಲೂ ದೂರದೃಷ್ಟಿಯೇ ಆಗಿರಲಿ, ಇಲ್ಲಿಂದಾಚೆಯ ಅಗೋಚರವನ್ನೂ ಕಂಡು ಅನುಭವಿಸುವ ಶಕ್ತಿ ನಿನಗಿರಲಿ (<em>ದೀರ್ಘಂ ಪಶ್ಯತ ಮಾ ಹ್ರಸ್ವಂ, ಪರಂ ಪಶ್ಯತ ಮಾ ಅಪರಂ)</em>- ಎಂಬ ಹಾರೈಕೆಯನ್ನು ಆಗಲೇ ನೋಡಿದ್ದೇವೆ.</p>
<p> ಭೂಮ-ಹೃಸ್ವದ ಬಗ್ಗೆ ಪದ್ಯ 59ನ್ನೂ ನೋಡಿ. ಮನೋವೈಶಾಲ್ಯದ ಮಾತನಾಡುವಾಗ ಈ ದೀರ್ಘ-ಹ್ರಸ್ವದ ತೌಲನಿಕ ಚರ್ಚೆ ಆಗುತ್ತದೆ. ಶ್ರೇಯಸ್ಸು-ಪ್ರೇಯಸ್ಸಿನ ಹೋಲಿಕೆಯೂ ಇಲ್ಲಿ ಪ್ರಸ್ತುತವೇ.</p>
<p> ದೇವರು ಶಾಶ್ವತ ಎಂಬ ನಂಬಿಕೆ ನಮ್ಮಲ್ಲಿ ಬೇರೂರಿದೆ. ಅವನು ನಿತ್ಯನೂತನ ಅನಾದಿ ಪುರುಷ ಮತ್ತು ಶಾಶ್ವತ, ಅನಂತ<em>(ಅಜೋ ನಿತ್ಯಃ ಶಾಶ್ವತೋ ಅಯಂ ಪುರಾಣೋ।- ಗೀತಾ 2:20; ಕಠ ಉಪನಿಷತ್ 2:18)-</em>ಎಂದು ಆಸ್ತಿಕರ ಅಭಿಪ್ರಾಯ. ಅವನು ಸ್ವಯಂಭುವಾಗಿ ತನ್ನ ಗುಣ ವೈಶಿಷ್ಟ್ಯಗಳಿಂದ ಅನಂತಕಾಲ ಈ ಜಗತ್ತನ್ನು ಆವರಿಸಿಕೊಂಡಿದ್ದಾನೆ<em>(ಅರ್ಥಾನ್ ವ್ಯದಧಾತ್ ಶಾಶ್ವತೀಭ್ಯಃ ಸಮಾಭ್ಯಃ॥ -ಈಶವಾಸ್ಯ ಉಪನಿಷತ್ 8)-</em>ಎಂದೂ ಅನುಭಾವಿಗಳು ಬಗೆಯುತ್ತಾರೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">71 :: ದುರ್ಬಲರೇ ವಿಧಿಗೆ ಬಲಿ</h1>
<p class="verse">ಅಶ್ವಂ ನೈವ ಗಜಂ ನೈವ, ವ್ಯಾಘ್ರಂ ನೈವ ಚ ನೈವ ಚ।<br />
ಅಜಾಪುತ್ರಂ ಬಲಿಂ ದದ್ಯಾತ್, ದೈವೋ ದುರ್ಬಲಘಾತಕಃ॥<sup><a epub:type="noteref" href="999-aside.xhtml#id-">71</a></sup> </p>
<p class="quote-author">ಸಮಯೋಚಿತಪದ್ಯಮಾಲಿಕಾ</p>
<p class="verse">ಕುದುರೆಯನ್ನೇನಲ್ಲ, ಆನೆಯನ್ನಂತೂ, ಬಿಡಿ, ಅಲ್ಲ</p>
<p>ಹುಲಿಯನ್ನ? ಛೇ, ಖಂಡಿತಾ ಅಲ್ಲವೇ ಅಲ್ಲವಯ್ಯಾ;</p>
<p>ಬಲಿ ಕೊಡಲು ಹೇಳುವರು ಪಾಪ ಕುರಿಮರಿಯನ್ನ-</p>
<p>ಬೆನ್ನ ಹತ್ತೀತು ವಿಧಿ ದುರ್ಬಲರ, ಅಲ್ಲವೇನಯ್ಯಾ!</p>
<p> 71.<em>ಸುರಭಾ 156:136.</em>ಅಶ್ವಮೇಧದಂಥ ಯಜ್ಞ ಬಹಳ ಅಪೂರ್ವ. ರಾಜಸೂಯ ಯಾಗವೂ ಅಷ್ಟೇ. ಆನೆಯಂಥ ಬಲಿಷ್ಠ ಪ್ರಾಣಿ, ಕರಡಿ ತೋಳ ಚಿರತೆ ಹುಲಿ ಸಿಂಹಗಳಂಥ ದುಷ್ಟ ವನ್ಯಮೃಗಗಳನ್ನು ಬಲಿಕೊಡಬೇಕೆಂಬ ಈ ಯಾವ ಯಜ್ಞವೂ ವಿಧಿಸಿದಂತಿಲ್ಲ. ಮಾಂಸಭಕ್ಷಕ ದೇವತೆಗಳ ಪ್ರೀತ್ಯರ್ಥಕ್ಕೇ ಆಗಲಿ, ನಾವು ಬಲಿ ಕೊಡುವುದು ಎಂತಹ ಪ್ರಾಣಿಗಳನ್ನ? ಕೈಲಾಗದ, ತಮ್ಮನ್ನು ತಾವು ರಕ್ಷಿಸಿಕೊಳ್ಳಲಾಗದ ಸಾಕು ಪ್ರಾಣಿಗಳನ್ನ- ಕುರಿ ಕೋಳಿಗಳನ್ನ. ಅಬ್ಬಬ್ಬಾ ಎಂದರೆ ಕಟ್ಟು ಹಾಕಿ ಒಂದು ಕೋಣವನ್ನ. ಛೆ, ಎಂಥದಿದು! ವಿಧಿಯೂ ಸಹ ಹೆಚ್ಚಾಗಿ ಕಾಡುವುದು ಬಲಹೀನರನ್ನೇ. ಇದಕ್ಕೇನು ಪರಿಹಾರ? ಕೊಲ್ಲಲು ಬಂದರೆ ಎದುರಿಸಲು ಶಕ್ತಿ ಗಳಿಸುವುದು. ಆದರೆ, ಒಳ್ಳೆಯದನ್ನ ಬಯಸುವ ಬಲಹೀನನು ವಿನಾ ಕಾರಣ ಬಲಾಢ್ಯರನ್ನ ಎದುರು ಹಾಕಿಕೊಳ್ಳಬಾರದು<em>(ಬಲೀಯ ಸ ಹೀನ ಬಲೋ ವಿರೋಧಂ ನ ಭೂತಿ ಕಾಮೋ ಮನಸಾಪಿ ವಾಂಛೇತ್॥</em>-<em>ಪಂಚತಂತ್ರ</em>, ಕಾಕ-ಉಲೂಕೀಯ 126)</p>
<p> ಹಾಗಾದರೆ ದುರ್ಬಲರಿಗೆ ಬಲ ಯಾವುದು? ಅದು ಎಲ್ಲಿಂದ ಬಂದೀತು? ಉತ್ತರ ಇಲ್ಲಿದೆ: ಆರ್ಥಿಕವಾಗಿ ದುರ್ಬಲರಾದವರನ್ನು ಸಮಾಜದ ಆಡಳಿತ ನೋಡಿ ಕೊಳ್ಳಬೇಕು; ಕೆಲವು ಉಪಾಯಗಳನ್ನೂ ಶಕ್ತಿಹೀನರು ಅವಲಂಬಿಸುವುದುಂಟು- ಮಕ್ಕಳು ಅತ್ತು, ದಡ್ಡರು ಮಾತನಾಡದೆ ಸುಮ್ಮನಿದ್ದು, ಮತ್ತು ಕಳ್ಳರು ಸುಳ್ಳುಹೇಳಿ ತಾತ್ಕಾಲಿಕವಾಗಿ ಕಾರ್ಯಸಾಧಿಸಿಕೊಳ್ಳಬಹುದು. ಇದನ್ನೇ<em>ಚಾಣಕ್ಯನೀತಿ</em>ಯಲ್ಲಿ ಹೇಳಿರುವುದು.<em>(ದುರ್ಬಲಸ್ಯ ಬಲಂ ರಾಜಾ, ಬಾಲಾನಾಂ ರೋದನಂ ಬಲಂ; ಬಲಂ ಮೂರ್ಖಸ್ಯ ಮೌನತ್ವಂ, ಚೋರಾಣಾಂ ಅನೃತಂ ಬಲಂ॥- ಚಾಣಕ್ಯ ನೀತಿ 36, ಸುರಭಾ 162:393) 
</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">72 :: ಹಗಲುಗನಸಿನ ಸಾರ್ಥದ ಪಥಿಕ</h1>
<p class="verse">ಅತ್ರ ವರ್ಷಂ ವಸಿಷ್ಯಾಮಿ ಅತ್ರ ಹೇಮಂತ ಗ್ರೀಷ್ಮಷು।<br />
ಇತಿ ಬಾಲೋ ವಿಚಿಂತಯತಿ, ಅಂತರಾಯಂ ನ ಊಹ್ಯತಿ॥<sup><a epub:type="noteref" href="999-aside.xhtml#id-">72</a></sup> </strong><strong> </p>
<p class="quote-author">ಧಮ್ಮಪದ, ಮಾರ್ಗವರ್ಗ 286</p>
<p class="verse">ಇಲ್ಲಿ ಮಳೆಗಾಲವ ಕಳೆವೆ</p>
<p>ಹೇಮಂತ ಗ್ರೀಷ್ಮದಲುಳಿವೆ-</p>
<p>ಸಾರ್ಥದಿ ಹೊರಟವ ಕಂಡನೊಂದು ಹಗಲುಗನಸ।</p>
<p>ಮುಂದೆ ಇನ್ನು ನಡೆವುದದೇನು</p>
<p>ಊಹಿಸದು ಕೂಸಿನ ಮನಸು-</p>
<p>ನದಿಯ ದಾಟದ ಪಥಿಕನ ಬೆನ್ನ ಬದಿ ವಿಧಿ ನಕ್ಕಿತು!</p>
<p> 72. ಒಬ್ಬ ವರ್ತಕ, ಬಹುಶಃ ಅವನಿನ್ನೂ ಎಳೆಯ ವಯಸ್ಸಿನವನು, ಮುಗ್ಧ, ಅನನುಭವಿ, ಊರಿಂದೂರಿಗೆ ಸರಕು ಸಾಗಾಣಿಕೆಯ ಕಾರವಾನ್ ಮಾದರಿಯ<em>ಸಾರ್ಥ</em>ದ ಗುಂಪಿನಲ್ಲಿ ಹೊರಟಿದ್ದಾನೆ. ಏನೋ ಕಾರಣಕ್ಕೆ ಮಧ್ಯೆಯೇ ನಿಂತುಬಿಡುವ ಮನಸ್ಸು ಮಾಡುತ್ತಾನೆ. ನದಿಯ ದಡವೊಂದರಲ್ಲಿ ತಂಗಿ ಇಲ್ಲೇ ಏಕೆ ಇದ್ದುಬಿಡಬಾರದು ಎಂದು ಯೋಚಿ</p>
<p> ಸುತ್ತಿದ್ದಾನೆ.<em>ಮುಂದೆ ಬರಬಹುದಾದ ತೊಂದರೆಗಳ ಬಗ್ಗೆ ಅವನಿಗೆ ಕಿಂಚಿತ್ತೂ ಕಲ್ಪನೆ ಇಲ್ಲವಲ್ಲಾ</em>\'ಎಂಬುದೇ ಬುದ್ಧನ ಕೊರಗು. ಈ ದೃಷ್ಟಾಂತದಲ್ಲಿ<em>ನಾವೊಂದು ಬಗೆದರೆ ದೈವವೊಂದು ಬಗೆದೀತು</em>\'ಎಂಬುದರ ಸುಳಿವೂ ಇದೆ; ಜೊತೆಗೆ, ತೊಡಗಿದ ಕೆಲಸದಲ್ಲಿ ನಡುವೆಯೇ ಬಿಟ್ಟುಬಿಟ್ಟಾಗ ಆಗಬಹುದಾದ ಅಪಾಯಗಳ ಹೊಳಹೂ ಇಲ್ಲಿದೆ. (<em>ಧಮ್ಮಪದ</em>ದಲ್ಲಿ ಇನ್ನೂ ನಾಲ್ಕಾರು ಕಡೆ 80, 284, 323 ಇತ್ಯಾದಿ, ಈ<em>ಸಾರ್ಥ</em>ದ ಹಿನ್ನೆಲೆಯಲ್ಲಿ ಬುದ್ಧನ ಉಪದೇಶಾತ್ಮಕ ಮಾತುಗಳು ಬರುತ್ತವೆ. ಸಾರ್ಥದಲ್ಲಿ ಹೊರಟವರು ಅನುಸರಿಸಬೇಕಾದ ನಿಯಮಗಳನ್ನು, ಅವನ್ನು ಮೀರಿದವರಿಗೆ ಆಗುವ ತೊಂದರೆಗಳನ್ನೂ ವಾಚ್ಯವಾಗಿ, ಸೂಚ್ಯವಾಗಿ ಸಾಧಕನಿಗೆ ಇರಬೇಕಾದ ಗುಣಗಳನ್ನು ಸಾರ್ಥದ ಉಪಮೆಯಿಂದ ತಿಳಿಹೇಳುತ್ತದೆ.)</p>
<p> ನಳನನ್ನು ಹುಡುಕಿಕೊಂಡು ಹೊರಟ ದಮಯಂತಿಯೂ ಇಂತಹ ಒಂದು ಸಾರ್ಥದೊಳಗೆ ಸೇರಿಕೊಳ್ಳುತ್ತಾಳೆ. (ನೋಡಿ: ಹರಿಹರೇಶ್ವರ,<em>\'ದೇಶ ಸುತ್ತು, ಕೋಶ ಓದು\'\'</em>ಪ್ರಬಂಧ,<em>ಮಾತಿನ ಚಪ್ಪರ</em>ಪುಸ್ತಕ, ಪುಟ 95-96. ಅಲ್ಲಿ ಡಾ। ಭೈüರಪ್ಪನವರ<em>ಸಾರ್ಥ</em>ಕಾದಂಬರಿಯ ಬಗ್ಗೆ ಉಲ್ಲೇಖವಿದೆ.)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">73 :: ಚಕ್ರ ಉರುಳಿತು, ಮೇಲಿನದು ಕೆಳಗಿಳಿಯಿತು</h1>
<p class="verse">ಹೃತಂ ರಾಜ್ಯಂ, ಪ್ರಿಯಾ ದಗ್ಧಾ, ಭ್ರಷ್ಟಃ ಸೂನುರ್, ಅಬಾಂಧವಃ,<br />
ಜಾತೋ ಅಸ್ಮಿ ಏಕಾಕೀ, ಅಪಾಥೇಯೋ,<br />
ಲುಠನ್ ಭಿಕ್ಷಾಭುಜೋ ಅಂಗನೇ-<br />
ಇತಿ ಏಕೈಕಂ ಚ, ನಿರ್ಧಾಯ ದುಃಖಂ ನ ಈಕ್ಷಿಷ್ಟ ಸೋ ಅಪರಂ<br />
ಪ್ರಾಪ್ತ ಅವಸಾದಂ ಶೋಚಂತಂ ಆತ್ಮತುಲ್ಯಂ ಕಥಾಸು ಅಪಿ ॥<sup><a epub:type="noteref" href="999-aside.xhtml#id-">73</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 7:1648-49</p>
<p class="verse">ರಾಜ್ಯ ಹೋಯಿತು, ಕೈಹಿಡಿದಾಕೆ ಇನ್ನೆಲ್ಲಿ, ಈಗವಳು ಹಿಡಿ ಬೂದಿ!</p>
<p>ಮಗ ತೊರೆದ, ಅಗಲಿದರು ಬಂಧುಗಳು ಹಿಡಿದು ತಮ್ಮ ಹಾದಿ;</p>
<p>ಏಕಾಕಿ, ಜೊತೆಯಿಲ್ಲ, ಹೊಟ್ಟೆಹೊರೆಯಲು ಮನೆಮನೆಗಲೆತ ತಿರುಪೆ</p>
<p>-ಯಾರಿಗೂ ಈ ಗತಿ ಬೇಡ, ಬಾಳ ಕತೆ ಹೀಗೆ, ಗೋಳು ಚಿಂದಿ!</p>
<p> 73. ಇಲ್ಲಿ ಕಾಶ್ಮೀರದ ಆಗಿನ ರಾಜ ಹರ್ಷನ ಅವಸಾನ ಸಮಯದ ಗೋಳಾಟವನ್ನು ಕಲ್ಹಣ ವರ್ಣಿಸುತ್ತಿದ್ದಾನೆ: ಮೇಲೆ ಹೋದದ್ದು ಕೆಳಗಿಳಿಯಲೇ ಬೇಕು<em>(ಅತಿ ಉಚ್ಛ್ರಾಯಃ ಪತನಹೇತುಃ; ಅತ್ಯುನ್ನತಃ ಪತನಹೇತುಃ ಚಕ್ರನೇಮಿ ಕ್ರಮೇಣ),</em>ದೊಡ್ಡವರಿಗೂ ಸಹ ಮೇಲ್ಮೆ ಮಿತಿ ಮೀರಿದಾಗ ಅದು ಪತನಕ್ಕೆ ದಾರಿಯಾಗಬಹುದು<em>(ಅತಿ ಆರೂಢೀರ್ ಭವತಿ ಮಹತಾಂ ಅಪಿ ಅಪಭೃಂಶ ನಿಷ್ಠಾ)</em>-ಹೀಗೆ ಹಲವು<em>ಲೋಕೋಕ್ತಿ</em>ಗಳಿವೆ. ಸಂಪತ್ತೆಂಬುದು ಒಂದೆಡೆಯೇ ಸ್ಥಿರವಾಗಿ ನಿಲ್ಲುವಂಥದಲ್ಲ; ಅದು ರಥದ ಚಕ್ರದಂತೆ ಒಬ್ಬರಿಂದಿನ್ನೊಬ್ಬರ ಕಡೆಗೆ ಉರುಳುತ್ತಿರುತ್ತದೆ- ಎನ್ನುತ್ತದೆ<em>ಋಗ್ವೇದ</em>.<em>(ಓ ಹಿ ವರ್ತಂತೇ ರಥ್ಯೇವ ಚಕ್ರಾ ಅನ್ಯಮನ್ಯಂ ಉಪತಿಷ್ಠಂತ ರಾಯಃ ॥10:117:5)</em>.</p>
<p> ರವಿ ಚಂದ್ರರಿಗೇ ಗ್ರಹಣದ ಮುಸುಕು ಇಲ್ಲವೇ; ನೋಡಲು ಬಲಿಷ್ಠ ಜಾಣ ಎನಿಸಿದ ಹಾವು ಹಕ್ಕಿ ಆನೆ ಹುಲಿ ಸಿಂಹ- ಮುಂತಾದ ಪ್ರಾಣಿಪಕ್ಷಿಗಳನ್ನೂ ಸಹ ಉಪಾಯವಾಗಿ ಹಿಡಿದು ಬಂಧನದಲ್ಲಿಡುತ್ತಾರಲ್ಲ; ಬುದ್ಧಿವಂತರೂ ಬಡತನ ಕ್ಕೀಡಾಗುತ್ತಾರೆ; ಹೀಗಾಗಿ, ವಿಧಿಯೇ ಸರ್ವಶಕ್ತ ಎನ್ನಿಸಿಬಿಡುತ್ತದೆ- ಎನ್ನುತ್ತದೆ ಇನ್ನೊಂದು ಸುಭಾಷಿತ. (<em>ರವಿ ನಿಶಾಕರಯೋರ್ ಗ್ರಹಪೀಡನಂ, ಗಜ ಭುಜಂಗ ವಿಹಂಗಮ ಬಂಧನಂ। ಮತಿಮತಾಂ ಚ ನಿರೀಕ್ಷ್ಯ ದರಿದ್ರತಾಂ- ವಿಧಿರ್ ಅಹೋ ಬಲವಾನ್ ಇತಿ ಮೇ ಮತಿಃ॥ -ಭರ್ತೃಹರಿ, ನೀತಿಶತಕ.)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">75 :: ವಿಧಿಯೊಡನೆ ಸಂಧಾನ</h1>
<p class="verse">ಕುಷ್ಠಾರ್ತಾಂಘ್ರಿಯುಗಃ ಶಿಖೀ<br />
ಬಹುಪದಂ ಗೃಹ್ಣಾತಿ ಧಾವನ್ ಅಹಿಂ<br />
ಭಾನುಃ ಪಾದಸಹಸ್ರಬಾಕ್ ಪ್ರತಿಪದಂ<br />
ಸಂಚಾರ್ಯತೇ ಅನೂರುಣಾ॥<br />
ವಂಚ್ಯತೇ ಬಲಿನೋಽಪಿ ಯಲ್ ಲಘುಬಲೈಃ<br />
ಸಾಮಥ್ರ್ಯಹೀನೈಶ್ಚ ಯದ್ ಭ್ರಾಮ್ಯಂತೇ<br />
ಪರಿಪೂರ್ಣವೃತ್ತಯ -ಇದಂ ದೈವಸ್ಯ ಲೀಲಾಯಿತಮ್॥<sup><a epub:type="noteref" href="999-aside.xhtml#id-">75</a></sup>  </p>
<p class="quote-author">ಕಲ್ಹಣ, ರಾಜತರಂಗಿಣೀ 7:959</p>
<p class="verse">ಕಾಲೆರಡಕ್ಕೂ ರೋಗಬಡಿದಿದೆ, ಇರಲಿ ಬಿಡಿ,</p>
<p>ನವಿಲೋಡಿ ಹಾವನ್ನ ಹಿಡಿಯದೇನು?</p>
<p>ಮುನ್ನಡೆಸುವುದಾರು ಕಿರಣಗಳೊಡೆಯನ, ಹೇಳಿ</p>
<p>ತೊಡೆಮುರಿದ ಸಾರಥಿ ಅರುಣನೇನು?</p>
<p>ಶಕ್ತಿ ಇದ್ದರೇನಂತೆ ಲಘುಬಲರು ಯುಕ್ತಿಯಲಿ</p>
<p>ಮೀರಿಸರೇ ಅತಿಬಲರ ಕಪಟತನದಿ?</p>
<p>ಬಿದ್ದರೇ ಗೊಂದಲದಿ ಎಲ್ಲ ಬಲ್ಲವರೂನು</p>
<p>ವಿಧಿಯಾಟ ಅರಿಯದೆಯೆ ಹೋದರೇನು?</p>
<p> 75. ಇದೇ ದೃಷ್ಟಾಂತವನ್ನು ಉಪಮೆಯಾಗಿ ಬಳಸಿಕೊಳ್ಳುತ್ತಾ,<em>ಕ್ರಿಯಾಸಿದ್ಧಿಃ ಸತ್ವೇ ಭವತಿ ಮಹತಾಂ ನ ಉಪಕರಣೇ</em>- ಎಂಬ ನಾಣ್ಣುಡಿಯನ್ನ ಪಲ್ಲವಿಯಾಗುಳ್ಳ ಶ್ಲೋಕಗಳು ಬಲ್ಲಾಳಸೇನನ<em>ಭೋಜಪ್ರಬಂಧ</em>ದಲ್ಲಿ ಹಲವು ಇವೆ.</p>
<p> ಗೆಲ್ಲಬೇಕಾಗಿರುವುದು ಅಂತಿಂತಹುದಲ್ಲ, ಅಭೇದ್ಯವಾದ ಲಂಕೆಯನ್ನ; ಅದನ್ನ ತಲುಪಬೇಕಾದರೆ ದಾಟಬೇಕಾಗಿರುವುದು ಸ್ವಲ್ಪ ದೂರವಲ್ಲ ಯೋಜನ ಯೋಜನ ಉದ್ದದ ಸಮುದ್ರವನ್ನ. ಎದುರಿಸಬೇಕಾದ ಶತ್ರು ಯಾರು? ಸಾಮಾನ್ಯನಲ್ಲ, ಅಪ್ರತಿಮ ಶೂರ ರಾವಣ; ಈ ಯುದ್ಧದಲ್ಲಿ ಮಿತ್ರಪಕ್ಷದಲ್ಲಿ ಇರುವ ಸಹಾಯಕರಾರು? ಕೇವಲ ಕಪಿಗಳು -ಇಷ್ಟೆಲ್ಲ ಪ್ರತಿಕೂಲ ವಾತಾವರಣವಿದ್ದರೂ, ಕೊನೆಗೆ ರಾಕ್ಷಸಕುಲವನ್ನ ಶ್ರೀರಾಮ ನಿರ್ನಾಮ ಮಾಡಿದ್ದು ಹೇಗೆ? ಕ್ರಿಯಾಸಿದ್ಧಿ ಆಗುವುದು ತನ್ನ ಸ್ವಂತ ಸಾಮಥ್ರ್ಯದಿಂದಲೇ ಹೊರತು, ಆನುಷಂಗಿಕವಾಗಿ ಜೊತೆಗಿರುವ ಉಪಕರಣಗಳಿಂದಲ್ಲ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">74 :: ವಿಧಿ ಹಾಕಿದ ಕಲ್ಲು</h1>
<p class="verse">ಯದ್ ಉಲ್ಲಾಸಾಯ ಸಂರಂಭೋ<br />
ಧೀರೈರ್ ವಿಸ್ತಾರ್ಯತೇ ಮಹಾನ್<br />
ಕೃತ್ಯಂ ಹಿನಸ್ತಿ ತದ್ ದೈವಂ ಅತಿ ಅಲ್ಪೇನೈವ ವಸ್ತುನಾ॥<sup><a epub:type="noteref" href="999-aside.xhtml#id-">74</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 7:917</p>
<p class="verse">ತೊಡಗಿ ಹೊರಟಿರಬಹುದು ಉತ್ಸಾಹದೊಡಗೂಡಿ</p>
<p>ಭಾರಿ ಭಾರಿ ಯೋಜನೆಗಳ ಹೂಡಿ, ಮಾಡಿ;</p>
<p>ಕಲ್ಲು ಬೀಳಲೂಬಹುದು, ಒಂದು ಹಿಡಿ ಮರಳೇ ಸಾಕು,</p>
<p>ವಿಧಿ ನೋಡಿ, ನಗುತಲಿದೆ, ಎಂಥ ಖೋಡಿ!</p>
<p> 74. ಚೆನ್ನಾಗಿ ಕೆಲಸಮಾಡುತ್ತಿರುವ ಯಂತ್ರದೊಳಗೆ ಒಂದು ಹಿಡಿ ಮರಳು ಬಿದ್ದರೆ (ಮರಳು ಸೇವೆ), ವೇಗದೋಟದ ಸ್ಪರ್ಧೆಯಲ್ಲಿ ಪಾಲ್ಗೊಂಡವರ ಚಡಾವಿನಲ್ಲಿ (ಪಾದರಕ್ಷೆಯಲ್ಲಿ) ಒಂದು ಚಿಕ್ಕ ಕಲ್ಲು ಚೂರು ಸೇರಿಕೊಂಡರೆ, ಯುದ್ಧದ ಕುದುರೆಯ ಕಾಲಿನ ಲಾಳದ ಒಂದೇ ಒಂದು ಮೊಳೆ ಬಿದ್ದು ಹೋಗಿ ಅದು ಸಡಿಲಾದರೆ, ಯುದ್ಧದ ಮಧ್ಯೆ ಒಬ್ಬ ಪ್ರಮುಖ ಸೈನಿಕನ ಪಾದರಕ್ಷೆ ಕಟ್ಟಿಕೊಳ್ಳುವ ಒಂದೇ ಒಂದು ಚಿಕ್ಕ ಕುಣಿಕೆಯ ಹಗ್ಗ ಬಿಚ್ಚಿಹೋದರೆ- ಸಾಲದೇ ಅನಾಹುತ ಆಗಿಬಿಡಲು?</p>
<p> ದೈವವನ್ನು ಮೀರಿದವರುಂಟೇ -ಎನ್ನುತ್ತದೆ ವಾಲ್ಮೀಕಿ ರಾಮಾಯಣ<em>(ದೈವಂ ಹಿ ದುರತಿಕ್ರಮಃ॥)</em>ಬ್ರಹ್ಮ ಬರೆದ ಹಣೆಯ ಬರಹವನ್ನು ಎಷ್ಟೇ ಬುದ್ಧಿವಂತರಾಗಿರಲಿ ಯಾರೂ ಅಳಿಸಿ ಹಾಕಲು ಸಾಧ್ಯವಿಲ್ಲ<em>(ವಿಧಾತ್ರಾ ರಚಿತಾ ರೇಖಾ ಲಲಾಟೇ ಅಕ್ಷರಮಾಲಿಕಾ। ನ ತಾಂ ಮಾರ್ಜಯಿತುಂ ಶಕ್ತಃ ಸ್ವಬುಧ್ಯಾಽಪಿ ಅತಿ ಪಂಡಿತಃ॥ -ಪಂಚತಂತ್ರ 2:183; ಸುರಭಾ 385:341)</em></p>
<p> ನಮಗೆಲ್ಲ ಸುಪರಿಚಿತವಾದ ಸೂಕ್ತಿ ಇನ್ನೊಂದಿದೆ: ಹರಿಹರ ವಿರಂಚಿಗಳಿಂದಾಗಲಿ ಯಾವ ದೇವತೆಯಿಂದಾಗಲಿ ಹಣೆಯ ಬರಹವನ್ನ ಎಳ್ಳಷ್ಟೂ ಬದಲಾಯಿಸಲು ಯಾರಿಗೂ ಸಾಧ್ಯವಿಲ್ಲ.<em>(ಹರಿಣಾಪಿ ಹರೇಣಾಪಿ ಬ್ರಹ್ಮಣಾಪಿ ಸುರೈರ್ ಅಪಿ। ಲಲಾಟ ಲಿಖಿತಾ ರೇಖಾ ಪರಿಮಾಷ್ರ್ಟುಂ ನ ಶಕ್ಯತೇ॥ -ಸೂಕ್ತಿಮಾಲಾ; ವಿಕ್ರಮಚರಿತೆ 30; ಸುರಭಾ 91:15;</em>ಪಾಠಾಂತರಗಳು:<em>ಬ್ರಹ್ಮಣಾಪಿ ತ್ರಿದಶೈರ್ ಅಪಿ; ರೇಖಾ ನ ಶಕ್ಯ ಮರಿಮಾರ್ಜಿತುಂ).</em> <em>ಜನನೀ ಜನ್ಮಸೌಖ್ಯಾನಾಂ ವರ್ಧನೀ ಕುಲಸಂಪದಾಂ ಪದವೀ ಪೂರ್ವಪುಣ್ಯನಾಂ</em>- ಎನ್ನುತ್ತಾ ಜಾತಕವನ್ನು ಬರೆಯುವುದಿಲ್ಲವೇ?</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">76 :: ವಿಧಿ ಬರೆದು ಲೇಖಣಿ ಪಕ್ಕಕ್ಕಿಟ್ಟಾಯ್ತು</h1>

<p> ಭವಿತವ್ಯಂ ಭವತಿ ಏವ, ಕರ್ಮಣಾಂ ಏಷ ನಿಶ್ಚಯಃ</p>
<p> ವಿಪತ್ತೌ ಕಿಂ ವಿಷಾದೇನ, ಸಂಪತ್ತೌ ವಿಸ್ಮಯೇನ ಕಿಮ್॥<sup><a epub:type="noteref" href="999-aside.xhtml#id-">76</a></sup> </p>
<p class="quote-author">ವಡ್ಡಾರಾಧನೆ, ಸನತ್ಕುಮಾರನ ಕತೆ, ಪುಟ 109</p>
<p class="verse">ಆಗುವುದು ಆಗಲೇಬೇಕು; \'ಹೇಗೆ ಎಲ್ಲಿ ಯಾರಿಂದೆಂ\'ದು</p>
<p>ವಿಧಿ ಬರೆದು, ತನ್ನ ಲೇಖಣಿಯ ಎಂದೋ ಕೆಳಗಿರಿಸಿದೆ;</p>
<p>ಬೆಂಬಿಡದ ಸಿರಿ ನೆರಳೋ, ದುಗುಡದುರೆ ಹೊರೆ ಇರುಳೋ</p>
<p>ಸೋಜಿಗವ ಬೆರಗ ಪಡಲೇನಿಹುದಿಲ್ಲಿ, ಅರ್ಥವಿಹುದೆ?</p>
<p> 76. ಹಿಂದೆ ಮಾಡಿದ ಪುಣ್ಯ ವಿಶೇಷಗಳ ಫಲವಾಗಿ ಭಾಗ್ಯ ಮನುಷ್ಯನಿಗೆ ದೊರಕುತ್ತೆ, ಮರ ಬೆಳೆದು ಹಣ್ಣು ಬಿಟ್ಟ ಹಾಗೆ. ಯಾವುದಕ್ಕೂ ಕಾಲ ಕೂಡಿ ಬರಬೇಕು.<em>(ಭಾಗ್ಯಾನಿ ಪೂರ್ವತಪಸಾ ಖಲು ಸಂಚಿತಾನಿ। ಕಾಲೇ ಫಲನ್ತಿ ಪುರುಷಸ್ಯ ಯಥೈವ ವೃಕ್ಷಾಃ॥ -ಭರ್ತೃಹರಿ, ನೀತಿ ಶತಕ)</em></p>
<p> <em>(ಭವಿತವ್ಯಂ ಭವತ್ಯೇವ ನಾರಿಕೇಲ ಫಲಾಂಬುವತ್। ಗಂತವ್ಯಂ ಗತಂ ಇತಿ ಆಹುರ್ (ಗಚ್ಛತಿ ಸದಾ) ಗಜಭುಕ್ತ ಕಪಿತ್ಥವತ್॥ -ವಿಕ್ರಮ ಚರಿತ 148; ಸುರಭಾ 91:22 (ಭವಿತವ್ಯ ಯಥಾ ಯೇನ ನ ಅಸೌ ಭವತಿ ಚ ಅನ್ಯಥಾ। ನೀಯತೇ ತೇನ ಮಾರ್ಗೇಣ, ಸ್ವಯಂ ವಾ ತತ್ರ ಗಚ್ಛತಿ॥ -ಸುರಭಾ 91:30)</em></p>
<p> ವಿಧಿ ಬರೆದ ಬರಹದಲಿ ಒಂದಕ್ಷರವನ್ನೂ ಅಳಿಸಲಾಗದು (ವಿಧಾತೃ ಲಿಖಿತಾ ರೇಖಾ ಪರಮಾಷ್ಟುಂ ನ ಶಕ್ಯತೇ)- ಎಂಬ ಮಾತೊಂದಿದೆ.</p>
<p> ಮನುಷ್ಯನ ಬುದ್ಧಿ, ಅವನ ಸಂಕಲ್ಪ, ಅವನಿಗೊದಗುವ ನೆರವು -ಎಲ್ಲವೂ ವಿಧಿ ನಿಶ್ಚಯಿಸಿದಂತೆಯೆ.<em>(ತಾದೃಶೀ ಜಾಯತೇ ಬುದ್ಧಿರ್, ವ್ಯವಸಾಯೋಽಪಿ ತಾದೃಶಃ। ಸಹಾಯಸ್ ತಾದೃಶ ಏವ, ಯಾದೃಶೀ ಭವಿತವ್ಯತಾ॥- ಚಾಣಕ್ಯ ನೀತಿ ಶತಕ 6:6; ಕೀತ್ ಸಂಸ್ಕೃತ ಸಾಹಿತ್ಯ ಚರಿತ್ರೆ ಪುಟ 231)</em></p>
<p> ನಿಲದೆ ಚಲಿಸುವ ಬೆರಲದೊಂದು ಬರೆವುದು ಶಿರದಿ;</p>
<p> ಬರೆದು ಸರಿವುದು. ನಮ್ಮ ಬಕುತಿ ಯುಕುತಿಗಳು</p>
<p> ಪಿಂತದನು ಕರೆದು ಅಳಿಸಲಾರವು ಅರೆಬಂತಿಯನು;</p>
<p> ನಿನ್ನ ಕಣ್ಣೀರಳಿಸದು ಒಂದು ಗೆರೆಯನುಮಂ.</p>
<p> -ಡಿ.ವಿ.ಜಿ.,<em>ಉಮರನ ಒಸಗೆ,</em>ಪದ್ಯ 56<em> </em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">77 :: ತಾನೊಂದು ಬಗೆದರೆ ದೈವ ಬೇರೆ ಬಗೆದೀತು</h1>
<p class="verse">ರಾತ್ರಿರ್ ಗಮಿಷ್ಯತಿ ಭವಿಷ್ಯತಿ ಸುಪ್ರಭಾತಮ್,<br />
ಭಾಸ್ವಾನ್ ಉದೇಷ್ಯತಿ ಹಸಿಷ್ಯತಿ ಪಂಕಜಶ್ರೀಃ ।<br />
ಇತ್ಥಂ ವಿಚನ್ತಯತಿ ಕೋಶಗತೇ ದ್ವಿರೇಫೇ,<br />
ಹಾ, ಮೂಲತಃ ಕಮಲಿನೀಂ ಗಜ ಉಜ್ಜಹಾರ!॥<sup><a epub:type="noteref" href="999-aside.xhtml#id-">77</a></sup> </p>
<p class="quote-author">ಸೂಕ್ತಿಮುಕ್ತಾವಲೀ 19:5</p>
<p class="verse">ಇರುಳು ಕಳೆವುದು ಜಾರಿ, ಮೂಡುವುದು ಮುಂಜಾವು;</p>
<p>ನೇಸರುದಯಿಸೆ ಬಿರಿವುದು ತಾವರೆ ಮುಗುಳುನಗೆಯ ಬೀರಿ;</p>
<p>ಹೊರ ಬರುವೆನಿನ್ನೇನು ಎನುತಿರೆ ಮೊಗ್ಗಲಡಗಿದ ದುಂಬಿ-</p>
<p>ಬುಡ ಸಹಿತ ಕಿತ್ತೊಗಿಯಿತೇ ಹಾ ಕಮಲದ ಗಿಡವ ಮದ್ದಾನೆ!</p>
<p> 77. ಇದು ಹಲವೆಡೆ ಉಲ್ಲೇಖವಾಗಿರುವ ಅನಾಮಕ ಕವಿಯ ಪ್ರಸಿದ್ಧ ಪದ್ಯ.<em>ಶಾರ್ಙ್ಗಧರ ಪದ್ಧತಿ</em>1189;<em>ಸುಭಾಷಿತಾವಲಿ</em>754;<em>ಭರ್ತೃಹರಿ ಸುಭಾಷಿತ ಸಂಗ್ರಹ</em>712;<em>ಸುರಭಾ</em>223:78 ಇತ್ಯಾದಿ. ಇದರಲ್ಲಿ ಪಾಠಭೇದಗಳಿವೆ.</p>
<p> ತೀನಂಶ್ರೀ ಅವರ ಅನುವಾದ<em>ಬಿಡಿಮುತ್ತು</em>ವಿನಲ್ಲಿ ಹೀಗಿದೆ:</p>
<p> ಇರುಳು ಕಡೆ ಸಾರುವುದು, ನಸುಕು ಮೊಗದೋರುವುದು</p>
<p> ಏರುವನು ಭಾನು, ನಗೆ ಬೀರುವುದು ಕಮಲ ಬಿರಿದು-</p>
<p> ಇಂತಿಂತು ಬಗೆಯುತಿರೆ ಕೋಶದಲಿ ಸಿಕ್ಕಿದಳಿ,</p>
<p> ಅಯ್ಯಯ್ಯೋ, ಬಳ್ಳಿಯನೆ ಕಿತ್ತೆಸೆದುದೊಂದು ಹಸ್ತಿ॥183॥</p>
<p> ಮದ್ದಾನೆ ಕೊಳದ ಕಮಲವನ್ನು ಕಿತ್ತೊಗೆಯುವ ಬಗ್ಗೆ ಕಲ್ಹಣನ ಈ ಪದ್ಯವನ್ನೂ ನೋಡಿ:</p>
<p> <em>ಉನ್ಮೀಲನಂ ತಿಗ್ಮರುಚಿಃ ಪ್ರಯತ್ನಾದ್ ಏಷಾಂ ಸಹಸ್ರೇಣ ಕರೈಃ ಕರೋತಿ। ಉನ್ಮೂಲಯತಿ ಏಕಕರೇಣ ತಾನಿ ಪದ್ಮಾನಿ ಧಾತಾ ಕುಪಿತೋ ದ್ವಿಪೇನ॥</em>-<em>ಕಲ್ಹಣ, ರಾಜತರಂಗಿಣೀ 7:918;</em></p>
<p> ಇಲ್ಲಿ ತಿಗ್ಮರುಚಿ ಅಂದರೆ ಸೂರ್ಯ. ಕರ ಎಂದರೆ ಕಿರಣ ಮತ್ತು ಸೊಂಡಿಲು. ಸಹಸ್ರಕರಗಳ ಸೂರ್ಯ ಕಮಲಗಳನ್ನು ಉನ್ಮೀಲನಗೊಳಿಸಿದರೆ, ಏಕಕರ (ಒಂದು ಸೊಂಡಿಲುವುಳ್ಳ) ಆನೆಯು ತಾವರೆಗಳನ್ನು ಉನ್ಮೂಲನಗೊಳಿಸುತ್ತದೆ -ಎನ್ನುತ್ತಾನೆ ಕಾಶ್ಮೀರದ ರಾಜರ ಚರಿತ್ರೆಯನ್ನು ಪ್ರಾಮಾಣಿಕವಾಗಿ ದಾಖಲಿಸಿದ ಕವಿ ಕಲ್ಹಣ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">78 :: ವಿಧಿ ದೈವಾಯತ್ತ</h1>
<p class="verse">ದೈವಂ ಫಲತಿ ಸರ್ವತ್ರ,<br />
ನ ವಿದ್ಯಾ ನ ಚ ಪೌರುಷಮ್।<br />
ಸಮುದ್ರಮಥನಾಲ್ ಲೇಭೇ,<br />
ಹರಿರ್ ಲಕ್ಷ್ಮೀಂ, ಹರೋ ವಿಷಮ್॥<sup><a epub:type="noteref" href="999-aside.xhtml#id-">78</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 91:10</p>
<p class="verse">ಎಲ್ಲೆಡೆಯೂ ಜಯಮಾಲೆ ಯಾರ ಕೊರಳಿಗೆ ಕೊನೆ ಕೊನೆಗೆ?</p>
<p>ವಿದ್ಯೆಗೇ? ಪೌರುಷಕೇ? ಯಾರ ನಿರ್ಧಾರ?- ಮಗನೆ;</p>
<p>ಕಡಲು ಕಡೆದಾಯ್ತಲ್ಲ, ದೈವ ಯಾರಿಗೇನು ಕೊಟ್ಟಿತು ಗೊತ್ತೆ?</p>
<p>ಹರಿಗೆ ಸಿಕ್ಕಳು ಲಕ್ಷ್ಮಿ, ದಕ್ಕಿದ್ದು ಹರಗೆ ವಿಷವೇ ತಾನೆ?</p>
<p> 78. ಏನಾಗಬೇಕು, ಹೇಗಾಗಬೇಕು- ನಿರ್ಧರಿಸುವ ಶಕ್ತಿ ಬೇರೊಂದಿದೆ:</p>
<p> ವಿದ್ಯೆ ಪೌರುಷಕ್ಕೇನೆ ಬೆಲೆ, ವಿಧಿಗಲ್ಲ- ಎನುವ, ಎಲೆ ಮರುಳೆ,</p>
<p> ದೈವತ್ವ ಬಂತೆಲ್ಲಿಂದ ಗುಡಿಯ ಕಲ್ಲಿಗೆ ಬಿಡಿಸಿ ಹೇಳೆ?</p>
<p> <em>(ದೈವಂ ಫಲತಿ ಸರ್ವತ್ರ, ನ ವಿದ್ಯಾ ನ ಚ ಪೌರುಷಮ್। ಪಾಷಾಣಸ್ಯ ಕುತೋ ವಿದ್ಯಾ, ಯೇನ ದೇವತ್ವಂ ಆಗತಃ?॥-ಸುರಭಾ 91:11)</em></p>
<p> ದೈವಾಯತ್ತದ ಬಗ್ಗೆ<em>ಶಬ್ದಮಣಿದರ್ಪಣ</em>ಕಾರ ಕೇಶಿರಾಜನೂ ಚಿಂತಿಸದೇ ಇಲ್ಲ:</p>
<p> ಅಸವಸದಿಂ ಪಳಗೆಯ್ಯಂ</p>
<strong>ಕಸವಂ ಸೋದಿಸದೆ ಬಿತ್ತಿದ್ ಒಕ್ಕಲಿಗನವೊಲ್
<p>ಸಸಿಯಂ ನೋಡಿ ತಳೋದರಿ</p>
<p>ಬಿಸುಸುಯ್ಗುಂ ಬಯ್ಗುಂ ಅಂತೆ ಮಾಡಿದ ಬಿದಿಯಂ</p>
</strong>
<p> -<em>ಶಬ್ದಮಣಿದರ್ಪಣ</em>ಸೂತ್ರ 238: ಪ್ರಯೋಗ 2</p>
<p> ಕಾಣದ ಕೈಯ ಮೋಡಿಗೆ ಬೆರಗಾಗಿ, ಹಿಂದೆ ಮಾಡಿದ ಕರ್ಮವೆಂದಿಗೂ ಬೆಂಬಿಡದು। ಬಂದ ಭೋಗವನು ತಿಂದು ತೀರಲೇ ಬೇಕು। ನೊಂದೆನೆನಬೇಡ ॥879॥ ಎನ್ನುತ್ತಾ ಸರ್ವಜ್ಞ ಪ್ರಶ್ನಿಸುತ್ತಾನೆ:</p>
<p> ಘಟ್ಟದಲಿ, ಬೆಟ್ಟದಲಿ, ಇಟ್ಟೆದೆಯ ಇರುಬಿನಲಿ। ಕೆಟ್ಟುಳಿದು ಬಂದೆನೆನಬೇಡ, ವಿಧಿ ಕಾಣ। ದಷ್ಟದಿಕ್ಕುಂಟೆ?॥875॥ ಕೆಡುಕು ಕೂಡುವುದೆಂದು, ಅಡವಿಗೋಡಲು ಬೇಡ। ಕಡುಭಯದಿ ಭಂಗಗೊಳಬೇಡ, ವಿಧಿಯರಿಯ। ದಡವಿಯುಂಟೆ? ॥876॥</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">79 :: ಉಡುಪಿನಿಂದೇನೆಂದು ಮೂಗೇಕೆ ಮುರಿಯುವಿರಿ?</h1>
<p class="verse">ಕಿಂ ವಾಸಸಾ ತತ್ರ ವಿಚಾರಣೀಯಂ,<br />
ವಾಸಃ ಪ್ರಧಾನಂ ಖಲು ಯೋಗ್ಯತಾಯಾಃ ।<br />
ಪೀತಾಂಬರಂ ವೀಕ್ಷ್ಯ ದದೌ ಸ್ವಕನ್ಯಾಂ<br />
ಚರ್ಮಾಂಬರಂ ವೀಕ್ಷ್ಯ ವಿಷಂ ಸಮುದ್ರಃ ॥<sup><a epub:type="noteref" href="999-aside.xhtml#id-">79</a></sup> </strong><strong> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 174:888</p>
<p class="verse">ಉಡುಪಿನಿಂದೇನೆಂದು ಮೂಗು ಮುರಿಯಿದಿರಿ, ಕೇಳಿ:</p>
<p>ಯೋಗ್ಯತೆಯ ತೋರಲಿಕೆ ಉಡುಗೆಯೂ ಮುಖ್ಯ;</p>
<p>ಪೀತಾಂಬರವನ್ನುಟ್ಟವನೆಂದು ಹರಿಗೆ ತನ್ನ ಮಗಳನೆ ಕೊಟ್ಟು,</p>
<p>ಛೆ, ನೀ<em>ದಿಗಂಬರ</em>"ನೆಂದು ಸಮುದ್ರ ವಿಷವ ಶಿವಗೆ ಇತ್ತ!</p>
<p> 79. ಪಾಠಾಂತರ: ವಾಸಸಾ ಏವಂ ನ;<em> </em>ದದೌ<em> </em>ತನೂಜಾಂ; ದಿಗಂಬರಂ ವೀಕ್ಷ್ಯ -<em>ಸಂಲೋಕ,</em>ಪುಟ 396. ಉಡುಪಿಗೇ ಗೌರವವೆ? ಎಂಬ ವಿಚಾರದಲ್ಲಿ ಈಶ್ವರಚಂದ್ರ ವಿದ್ಯಾಸಾಗರರ ಕಥೆ ನೆನಪಿಗೆ ಬರುತ್ತದೆ ಅಲ್ಲವೆ.</p>
<p> ದಾರಿದ್ರ್ಯದ ಬಗ್ಗೆ ಹಲವು ನಿಂದಾಸ್ತುತಿಗಳಿವೆ; ನಮೂನೆಗಾಗಿ ಇಲ್ಲೊಂದು:</p>
<p> ಬಡತನದೊಡತಿ, ನೀನೆಷ್ಟು ಜಾಣೆ ಚತುರೆ!</p>
<p> ಹೇಳು, ನಿನ್ನ ಅನುರಾಗವೆಲ್ಲ ಯಾರ ಬಳಿಯೆ?</p>
<p> ತ್ಯಾಗಿ, ಗುಣಗಣಿ, ಪಂಡಿತರಿಗೇ ಮೀಸಲೇ?</p>
<p> ಹಾಗಲ್ಲದವರ ಸನಿಹ ನೀನೆಂದೂ ಸುಳಿಯೆ!</p>
<p> (<em>ಯೇ ಯೇ ಗುಣಿನೋ ಯೇ ಯೇ ಚ ತ್ಯಾಗಿನೋ ಯೇ ವಿದಗ್ಧಜನಾಃ। ದಾರಿದ್ರ್ಯಾರೇ ವಿಚಕ್ಷಣ ತೇಷಾಂ ತ್ವಂ ಸಾನುರಾಗಮಸಿ॥ ಹಾಲ, ಸಪ್ತಶತಿ, 7:57</em>)</p>
<p> ರಕ್ಷಾಪುಟದ ಅಂದದಿಂದ ಪುಸ್ತಕದ ತಿರುಳನ್ನ ಊಹಿಸುವುದು ಅಪಾಯಕಾರಿ.</p>
<p> ಉಡುಗೆಯೊಂದನೇ ನಂಬಿ ಮರುಳಾಗಿ ಕೆಡಬೇಡ</p>
<p> ತೋರಣದ ಓರಣವೇ ಹೂರಣಕ್ಕಿರದೆ ಇರಬಹುದು;</p>
<p> ಬಿಕ್ಕೆ ಬೇಡಲು ಬಂದವನಂತೆ ನಟಿಸಿದವನ ತೆಕ್ಕೆಗೆ</p>
<p> ಬಿದ್ದಳೇ, ಪಾಪ, ಜಾಣೆ ಸೀತೆಗೂ ಮಂಕು ಕವಿದು.</p>
<p> <em>(ವೇಷಂ ನ ವಿಶ್ವಸೇತ್ ಪ್ರಾಜ್ಞಃ, ವೇಷೋ ದೋಷಾಯ ಜಾಯತೇ। ರಾವಣೋ ಭಿಕ್ಷುರೂಪೇಣ ಜಹಾರ ಜನಕಾತ್ಮಜಾಮ್॥-ಸಂಲೋಕ ಪು. 1034)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">81 :: ಹಣ ಎಸಗುವ ಮೋಡಿಯ ನೋಡಿ!</h1>
<p class="verse">ಹೀನ-ಜನ್ಮಾಪಿ ಅಭಿಜನಂ ಜರಾಜೀರ್ಣೋಽಪಿ ಯೌವನಂ<br />
ಮೂರ್ಖೋಽಪಿ ಪ್ರತಿಭೋದ್ ಭೇದಂ ಧನೇನ ಲಭತೇನರಃ॥<sup><a epub:type="noteref" href="999-aside.xhtml#id-">81</a></sup> </p>
<p class="quote-author">ಕ್ಷೇಮೇಂದ್ರ, ಭಾರತ ಮಂಜರಿ, ಉದ್ಯೋಗ ಪರ್ವ 265</p>
<p class="verse">ಏನ ಮಾಡದು ಹೇಳಿ, ಈ ಹಣ ಎಸಗುವ ಮೋಡಿಯ ನೋಡಿ-</p>
<p>ಹುಟ್ಟಿದ್ದು ಕೆಟ್ಟಕುಲವಿರಬಹುದಯ್ಯ, ಆದಾನು ಅವ ಸಂಪನ್ನ;</p>
<p>ಬಂದೀತು ಹಣ್ಣು ಹಣ್ಣು ಮುದುಕನಿಗೂ ಯೌವನದ ಬಾವನ್ನ;</p>
<p>ಕಡು ದಡ್ಡನೂ ಆದಾನು ಜಾಣ, ಮೆರೆಯುವ ಪ್ರತಿಭೆಯ ಚಿನ್ನ!</p>
<p> 81. ಹಣ ಏನನು ತಾನೇ ಮಾಡಲಾರದು? ಕೆಟ್ಟ ಕುಲದಲ್ಲಿ ಹುಟ್ಟಿದವನೂ ಸಹ ಸಂಪನ್ನನೆನಿಸುತ್ತಾನೆ; ಹಣ್ಣು ಹಣ್ಣು ಮುದುಕನಿಗೂ ಸಹ ಯೌವನ ಮರಳಿ ಬರುತ್ತದೆ. ಮೂರ್ಖನಿಗೂ ಸಹ ಪ್ರತಿಭೆ ಮಿಂಚುತ್ತದೆ- ಎಂಬ ಭಾಸವಾಗುತ್ತದೆ.</p>
<p> <em>ಧರ್ಮಮೂಲಂ ಇದಂ ಜಗತ್</em>ಅಂದರೆ ಜಗತ್ತು ಧರ್ಮವನ್ನೇ ಅವಲಂಬಿಸಿ ಇದೆ -ಎನ್ನುವ ಒಂದು ಮಾತಿದೆ, ನಿಜ. ಆದರೆ<em>ಧನಮೂಲಂ ಇದಂ ಜಗತ್</em>ಎನ್ನುವುದೇ ಹೆಚ್ಚು ಸರಿಯೇನೋ. ಏಕೆಂದರೆ, ಈ ವಿಶ್ವದ ಎಲ್ಲ ಚಟುವಟಿಕೆಗಳೂ ನಡೆಯುತ್ತಿರುವುದು ಒಂದಲ್ಲ ಒಂದು ರೀತಿ, ಹಣಕ್ಕೆ ಸಂಬಂಧಿಸಿಯೇ.</p>
<p> ಮುಗ್ಗರಿಸಿ ಬಿದ್ದರೂ ಮತ್ತೆ ಯತ್ನಿಸುತ ಬಿಡದೆ ಪಟ್ಟು,।</p>
<p> ಗಳಿಸುವರು ಮನಸೋ ಇಚ್ಛೆ ಸಾಹಸಿಗರು ಹಣವ;।</p>
<p> ಖೆಡ್ಡದಲಿ ಬೀಳಿಸಿ, ಕಟ್ಟಿ ಕಾಡಾನೆಯನು ಪಳಗಿಸಿದಂತೆ ಊರಾನೆ,।</p>
<p> ಸಂಪತ್ತೆ ಸಂಪತ್ತನು ದುಡಿಸಿ ನೂರ್ಮಡಿಸುವುದು ಹೂಡಿರೆ।</p>
<p> ತನ್ನ ತಾನೇ ದುಡಿಸಿ ಇಮ್ಮಡಿಸೀತು ಹಿಡಿತದಲಿ ಹೂಡೆ ಧನವ</p>
<p> (ನಾಧನಾಃ (ನ ಅಧನಾಃ?) ಪ್ರಾಪ್ನುವನ್ತಿ ಅರ್ಥಾನ್ ನರಾ ಯತ್ನ ಶತೈರ್ ಅಪಿ। ಅಥೈರ್ ಅರ್ಥಾಃ ಪ್ರಬಧ್ಯನ್ತೇ, ಗಜಾಃ ಪ್ರತಿಗಜೈರ್ ಇವ॥ -<em>ಕೌಟಿಲ್ಯ ಅರ್ಥಶಾಸ್ತ್ರ</em>142:4:10; (ಸಂ.) ವೆಂಕಟಾಚಾರ್ಯ ಪುಟ 435; (ಸಂ.) ಶ್ಯಾಮಶಾಸ್ತ್ರೀ ಪುಟ 383)</p>
<p><sub> </sub><strong>ಅದು ಹೇರಳವಾಗಿದ್ದಾಗ ಗೌರವ ತರುವುದಾದರೂ ಹಣವೇ! ಅದು ಇಲ್ಲ ವಾದಾಗ? \'\'ಸಿರಿಯಣ್ಣನುಳ್ಳನಕ ಹಿರಿಯಣ್ಣನೆನಸಿಪ್ಪ। ಸಿರಿಯಣ್ಣ ಹೋದ ಮರುದಿನವೇ ಹಿರಿಯಣ್ಣ ನರಿಯಣ್ಣ\'\'ನಾಗಿ ಬಿಡುತ್ತಾನೆ ಸರ್ವಜ್ಞ (ವಚನ 1241).</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">80 :: ಎಲ್ಲಾ ಗುಣ ಕೊನೆ ಕೊನೆಗೆ ಆಶ್ರಯಿಸುವುದಾರನ್ನ?</h1>
<p class="verse">ಯಸ್ಯಾಸ್ತಿ ವಿತ್ತಂ ಸ ನರಃ ಕುಲೀನಃ,<br />
ಸ ಪಂಡಿತಃ ಸ ಶ್ರುತವಾನ್ ಗುಣಜ್ಞಃ ।<br />
ಸ ಏವ ವಕ್ತಾ ಚ, ಸ ಚ ದರ್ಶನೀಯೋ,<br />
ಸರ್ವೇ ಗುಣಾಃ ಕಾಂಚನಂ ಆಶ್ರಯನ್ತಿ॥<sup><a epub:type="noteref" href="999-aside.xhtml#id-">80</a></sup> </p>
<p class="quote-author">ಭರ್ತೃಹರಿ, ನೀತಿಶತಕ 39</p>
<p class="verse">ಹಣವಿದ್ದ ಜನ ತಾನೆ, ಹ್ಞಾ, ಅವನೇ ಕುಲೀನ, ಜಾಣ;</p>
<p>ಓದಿದ್ದು ಕೊಂಚ, ಆದರೂ ಜ್ಞಾನಿ; ಸಕಲಗುಣಗಳ ತಾಣ;</p>
<p>ಮಾತಾಳಿ ಅವನೇನೆ, ನೋಡಿದರೆ ನೋಡಬೇಕವನನ್ನೇ-</p>
<p>ಎಲ್ಲಾ ಗುಣ ಕೊನೆಗೆ ಆಶ್ರಯಿಸುವುದಾರ? ಹಣವನ್ನೇ!</p>
<p> 80.<em>ಭರ್ತೃಹರಿ ಸುಭಾಷಿತ ಸಂಗ್ರಹ</em>51;<em>ಸುರಭಾ</em>64:9. ಇದರ ಒಂದು ಕನ್ನಡ ರೂಪ ಹೀಗಿದೆ:<em>ಪೊನ್ನುಳ್ಳವನೆ ಕುಲೀನಂ। ಚೆನ್ನಂ ಕಲಿ ಸತ್ಯವಾದಿ ಯೆನಿಸುಗುಂ ಅದರಿಂ। ದಿನ್ನುಂ ಪೊನ್ನನೆ ಪಡೆವುದು। ಪೊನ್ನಿಂ ಸಮನಿಸುಗುಂ ಅಲ್ತೆ ಪೆಣ್ಣುಂ ಮಣ್ಣುಂ</em>- ನಾಗವರ್ಮನ<em>ಕಾವ್ಯಾವಲೋಕನ</em>80, ಕೇಶಿರಾಜನ<em>ಶಬ್ದಮಣಿ ದರ್ಪಣ</em>ಸೂತ್ರ 79: ಪ್ರಯೋಗ 1.</p>
<p> ಹಣದ ಗುಣಗಾನ ಮಾಡುವ ಹಲವು ಸುಭಾಷಿತಗಳಿವೆ: ಹಣವಿದ್ದವನಿಗೇ ಗೆಳೆಯರು; ದುಡ್ಡಿದ್ದರೇ ದೊಡ್ಡಪ್ಪ; ಬಂದು, ಕರೆದು ಕೊಂಡಾಡುವ ಬಂಧುಗಳು ನಿಮ್ಮ ಸುತ್ತ ಮುತ್ತ; ಆಗ ನೀವೂ ಒಬ್ಬ ಗಣ್ಯರು. ಯಾರ ಬಳಿ ಹಣ ವಿದೆಯೋ ಅವರ ಮಾತಿಗೇನೇ ಬೆಲೆ.<em>(ಯಸ್ಯ ಅರ್ಥಾಸ್ ತಸ್ಯ ಮಿತ್ರಾಣಿ, ಯಸ್ಯ ಅರ್ಥಾಸ್ ತಸ್ಯ ಬಾಂಧಾವಾಃ। ಯಸ್ಯ ಅರ್ಥಾ ಸ ಪುಮಾನ್ ಲೋಕೇ, ಯಸ್ಯ ಅರ್ಥಾಃ ಸ ಪಂಡಿತಃ॥- ಮಹಾಭಾರತ</em>, ಶಾಂತಿ, 8:19; ಚಾಣಕ್ಯ<em>ನೀತಿಶತಕ</em>6:5)</p>
<p> ಸಾಕಷ್ಟು ಹಣ ಇಲ್ಲದವನನ್ನ ಯಾರೂ ಆಶ್ರಯಿಸುವುದಿಲ್ಲ, ಬಂಧುಗಳು ಒಬ್ಬೊಬ್ಬರಾಗಿ ತೊರೆದು ಹೋಗುತ್ತಾರೆ. ಹಣವಿದ್ದವನ ಬಳಿ ಇವರೆಲ್ಲ ಸುಳಿದಾಡು ವುದನ್ನು ಕಂಡಾಗ ಅನಿಸೀತು -ನಿಜವಾದ ನೆಂಟನೆಂದರೆ ಹಣವೇ ಇರಬೇಕು, ಅಂತ<em>. (ವಿತ್ತೇನ ಹೀನಂ ಪುರುಷಂ ತ್ಯಜನ್ತಿ, ದಾರಾಶ್ ಚ ಪುತ್ರಾಶ್ ಚ ಸಹೋದರಾಶ್ ಚ। ತಂ ವಿತ್ತವನ್ತಂ ಪುನರೇವ ಯಾನ್ತಿ, ವಿತ್ತಂ ಹಿ ಲೋಕೇ ಪುರುಷಸ್ಯ ಬಂಧುಃ॥ -ಸುಭಾಷಿತಸುಧಾನಿಧಿ)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">82 :: ಬರಿದೆ ಒಣ ಓದ ತೊರೆ, ನಡೆ, ಗಳಿಸು ಹಣವ!</h1>
<p class="verse">ಬುಭುಕ್ಷಿತೈರ್ ವ್ಯಾಕರಣಂ ನ ಭುಜ್ಯತೇ,<br />
ನ ಪೀಯತೇ ಕಾವ್ಯರಸಃ ಪಿಪಾಸಿತೈಃ।<br />
ನ ವಿದ್ಯಯಾ ಕೇನಚಿದ್ ಉದ್ಧೃತಂ ಕುಲಂ,<br />
ಹಿರಣ್ಯಂ ಏವ ಆರ್ಜಯ ನಿಷ್ಪಲಾಃ ಕಲಾಃ॥<sup><a epub:type="noteref" href="999-aside.xhtml#id-">82</a></sup> </strong><strong> </p>
<p class="quote-author">ಕ್ಷೇಮೇಂದ್ರ, ಔಚಿತ್ಯವಿಚಾರ ಚರ್ಚಾ</p>
<p class="verse">ಹಸಿದವನು ವ್ಯಾಕರಣ ತಿನ್ನುವುದ ಕೇಳಿದಿರಾ, ನೋಡಿಹಿರಾ?</p>
<p>ಬಾಯಾರಿದವನೇನು ಕಾವ್ಯರಸ ಕುಡಿದು ತಣಿವನೇನು?</p>
<p>ಶುಷ್ಕ ಛಂದಶ್ಶಾಸ್ತ್ರ ಕಲಿತು ಮನೆಯನುದ್ಧರಿಸಿದವರುಂಟೆ-</p>
<p>ಬರಿದೆ ಶಾಸ್ತ್ರಾಭ್ಯಾಸವ ತೊರೆ, ನಡೆ, ಗಳಿಸು ಹಣವ ನೀನು!</p>
<p> 82. ಪಾಠಾಂತರ:<em>ಛಂದಸಾ</em>.<em>ಸುರಭಾ</em>64:11; ಭರ್ತೃಹರಿ<em>ಸುಭಾಷಿತ ಸಂಗ್ರಹ</em>621. ವ್ಯಾಕರಣವನು ಭುಜಿಸರಯ್ಯ ಹಸಿದವರು। ಕಾವ್ಯರಸವೀಂಟರೈ ಬಾಯಾರಿ ದವರು; ಛಂದಸ್ಸಿನಿಂದಾರು ಕುಲವನೆತ್ತಿದರು? ಹಣವನೊಂದನೆಗಳಿಸು, ಫಲವಿಲ್ಲ ಕಲೆಗೆ!॥162॥-ತೀನಂಶ್ರೀ,<em>ಬಿಡಿಮುತ್ತು</em> </p>
<p> ಹಸಿವೆಂದು ವ್ಯಾಕರಣ ತಿನ್ನಲಾರೆ। ಬಾಯಾರಿ ಕಾವ್ಯರಸ ಕುಡಿಯಲಾರೆ। ಛಂದಸ್ಸಿನಿಂದ ಕುಲ ಉದ್ಧರಿಸಿದವರಿಲ್ಲ। ದುಡ್ಡು ದುಡಿ ಫಲವಿಲ್ಲ ಕಲೆಗಳಿಂದ॥ -ಕೆ.ವಿ. ತಿರುಮಲೇಶ್,<em>\'ಸಾಕ್ಷಿ\'</em>5:108</p>
<p> ವ್ಯಾಕರಣದ ಸಾಮಾನ್ಯ ಜ್ಞಾನ ಇಲ್ಲದವನನ್ನ ಜಾಣೆಯೊಬ್ಬಳು ತಿರಸ್ಕರಿಸಿ, ಹೇಳುತ್ತಾಳೆ:<em>ಯಸ್ಯ ಷಷ್ಠೀ ಚತುರ್ಥೀ ಚ ವಿಹಸ್ಯ ಚ ವಿಹಾಯ ಚ। ಅಹಂ ಕಥಂ ದ್ವಿತೀಯಾ ಸ್ಯಾತ್ ದ್ವಿತೀಯಾ ಅಸ್ಯಾಂ ಕಥಂ ಅಹಮ್॥</em>(<em>ಪ್ರಾಕ್ತನ</em>ಪುಟ 84) ಸಂಸ್ಕೃತದಲ್ಲಿ ಸಾಮಾನ್ಯವಾಗಿ ಅಕಾರಾಂತ ಪದಗಳು ದ್ವಿತೀಯಾ, ಚತುರ್ಥಿ ಮತ್ತು ಷಷ್ಠೀ ವಿಭಕ್ತಿಗಳಲ್ಲಿ ಅಂ, ಅಯಾ ಮತ್ತು ಅಸ್ಯ ವಿಭಕ್ತಿ ಪ್ರತ್ಯಯಗಳನ್ನ ಪದಗಳ ಕೊನೆಗೆ ಸೇರಿಸಿಕೊಂಡು ರಾಮಂ, ರಾಮಾಯ, ರಾಮಸ್ಯ- ರೀತಿಯ ರೂಪಗಳನ್ನು ಹೊಂದುವುದುಂಟು. ಆದರೆ \'\'ಓ ದಡ್ಡ, ಅಹಂ(ನಾನು) ಕಥಂ(ಹೇಗೆ)-ಗಳು ದ್ವಿತೀಯಾ ವಿಭಕ್ತಿಯಲ್ಲಿಲ್ಲ, ವಿಹಾಯ(ಆಕಾಶ, ಹಕ್ಕಿ) ಚತುರ್ಥೀಯಲ್ಲಿಲ್ಲ, ವಿಹಸ್ಯ(ನಕ್ಕು) ಷಷ್ಠಿಯಲ್ಲಂತೂ ಇಲ್ಲ. ಹಾಗೆ ತಪ್ಪು ತಿಳಿದ ನಿನ್ನಂಥವನನ್ನು ಕಟ್ಟಿಕೊಂಡು ಹೇಗೆ ನಿನಗೆ ನಾನು ದ್ವಿತೀಯಾ(ಹೆಂಡತಿ)ಯಾಗಬಲ್ಲೆ?- ಎನ್ನುತ್ತಾಳೆ ಆಕೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">83 :: ಯಾರಲ್ಲಿ ನಿಂತಿಹರು ಮುಂಬಾಗಿಲಡಿಯಲ್ಲಿ?</h1>
<p class="verse">ಜ್ಞಾನವೃದ್ಧಾಃ ವಯೋವೃದ್ಧಾಃ ಶೀಲವೃದ್ಧಾಃ ಯೇ ನರಾಃ।<br />
ಸರ್ವೇ ತೇ ಧನವೃದ್ಧಸ್ಯ ದ್ವಾರಿ ತಿಷ್ಠನ್ತಿ ಕಿಂಕರಾಃ॥<sup><a epub:type="noteref" href="999-aside.xhtml#id-">83</a></sup> </p>
<p class="quote-author">ಸುಭಾಷಿತಸುಧಾನಿಧಿ, ಪುಟ 135</p>
<p class="verse">ಕೈಕಟ್ಟಿ ನಿಂತಿಹರಾರು, ಯಾರಲ್ಲಿ ಆ ಮುಂಬಾಗಿಲಲಿ,</p>
<p>ಹಣ ತುಂಬಿ ತುಳುಕುತಿಹ ಬೊಕ್ಕಸದ ಮನೆಯ ಎದುರು?</p>
<p>ಹೆಸರ ಗಳಿಸಿದ ಊರ ಹಿರಿಯರು ತುಸ ಸಂಭಾವಿತರು,</p>
<p>ತಿಳಿದವರು, ಬಹುಶ್ರುತರು, ನಡೆನುಡಿಗಳಲಿ ಚೊಕ್ಕ ಜನರು!</p>
<p> 83. ಲಕ್ಷ್ಮಿ ಎಂಥವಳು ಎಂಬುದನ್ನು<em>\'ಕಾದಂಬರಿ\'</em>ಯ ಕವಿ ಬಾಣನ ಮಾತಿನಲ್ಲಿ ನೋಡೋಣ: ಲಕ್ಷ್ಮಿ ಯಾರ ಪರಿಚಯವನ್ನೂ ಉಳಿಸಿಕೊಳ್ಳುವುದಿಲ್ಲ. ಯಾವ ಕುಲಜ್ಞರೂ ಇವಳ ಕಣ್ಣಿಗೆ ಬೀಳರು. ಯಾರ ತಪ್ಪನ್ನೂ ಪರಿಗಣಿಸುವುದಿಲ್ಲ. ಯಾರ ಒಳ್ಳೆಯ ಮಾತುಗಳನ್ನೂ ಕೇಳಳು. ಅಧರ್ಮವಾದರೂ ಹಿಂದೆಗೆಯಳು. ತ್ಯಾಗದ ಬಗ್ಗೆ ಆದರವಿಲ್ಲ. ವಿಶೇಷಜ್ಞರಿಗೆ ಮರ್ಯಾದೆ ಕೊಡುವುದಿಲ್ಲ. ಆಚಾರವನ್ನ ಕಾಪಾಡುವುದಿಲ್ಲ. ನಿಜವನ್ನ ಪರಿಗಣಿಸುವುದಿಲ್ಲ. ಲಕ್ಷಣವನ್ನ ಪ್ರಮಾಣಿಸುವುದಿಲ್ಲ. ಕಾಣು ಕಾಣುತ್ತಲೇ ಈಗಿದ್ದು ಇನ್ನೊಂದು ಕ್ಷಣದಲ್ಲಿ ಕಾಣೆಯಾಗುವ ಗಂಧರ್ವನಗರಿ (ಮರೀಚಿಕೆ) ಯಂತೆ ಇವಳಿರುತ್ತಾಳೆ. ಸರಸ್ವತಿ ಒಲಿದ ಜನರನ್ನ ಇವಳು ಎಂದೂ ಆಲಂಗಿಸಳು. ಗುಣವುಳ್ಳವರನ್ನ ಅಪವಿತ್ರರೇನೋ ಅನ್ನುವ ಹಾಗೆ ಮುಟ್ಟಳು. ಉದಾರಿಯನ್ನ ಅಮಂಗಳವೆಂಬ ರೀತಿಯಲ್ಲಿ ಅವಮಾನಿಸುತ್ತಾಳೆ. ಸುಜನರನ್ನ ಕೆಲಸಕ್ಕೆ ಬಾರದವರಂತೆ ಕಡೆಗಣಿಸುತ್ತಾಳೆ. ಸದ್ಕುಲೀನರನ್ನು ಕಂಡಾಗ ಹಾವು ಮೆಟ್ಟಿದವರಂತೆ ನೆಗೆದು ದೂರಹೋಗುತ್ತಾಳೆ.<em>(ನ ಪರಿಚಯಂ ರಕ್ಷತಿ. ನ ಅಭಿಜನಂ ಈಕ್ಷತೇ; ನ ವೈದಗ್ಥ್ಯಂ ಗಣಯತಿ; ನ ಶ್ರುತಂ ಆಕರ್ಣಯತಿ..... ಅಭಿಜಾತಂ ಅಹಿಂ ಇವ ಲಂಘಯತಿ॥-ಶುಕನಾಸ ಉಪದೇಶ).</em>ಇದನ್ನೂ ನೋಡಿ:<em> </em></p>
<strong>ಹರಿಸಮುಂ (=ಸಮನಾಗಿ) ಆರ್ಪುಂ(=ಸಾಮಥ್ರ್ಯ) ವಿದ್ಯಾ।
<p>ಪರಿಣತಿಯುಂ ರೂಪುಂ ಒಳ್ಪುಂ(=ಸೊಗಸು) ಉನ್ನತಕುಲಮುಂ॥</p>
<p>ಸಿರಿ ಬರ್ಪ ಆಗಳ್ ಬರ್ಪುವು।</p>
<p>ಸಿರಿ ಪೋಪಂದ್ ಒಡನೆ ಪೋಪುವ್ ಏನ್ ಅಚ್ಚರಿಯೋ॥25॥</p>
<p>(-1912ರ ಲೋವರ್ ಸೆಕಂಡರಿ ಪರೀಕ್ಷೆಯ ಪಠ್ಯಪುಸ್ತಕದಲ್ಲಿನ<em>ನೀತಿಮಂಜರಿ)</em></p>
<HR/>
<HR/></strong><sub> </sub><BR/>ಹಣದ ಗುಣ<BR/>84<BR/><em>ಮುಕ್ತಕ ಕನ್ನಡ</em><BR/>ಹಣದ ಗುಣ<BR/><em>ಮುಕ್ತಕ ಕನ್ನಡ</em><BR/>85
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">84 :: ಏಕವರು ಬರುತಿಹರು?</h1>
<p class="verse">ಕಾರ್ಯಾರ್ಥೀ ಬಂಧು ಜನಾಃ<br />
ಕಾರ್ಯೈರ್ ಬಹುಭಿರ್ ಭವನ್ತಿ ಮಿತ್ರಾಣಿ।<br />
ದಾರಾಃ ಸುತಾಶ್ಚ ಸುಲಭಾಃ<br />
ಧನಂ ಏಕಂ ದುರ್ಲಭಂ ಲೋಕೇ॥<sup><a epub:type="noteref" href="999-aside.xhtml#id-">84</a></sup>  </p>
<p class="quote-author">ಕ್ಷೇಮೇಂದ್ರ, ಕಲಾವಿಲಾಸ 2:45</p>
<p class="verse">ಬಂಧುಗಳು ಬಂದಾರು ಏನಾದರೊಂದೊಳಿತು ನಿಮ್ಮಿಂದಾದೀತೆಂದು,</p>
<p>ಒದಗುವರು ನೇಹಿಗರು ಉಜ್ಜುಗದ ಫಲದಲಿರೆ ತಮಗೂ ಪಾಲು;</p>
<p>ಕಷ್ಟವೇ? ಇದ್ದಾರು, ಜೊತೆಗೆ ಪತಿಪತ್ನೀಸುತರು, ನಮ್ಮವರವರು-</p>
<p>ಹಣವೊಂದೇ ದುರ್ಲಭವಿಲ್ಲಿ, ಏನಿದ್ದರೇನು ಅವರಿವರಾರು ನೂರು!</p>
<p> 84.<em> </em>ಪಾಠಾಂತರ:<em>ಸ್ನೇಹಾರ್ಥೀ (ಪ್ರೊ। ರಾಘವನ್ ಸಂ. ಸುಭಾಷಿತಸಂಗ್ರಹ); ಸಂಸ್ಕೃತ ಕವಿಸೂಕ್ತಿ ಮತ್ತು ಲೋಕೋಕ್ತಿಗಳು,</em>ಪುಟ 369. ಸರ್ವಜ್ಞ ಸೊಗಸಾಗಿ ಹೇಳುತ್ತಾನೆ:</p>
<p> ಧನಕನಕವುಳ್ಳನಕ ದಿನಕರನವೋಲಕ್ಕು। ಧನಕನಕ ಹೋದ ಮರುದಿನವೆ। ಹಾಳೂರ ಶುನಕನಂತಕ್ಕು -ಸರ್ವಜ್ಞ ॥104॥</p>
<p> <em>ಕಲಾವಿಲಾಸ</em>ಹೀಗೆ ಮುಂದುವರೆಯುತ್ತದೆ: ಏನಾದರೂ ಕೊಡಬಲ್ಲ ಸಾಹಸಿಗಳಿದ್ದಾರೆ; ತಮ್ಮ ಶರೀರವನ್ನೇ ಬೇಕಾದರೆ ಕೊಟ್ಟಾರು; ಆದರೆ ಬಿಡಿಕಾಸೂ ಬಿಚ್ಚಲೊಲ್ಲರು.<em>(ಅತಿ ಸಾಹಸಂ, ಅತಿ ದುಷ್ಕರಂ, ಅತ್ಯಾಶ್ಚರ್ಯಂ ಚ ದಾನಂ ಅರ್ಥಾನಾಮ್। ಯೋಽಪಿ ದದಾತಿ ಶರೀರಂ, ನ ದದಾತಿ ಸ ವಿತ್ತಲೇಶಂ ಅಪಿ॥2:46)</em></p>
<p> ಬೆಲ್ಲಕ್ಕೆ ನೊಣಮುತ್ತಿದ ಹಾಗೆ, ಹಣವಿದ್ದವರ ಸುತ್ತಮುತ್ತ ನೆಂಟರಿಷ್ಟರು, ಪರಾಕು ಹೇಳಲು ವಂದಿ-ಮಾಗಧರು, ಕಿವಿಯೂದಲು ಕರಟಕ-ದಮನಕರು. ಇದರ ಹಿನ್ನೆಲೆಯಲ್ಲಿ<em>ಸುಭಾಷಿತಾವಳಿ</em>ಯ ಇನ್ನೊಂದು ಸಾರ್ವಕಾಲಿಕ ತಥ್ಯ:</p>
<strong>ಹಣವಿದ್ದರೊಂದಾಯ್ತು, ಯಾರಾದರೇನು? ಅವರಿವರು,
<p>ಮುನ್ನ ಕೇಳದ ಕಾಣದವರೂನು ಎಲ್ಲ ಬಂಧುಗಳೇ;</p>
<p>ಇಲ್ಲ ಹಣ? ನೆಂಟರೆನ್ನುವುದು ಇರಲತ್ತ, ಅಂಥವರ</p>
<p>ಹತ್ತಿರಕೇ ಬರಗೊಡರು, ಕಂಡರಾಗದು ಬೇಡ, ತರಲೆ! ॥60॥</p>
</strong>
<p> <em>(ಇಹ ಲೋಕೇಽಪಿ ಧನಿನಾಂ ಪರೋಽಪಿ ಸ್ವಜನಾಯತೇ। ಸ್ವಜನೋಽಪಿ ದರಿದ್ರಾಣಾಂ ತತ್‍ಕ್ಷಣಾದ್ ದುರ್ಜನಾಯತೇ॥</em>-<em>ಸುಭಾಷಿತಾವಳಿ; ಸುರಭಾ</em>65:3)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">85 :: ನೆಚ್ಚಿದವರನ್ನೆಲ್ಲ ಕುರುಡುಗೊಳಿಸುವ ಥಳುಕು</h1>
<p class="verse">ಲಕ್ಷ್ಮಿ, ಕ್ಷಮಸ್ವ, ವಚನೀಯಂ ಇದಂ ಯದ್ ಉಕ್ತಂ-<br />
\'ಅಂಧೀ ಭವತಿ ಪುರುಷಾಸ್ ತ್ವದ್ ಉಪಾಸನೇನ।\'<br />
ನೋ ಚೇತ್ ಕಥಂ ಕಮಲಪತ್ರವಿಶಾಲನೇತ್ರೋ,<br />
ನಾರಾಯಣಃ ಸ್ವಪಿತಿ ಪನ್ನಗ ಭೋಗತಲ್ಪೇ॥<sup><a epub:type="noteref" href="999-aside.xhtml#id-">85</a></sup> </p>
<p class="quote-author">ಸುಭಾಷಿತರತ್ನಭಾಂಡಾಗಾರ 63:29</p>
<p class="verse">ಹೀಗೆ ಹೇಳುವರಲ್ಲ, ಸಿಡಿಮಿಡಿ ಬೇಡ, ಸಿರಿದೇವಿ, ನಿಜವೇನೆ?-</p>
<p>ನಿನ್ನ ನೆಚ್ಚಿದವರೆಲ್ಲ ಕುರುಡರಾಗುವರಂತೆ ಹಾಡು ಹಗಲೆ?</p>
<p>ಅಗಲಗಲ ತಾವರೆಗಣ್ಣಿನ ನಮ್ಮ ಹರಿ, ನಿನ್ನಾಣ್ಮ, ನೋಡಲ್ಲಿ-</p>
<p>ಸುಖದ ಸುಪ್ಪತ್ತಿಗೆಯೆಂದು ಭ್ರಮಿಸಿ ಒರಗಿಹನಾ ಹಾವ ಮೇಲೆ!</p>
<p> 85 ನೋಡಿ: ಡಾ। ಲೀಲಾ ಪ್ರಕಾಶ್,<em>ಅನುವಾದ ಚಂದ್ರಿಕಾ</em>ಪದ್ಯ 52, ಪುಟ 20.</p>
<p> ಹಣ ಬೇಕು? ಆದರೆ ಎಂಥದ್ದು ಎಷ್ಟು ಬೇಕು? ಎಂಬುದರ ಬಗ್ಗೆ ದುರ್ಗಸಿಂಹನ<em>ಪಂಚತಂತ್ರ</em>ದಲ್ಲಿ ಒಂದು ಅರ್ಥಪೂರ್ಣ ವ್ಯಾಖ್ಯಾನವಿದೆ. ನಮ್ಮ ಪ್ರಾಣ (ಅಂದರೆ ಆರೋಗ್ಯವಾಗಿರುವ ನಮ್ಮ ದೇಹ) ಬಹು<em>\'ಮುಖ್ಯ\'</em>ಎನಿಸಬಹುದು, ಆದರೆ ಅದು ಅಷ್ಟು ಮುಖ್ಯವಲ್ಲ. ಅದು ಧನವಲ್ಲ. ಚಿನ್ನ ಬೆಳ್ಳಿ ಒಡವೆ ಸಂಪತ್ತು ಗಳಿಸುವ ಕೂಡಿಟ್ಟ ಹಣ- ಇವೂ ಸಹ ನೆಮ್ಮದಿಯ ಬಾಳಿಗೆ<em>\'ಆವಶ್ಯಕ\'</em>ವೇ; ಆದರೆ ಇದೂ ಸಹ ಧನವಲ್ಲ, ಬೇಕಾದರೆ ಇದನ್ನು ಅರ್ಧ ಧನ ಎನ್ನಬಹುದು; ಕೊಳ್ಳಲು ಎಷ್ಟು ಹಣ ಇದ್ದರೆ ಏನಂತೆ ತಿನ್ನಲು ಆಹಾರವೇ ಸಿಗದಿದ್ದರೆ ಆಹಾರ ಧಾನ್ಯಗಳೇ ದುರ್ಲಭವಾದರೆ, ಬುದುಕಿರುವುದಾದರೂ ಹೇಗೆ? ಆದ್ದರಿಂದ ಆಹಾರ ಧಾನ್ಯಗಳು<em>\'ಅತ್ಯಗತ್ಯ\'</em>. ಇದು ಮಹಾಧನ ಇದ್ದಂತೆ. ಆದರೆ, ಇವೆಲ್ಲಕ್ಕೂ ಮಿಗಿಲಾಗಿ ಸಾರ್ಥಕ ಜೀವನಕ್ಕೆ ಬೇಕಾದ,<em>\'ಅನಿವಾರ್ಯ\'</em>ವಾದ ಒಂದು ಸಂಪತ್ತಿದೆ ಅದನ್ನು ಬೇಕಾದರೆ ಅತಿ ಧನ ಎನ್ನಬಹುದು. ಅದು ಯಾವುದು?</p>
<p> ಒಳ್ಳೆಯ ವಿದ್ಯೆ, ಒಳ್ಳೆಯ ನಡತೆ, ತಪಸ್ಸಿನ ರೀತಿಯ ಒಳ್ಳೆಯ ಶ್ರದ್ಧೆ ಮತ್ತು ಒಳ್ಳೆಯ ಗೆಳೆತನ- ಇವೆಲ್ಲದರ ಹಿತಮಿತ ಮಿಶ್ರಣವೇ ನಿಜವಾದ ಅರ್ಥದಲ್ಲಿ ಸಂಪತ್ತು, ಅತಿಧನ!<em>(ಅಧನಂ ಖಲು ಜೀವಧನಂ, ಹೇಮ ಅರ್ಧಧನಂ, ಮಹಾಧನಂ ಧಾನ್ಯಂ। ಅತಿ ಧನಂ ಏತತ್ ಸುಂದರ ವಿದ್ಯಾಶೀಲ ತಪಶ್ಚ ಮಿತ್ರಂಶ್ಚ॥-</em>ದುರ್ಗಸಿಂಹನ<em>ಕನ್ನಡ ಪಂಚತಂತ್ರ</em>, 5:20ಂ, ಪುಟ 317)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">87 :: ಕೊಡು-ಕೊಳ್ಳುವರ ಕೈಯ ನೋಡಿ ಗುರುತಿಸ ಬಹುದು.</h1>
<p class="verse">ಧಾತೃ ಯಾಚಕಯೋರ್ ಭೇದಃ, ಕರಾಭ್ಯಾಂ ಏವ ದರ್ಶಿತಃ ।<br />
ಏಕಸ್ಯ ಗಚ್ಛತಾ ಅಧಸ್ತಾದ್, ಉಪರಿ ಅನ್ಯಸ್ಯ ತಿಷ್ಠತಾ॥<sup><a epub:type="noteref" href="999-aside.xhtml#id-">87</a></sup> </p>
<p class="quote-author">ಬೃಹತ್ ಕಥಾ</p>
<p class="verse">ಅಂಗೈ ಈಗ ಕೆಳಗಿಹುದೋ ಅದು ಚಾಚಿ ಮೇಲಿಹುದೋ,</p>
<p>ಕೊಡುವರು ಕೊಳ್ಳುವರಾರು?- ಕರತಳವೆ ಗುರುತು ಹೀಗೆ;</p>
<p>ದಡವ ದಾಟುವ ಮುನ್ನ ತುಂಬಿ ನಡೆ ಪುಣ್ಯದ ಬುಟ್ಟಿ-</p>
<p>ಹಿಂತಿರುಗಿ ಬಂದರೆ ಇರಲಿ ಎಂದೂ ಕೈಯ ಅಡಿ ಕೆಳಗೇ!</p>
<p> 87.<em>ನಶ್ಯ</em>ಮಾತ್ರ ಈ ನಿಯಮಕ್ಕೆ ವಿರುದ್ಧ ಎನ್ನುವುದನ್ನ ಕೇಳಿದ್ದೇನೆ. \'ನ<em>ಶ್ಯದಾನ\'</em>ದಲ್ಲಿ ಕೊಡು-ಕೊಳ್ಳುವರ ಅಂಗೈ ತಿರುಗು-ಮುರುಗಂತೆ!</p>
<p> ಸರ್ವಜ್ಞ ತನ್ನ ದಾನಪದ್ಧತಿಯಲ್ಲಿ ಹೇಳುವ ಕೆಲವು ವಚನಗಳು ಮನೋಜ್ಞ ವಾಗಿವೆ; ನಿದರ್ಶನಕ್ಕೆ: ಈವಂಗೆ ದೇವಂಗೆ ಆವುದಂತರವಯ್ಯ। ದೇವನು ಜಗಕೆ ಕೊಡುತಿಹನು, ಕೈಯ್ಯಾರೆ। ಈವನೇ ದೇವ ಸರ್ವಜ್ಞ॥598॥ ಅನ್ನವನ್ನು ಇಕ್ಕುವುದು, ನನ್ನಿಯನು ನುಡಿಯುವುದು। ತನ್ನಂತೆ ಪರರ ಬಗೆದಡೆ ಕೈಲಾಸ। ಬಿನ್ನಾಣವಕ್ಕು ಸರ್ವಜ್ಞ॥603॥ ಕೊಟ್ಟದ್ದು ತನಗೆ ಬಚ್ಚಿಟ್ಟದ್ದು ಪರರಿಂಗೆ। ಕೊಟ್ಟಿದ್ದು ಕೆಟ್ಟಿತೆನಬೇಡ ಮುಂದಕ್ಕೆ। ಕಟ್ಟಿಟ್ಟುಹುದು ಬುತ್ತಿ ಸರ್ವಜ್ಞ॥617॥ ಆಗ ಬಾ ಈಗ ಬಾ ಹೋಗಿ ಬಾ ಎನ್ನದಲೆ। ಆಗಲೇ ಕರೆದು ಕೊಡುವಾತನ ಧರ್ಮ ಹೊ। ನ್ನಾಗದೇ ಬಿಡದು ಸರ್ವಜ್ಞ॥622॥</p>
<p> ಇದ್ದುದನ್ನು ಹಂಚಿಕೊಂಡು, ಕೊಟ್ಟು ಸುಖಿಸದ, ಜಿಪುಣಾಗ್ರೇಸರನನ್ನು ಕುರಿತ ಒಂದು ಉದ್ಗಾರ<em>ಋಗ್ವೇದ</em>ದಲ್ಲಿ ಹೀಗಿದೆ:</p>
<p> ಹಸಿವಿತ್ತು ಸಾಯಿಸರು ದೇವತೆಗಳಾರೂ,</p>
<p> ಸಾವು ಬರ್ಪುದು ಉಂಡು ತೇಗಿರ್ದವನಿಗೂ;</p>
<p> ದಾತೃವಿನ ಧನವೆಂದೂ ಕರಗದೆಯೇ ಇಹುದು</p>
<p> ಜಿಪುಣನಿಗೆ \'ಅಯ್ಯೋ\' ಎಂದೆಂಬೆವರಾರೂ ಇಹರು!</p>
<p> <em>(ನ ವಾ ಉ ದೇವಾಃ ಕ್ಷುಧಂ ಇದ್‍ವಧಂ ದಧುರ್ ಉತಾಶಿತಂ ಉಪ ಗಚ್ಛಂತಿ ಮೃತ್ಯವಃ। ಉತೋ ರಯಿಃ ಪೃಣತೋ ನೋಪ ದಸ್ಯತಿ ಉತಾ ಪ್ರಣನ್ ಮರಡಿತಾರಂ ನ ವಿಂದತೇ॥10:117:1॥</em>; ಪ್ರೊ। ಕೃಷ್ಣಸ್ವಾಮಿ ಎಂ.ಎ, ಅವರ ಅನುವಾದ)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">86 :: ಕೊಡುವುದಿರೆ, ಹೇಗೆ ಕೊಡಬೇಕು, ಕೊಡದಿರಬೇಕು?</h1>
<p class="verse">ಶ್ರದ್ಧಯಾ ದೇಯಂ, ಅಶ್ರದ್ಧಯಾ ಅದೇಯಂ;<br />
ಶ್ರಿಯಾ ದೇಯಂ, ಹ್ರಿಯಾ ದೇಯಂ, ಭಿಯಾ ದೇಯಂ,<br />
ಸಂವಿಧಾ ದೇಯಂ॥<sup><a epub:type="noteref" href="999-aside.xhtml#id-">86</a></sup> </p>
<p class="quote-author">ತೈತ್ತಿರೀಯ ಉಪನಿಷತ್ 1:11:3</p>
<p class="verse">ಮನಸಾರೆ ಕೊಡಬೇಕು, ಕರೆದೀಯೆ ವಿನಯ ಕೂಡಿರಬೇಕು,</p>
<p>ಇಲ್ಲದವರಿಗೆ ಇದ್ದುದ ಮೆಲ್ಲ ಸರಿಯಾಗಿ ಹಂಚಬೇಕು;</p>
<p>ಕೊಟ್ಟೆ ನಾನೆಂಬ ಹಮ್ಮು ಗುಲ್ಲು ಕಳೆದು ನೀಡಲು ಬೇಕು-</p>
<p>ಇಲ್ಲದಿರೆ, ಕೊಡುವ ಆಟವ ಬಿಟ್ಟು ಸುಮ್ಮನಿರಬೇಕು.</p>
<p> 86.</strong><strong>ಬಾಳಿನ ಪ್ರಮುಖ ಮೌಲ್ಯಗಳಲ್ಲಿ ದಾನಪ್ರವೃತ್ತಿಯೂ ಒಂದು. ಇದರ ಉದ್ದೇಶ- ನಮ್ಮಲ್ಲಿದ್ದುದನ್ನು ಇಲ್ಲದವರೊಂದಿಗೆ ಹಂಚಿಕೊಂಡು ಸಂತೋಷಪಡುವುದು. ನಮಗೆ ಆವಶ್ಯಕವಾದುದನ್ನ ಮಾತ್ರ ನಮ್ಮಲ್ಲೇ ಇರಿಸಿಕೊಂಡು, ಹೆಚ್ಚಿರುವದನ್ನ ಇನ್ನೊಬ್ಬರಿಗೆ, ಅದು ಯಾರಿಗೆ ಉಪಯೋಗವಾಗುತ್ತದೋ ಅವರಿಗೆ ಕೊಟ್ಟು ಅವರ ಸಂತೋಷದಲ್ಲಿ ಪಾಲ್ಗೊಳ್ಳುವುದು- ದಾನ.</p>
<p> ಯೋಚಿಸಿ, ಉಪಯುಕ್ತವಾದುದನ್ನ ಪರ್ಯಾಪ್ತವಾಗಿ ಕೊಡುವುದು, ನಾಚುತ್ತ, ಇದನ್ನು ಅವರಿಗೆ ಕೊಡಬಹುದೇ? ಎಂದು ಅಂಜುತ್ತ ಕೊಡುವುದು- ಇವೆಲ್ಲ ದಾನದಲ್ಲಿ ವಿವೇಕ ವಿನಯದ ಅಂಗಗಳು. ವಿಶೇಷ ಕೊಡುಗೆ ಪ್ರದಾನವೆನಿಕೊಳ್ಳುತ್ತದೆ.</p>
<p> ಇವೆಲ್ಲವನ್ನೂ ನಮಗೆ ಕೊಟ್ಟಿರುವುದು ದೇವರೇ. ಕೆಲವೊಮ್ಮೆ ಅವನ್ನು ಕ್ಷೇಮವಾಗಿ ಮುಚ್ಚಿಟ್ಟು, ನಮಗೆ ಮಾತ್ರ ಸಿಗುವ ಹಾಗೆ ಮಾಡಿರುವವನೂ ಅವನೇ. ಹಾಗೆ ನೋಡಿದರೆ, ಇಲ್ಲಿ ಸ್ವಂತದ್ದಾದ ನಮ್ಮದೇನಿದೆ? ಎಲ್ಲಾ ಅವನದೇ. ಇಳೆ, ಮಳೆ, ಬೆಳೆ- ಎಲ್ಲವೂ ಅವನದೇ ದಾನ. ಇರುವುದನ್ನು ಬೇರೆಯವರೊಂದಿಗೆ ಹಂಚಿಕೊಂಡು, ಉಳಿದುದನ್ನ ನಾವು ಅನುಭವಿಸುವುದು ಸಾಧು ಮಾರ್ಗ- ಎನ್ನುತ್ತದೆ<em>ಈಶಾವಾಸ್ಯ ಉಪನಿಷತ್.</em> <em>(ಈಶಾವಾಸ್ಯಂ ಇದಂ ಸರ್ವಂ ಯತ್ ಕಿಂಚಿತ್ ಜಗತ್ಯಾಂ ಜಗತ್। ತೇನ ತ್ಯಕ್ತೇನ ಭುಂಜೀಥಾ, ಮಾ ಗೃಧಃ ಕಸ್ಯಸ್ವಿದ್ ಧನಮ್॥1॥)</em></p>
<p> ಯಾರಿಗಾದರೂ ಏನನ್ನಾದರೂ ಕೊಡುವಾಗ,<em>ಕೊಡುತ್ತಿರುವವ \'\'ಇದು ನನ್ನದಲ್ಲ, ನನ್ನದೇನಲ್ಲ! (ಇದಂ ಸಂಪ್ರದದೇ, ಇದಂ ನ ಮಮ, ನ ಮಮ॥)\'\'-</em>ಎನ್ನುವ ವಾಡಿಕೆಯೂ ನಮ್ಮಲ್ಲಿದೆ; ಇದು ಸೌಜನ್ಯ ಸುಸಂಸ್ಕೃತ ಮನೋಭಾವ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">88 :: ಇಷ್ಟಿದ್ದರೂ ಆ ಭಡವ ಬೇಡುವುದು ಏಕೆ?</h1>
<p class="verse">ವಾಸೋ ವಲ್ಕಲಂ, ಆಸ್ತರಃ ಕಿಸಲಯಾನಿ,<br />
ಓಕಸ್ ತರೂಣಾಂ ತಲಂ;<br />
ಮೂಲಾನಿ ಕ್ಷತಯೇ ಕ್ಷುಧಾಂ,<br />
ಗಿರಿನದೀತೋಯಂ ತೃಷ್ಣಾ ಶಾಂತಯೇ।<br />
ಕ್ರೀಡಾ ಮುಗ್ಧ ಮೃಗೈರ್, ವಯಾಂಸಿ ಸುಹೃದೋ,<br />
ನಕ್ತಂ ಪ್ರದೀಪಃ ಶಶೀ,<br />
ಸ್ವಾಧೀನೇ ವಿಭವೇ ತಥಾಪಿ ಕೃಪಣಾ ಯಾಚನ್ತ<br />
-ಇತಿ ಅದ್ಭುತಮ್॥<sup><a epub:type="noteref" href="999-aside.xhtml#id-">88</a></sup> </strong><strong> </p>
<p class="quote-author">ಶಿಲ್ಹಣ, ಶಾಂತಿಶತಕ 2:19</p>
<p class="verse">ಮರದ ತೊಗಟೆಯೇ ಉಡುಪು, ಚಿಗುರೆಲೆಯೇ ಹಾಸಿಗೆ, ಬೆಳೆದಾಲ</p>
<p>ಆ ಮರದ ಬುಡವೇ ಮನೆಯಾಯ್ತು, ಊಟ ಕಂದ ಮೂಲ ಫಲ;</p>
<p>ಗಿರಿಯ ನಡುವಲಿ ಹರಿವ ಝರಿಯ ನೀರೇ ದಾಹಶಮನ ಪಾನೀಯ;</p>
<p>ಎಳೆ ಚಿಗುರಿಗಳೊಡನಾಟ, ಹಕ್ಕಿಗಳ ಸ್ನೇಹವಿದೆ, ಚಂದ್ರ ಸೊಡರು!</p>
<p>-ವೈಭವವಿಷ್ಟೆಲ್ಲ ಇರುತಿರೆ, ಆ ಬಡವ ಬೇಡುವುದಿನ್ನೇಕೆ, ಏಕೆ?</p>
<p> 88. ಪಾಠಾಂತರ: ಆಸ್ತ್ರಂ ಕಿಸ್‍ಲಯಾನಿ, ನಕ್ತಂ ಪ್ರದೀಪಾಃ ಶಶೀ, ಕೃಪಣಾ ಯಾಚನ್ತಿ;<em>ಸುರಭಾ</em>74:44, ಕೀತ್<em>ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 23; ಲಕ್ಷ್ಮಿ ಸಿರಿದೇವಿ ಇದ್ದಂತೆ, ಅವಳಕ್ಕ ಜ್ಯೇಷ್ಠಾ ಬಡತನದೊಡತಿ. ಅವಳನ್ನು ಕೊಂಡಾಡುವ ಒಂದು ವಿಡಂಬನೆಯಿಲ್ಲಿದೆ:</p>
<p> ಎಲಗೆ ಬಡತನದೇವಿ, ನಿನಗೆಷ್ಟು ವಂದಿಸಿದರೂ ಕಡಿಮೆ,</p>
<strong>ಏನು ಮೋಡಿ ಮಾಡಿದೆಯಮ್ಮ, ನಾನೀ ಸಿದ್ಧಿ ಪಡೆದೆ;
<p>ಕಂಡರೂ ಚೆನ್ನಾಗಿ ಜಗವೆಲ್ಲ ನನಗೆ, ನಿನ್ನನುಗ್ರಹದಿಂದ</p>
<p>ನಾನಾರ ಕಣ್ಣಿಗೂ ಕೊಂಚವೂ, ಉಹ್ಞು, ಬೀಳದಿರುವೆ!</p>
</strong>
<p> (<em>ಹೇ ದಾರಿದ್ರ್ಯ, ನಮಸ್ ತುಭ್ಯಂ, ಸಿದ್ಧೋಽಹಂ ತ್ವತ್ ಪ್ರಸಾದತಃ। ಪಶ್ಯಾಮ್ಯಹಂ ಜಗತ್ ಸರ್ವಂ, ನ ಮಾಂ ಪಶ್ಯತಿ ಕಶ್ಚನ॥</em>)-<em>ಶಾಙ್ರ್ಗಧರಪದ್ಧತಿ</em>402;<em>ಸುರಭಾ</em>65:2; ಸಿದ್ಧಿಗಳು ಎಂಟು ಬಗೆ: ಅಣಿಮಾ (ಸೂಕ್ಷ್ಮರೂಪಧಾರಣೆ) ಮಹಿಮಾ ಗರಿಮಾ ಲಘಿಮಾ ಪ್ರಾಪ್ತಿ ಪ್ರಾಕಾಮ್ಯ ಈಶಿತ್ವ ವಶಿತ್ವ; ಅವುಗಳಲ್ಲಿ ಒಂದು ಸಿದ್ಧಿಸಿದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">89 :: ಹಾಗಷ್ಟು ಓಡೋಡಿ ಗಾಳಿ ಹೋಗುತಿರುವುದು ಏಕೆ?</h1>
<p class="verse"><em> </em>ತೃಣಾಲ್ ಲಘುತರಸ್ ತೂಲಃ,<br />
ತೂಲಾದ್ ಅಪಿ ಚ ಯಾಚಕಃ ।<br />
ವಾಯುನಾ ಕಿಂ ನ ನೀತೋಽಸೌ,<br />
ಮಾಂ ಅಯಂ ಪ್ರಾರ್ಥಯೇದ್ ಇತಿ॥<sup><a epub:type="noteref" href="999-aside.xhtml#id-">89</a></sup> </p>
<p class="quote-author">ಸುಭಾಷಿತ ಸುಧಾನಿಧಿ</p>
<p class="verse">ಒಣಹುಲ್ಲು ಅತಿ ಹಗುರ, ಹತ್ತಿ ಅದಕಿಂತಲು ಹಗುರ,</p>
<p>ದೈನ್ಯದಲಿ ಬೇಡುವವ ಇನ್ನೂ ತುಂಬ ಹಗುರ;</p>
<p>ಹುಲ್ಲು ಹತ್ತಿಯ ಹಾಗೆ ಏಕಿವನ ಗಾಳಿ ಕೊಂಡೊಯ್ದಿಲ್ಲ?-</p>
<p>ತನ್ನನೂ ಇವನಿನ್ನೇಲ್ಲಿ ಬೇಡಿ ಬಿಡುವನೋ ಅಂತ!</p>
<p> <em> </em></p>
<p> 89. ಪಾಠಾಂತರ: ತೃಣಾದ್ ಅಪಿ ಲಘುಸ್ ತೂಲಃ<em>ಶಾಙ್ರ್ಗಧರ ಪದ್ಧತಿ</em>40ಂ;<em>ಸುರಭಾ</em>73:5.</p>
<p> ತುದಿ ಬೆಟ್ಟದ ಮೇಲೆ ಏರಿ ಶಿವ ಏಕೆ ಕುಂತ? ಭಕ್ತರು ಸುಮ್ಮಸುಮ್ಮನೆ ವರ ಬೇಡುತ್ತಾರೆ ಅಂತ- ಒಂದು ಗೀಗೀ ಪದ ಇದೆ. ದಾರಿದ್ರ್ಯನಿಂದೆಗೆ ಮುಂದೆ ಓದಿ:</p>
<p> ಕುಲೀನನೇನವನು, ಬಲ್ಲವನೇ, ಓದಿನಲಿ ಪರಿಣತನೆ?</p>
<p> ಗುಣ ಹೇಗೆ? ಎದೆಗಾರ ಶೂರನೇ, ಚೆಲುವನೇ, ಚೆನ್ನ?-</p>
<p> ಎಂದೆಲ್ಲ ಪರಿಕಿಸಿ ನೋಡಿ, ಮಗಳನೀಯುವ ಹಾಗೆ,</p>
<p> ನಿಪುಣನಿಗೆ ವಿಧಿ ಕೊಡುವುದೇನನ್ನ?- ದಾರಿದ್ರ್ಯವನ್ನ!</p>
<p> <em>(ಪರೀಕ್ಷ್ಯ ಸತ್ಕುಲಂ ವಿದ್ಯಾಂ ಶೀಲಂ ಶೌರ್ಯಂ ಸುರೂಪತಾಮ್। ವಿಧಿರ್ ದದಾತಿ ನಿಪುಣಃ ಕನ್ಯಾಂ ಇವ ದರಿದ್ರತಾಮ್॥-ಶಾಙ್ರ್ಗಧರ 405; ಸುರಭಾ 65:4)</em></p>
<p> ನನಗೆ ನಿನ್ನದೇ ಚಿಂತೆ ಕಾಡುತಿದೆ, ದೇವಿ ಬಡತನದೊಡತಿ,</p>
<p> ನಿನ್ನ ನನ್ನ ನಡುವಣ ಕೆಳೆತನವದೆಂಥ ಮಧುರವಾಗಿತ್ತೇ!</p>
<p> ನಾ ಕೊನೆಯುಸಿರೆಳೆಯೆ, ಪಾಪ, ನೀನೆತ್ತ ಹೋಗುವೆಯೇ?</p>
<p> ಈಪರಿಯ ಒಲುಮೆಯೇ ಮರಳಿ ಸಿಗುವದೇ, ಮಂದಭಾಗ್ಯೆ?</p>
<p> <em>(ದಾರಿದ್ರ್ಯ! ಶೋಚಾಮಿ ಭವನ್ತಂ ಏವಂ, ಅಸ್ಮತ್ ಶರೀರೇ ಸುಹೃದಿತಿ ಉಷಿತ್ವಾ ವಿಪನ್ನ ದೇಹೇ ಮಯಿ, ಮಂದಭಾಗ್ಯೇ, ಮಮ ಇತಿ ಚಿಂತಾ ಕ್ವ ಗಮಿಷ್ಯಸಿ ತ್ವಮ್॥ -ಶೂದ್ರಕ, ಮೃಚ್ಛಕಟಿಕಾ ನಾಟಕ 1:68)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">90 :: ಕೊಡುವ ಕೈಯನು ಕುಲು ಕುಲುಕಿ ಉಳುಕಿಸ ಬೇಡಿ</h1>
<p class="verse">ನ ಅತಿ ಅರ್ಥಂ ಅರ್ಥಾರ್ಥಿತಯಾ<br />
ಲುಬ್ಧಂ ಉದ್ವೇಜಯೇಜ್ ಜನಂ।<br />
ಅಬ್ದಿರ್ ದತ್ತ ಅಶ್ವ ರತ್ನ ಸ್ತ್ರೀರ್<br />
ಮಥ್ಯಮಾನೋ ಅಸೃಜದ್ ವಿಷಮ್॥<sup><a epub:type="noteref" href="999-aside.xhtml#id-">90</a></sup> </p>
<p class="quote-author">ಕ್ಷೇಮೇಂದ್ರ, ಚಾರುಚರ್ಯಾ 37</p>
<p class="verse">ಕರೆದ ಕೆಚ್ಚಲನೆ ಮತ್ತೆ ಎಷ್ಟೆಷ್ಟು ಕರೆಯುತ್ತಲೆ ಇರುವುದಯ್ಯ?</p>
<p>ಕೊಟ್ಟವರನೇ ಕಾಡುತ್ತ, ಜಾಣ, ಪೀಡಿಸುವುದೇಕೆ?</p>
<p>ಬಿಳಿಗುದುರೆ ಕೌಸ್ತುಭವ ಲಕ್ಷ್ಮಿಯನೆ ಕೊಟ್ಟ ಕಡಲನು ಕಡೆಯೆ,</p>
<p>ಕೊನೆಗೆ ಬಂದುದದೇನು, ನಂಜಲ್ಲವೆ, ಮರೆತೆಯೇಕೆ?</p>
<p> 90. ಪಾಠಾಂತರ: ಅರ್ಥಂ ಅರ್ಥಾಥನಯಾ; ಧೀಮಾನ್ ಉದ್ವೇಜಯೇಜ್; ಅಶ್ವ ರತ್ನ ಶ್ರೀರ್॥<em>ಶಾಙ್ರ್ಗಧರ ಪದ್ಧತಿ</em>433;<em>ಸುರಭಾ</em>167:625.</p>
<p> <em> </em>ಕಾಡಿನಲ್ಲಿ ಹಣ್ಣುಕಾಯಿ ಬಿಡದ ಮರಗಳು ಹಲವಿರಬಹುದು, ಆದರೆ ಹಾರಾಡುತ್ತಿರುವ ಹಕ್ಕಿಗೆ ಹಣ್ಣುಗಳುಳ್ಳ ಬೇರೊಂದು ಮರ ಸಿಗದೇ? ಬಾಡಿಹೋದ ಹೂಗಳಿರುವ ಗಿಡಗಳೇ ಎಲ್ಲೆಲ್ಲೂ ಇರಬಹುದು, ಬಂಡು ಇರುವ ಒಂದಾದರೂ ಹೂವು ಬೇರೆ ಗಿಡದಲ್ಲಿ ದೊರೆಯದೇ? ಜಂಭದಿಂದ ಸುಳ್ಳನಾಡುತ್ತ ಜಿಪುಣನಾಗಿರುವ ಹಲವರಿರಬಹುದು, ಕವಿಗೆ ಬೇಕಾದಷ್ಟನ್ನು ಕೊಡುವ ದಾನಿಗಳು ಹುಟ್ಟಿಲ್ಲವೇ?<em>(ಚರಿಪಾರಣ್ಯದ ಪಕ್ಷಿಗೊಂದು ತರು ಗೊಡ್ಡಾಗಲ್ ಫಲಂ ತೀವಿದಾ ಮರಗಳ್ ಪುಟ್ಟವೇ? ಪುಷ್ಪವೊಂದು ಬಳಲಲ್ ಭೃಂಗಕ್ಕೆ ಪೂವಿಲ್ಲವೇ ನಿರುತಂ ಸತ್ಕವಿಗೊರ್ವ ಗರ್ವಿ ಪುಸಿಯುತ್ತಂ ಲೋಬಿಯಾಗಲ್ ನಿಜಂ ಧರೆಯೊಳ್ ದಾತರು ಪುಟ್ಟರೇ?) -</em>ಎಂದು ಕೇಳುತ್ತಾನೆ ಪಾಲ್ಕುರಿಕೆಯ ಸೋಮನಾಥ (ಕಾಲ 1195).</p>
<p> <em> </em>ಅವರಿವರನ್ನು ಅಂಗಲಾಚಿದರೆ ನಮ್ಮ ನಡುಗನ್ನಡದ ಕವಿ ಹರಿಹರ (ಕಾಲ 12ನೇ ಶತಮಾನ) ನಿಗಂತೂ ಎಲ್ಲಿಲ್ಲದ ಕೋಪ:</p>
<p> <em>ಸಡಿ, ಫಡ ಮಾನವರ್ ಕುಡುವರೆಂಬುದನ್। ಆಡದಿರ್ ಎನ್ನ ಮುಂದೆ; ಕಪ್ಪಡದ ಶರೀರಗಳ್ ಹಾಹೆಗಳ್ ಅಕ್ಕಟಾ। ಕುಡುವವೆ?.. .. ಬೇಡುವೊಡೆ ಬೇಡು। ಮೃಡನ ಅನೂನದಾನಿಯ ಅಲಂಪಿನ ಪೆಂಪಿನ ಹಂಪೆಯಾಳ್ದನಂ॥-</em>ಎಂದು ನಮ್ಮನ್ನು ಗದರಿಸಿಯಾನು, ಹುಷಾರು!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">91 :: ಯೋಗಕ್ಷೇಮದ ಭರವಸೆಗೇನಿಹುದು ಸಾಟಿ?</h1>
<p class="verse">ನ ಭೂಪ್ರದಾನಂ ನ ಸುವರ್ಣದಾನಂ,<br />
ನ ಗೋಪ್ರದಾನಂ, ನ ತಥಾ ಅನ್ನದಾನಂ,<br />
ಯಥಾ ವದನ್ತಿ ಇಹ ಮಹಾಪ್ರದಾನಂ-<br />
ಸರ್ವೇಷು ದಾನೇಷು ಅಭಯಪ್ರದಾನಮ್!<sup>91</sup> <br />

<p class="quote-author">ಹಿತೋಪದೇಶ</p>
<p>ನೆಲವ ನೀಡುವುದಲ್ಲ, ರನ್ನ ಚಿನ್ನದುಡುಗೊರೆಯಲ್ಲ,</p>
<p>ಹಸುವನೀಯುವುದಲ್ಲ, ಅನ್ನವಿಕ್ಕುವುದೂ ಅಲ್ಲ ಅಲ್ಲ;</p>
<p>ಎಲ್ಲ ದಾನಗಳಲ್ಲಿ, ಯಾವುದೆಲ್ಲಕಿಂತಲೂ ಮೇಲು?</p>
<p>ಅಭಯಪ್ರಧಾನದ ಮುಂದೆ ಯಾವುದೂ ಇನ್ನು ಇಲ್ಲ.</p>
<p> 91. ಭಕ್ತಿಯ ಬಗ್ಗೆ, ಶರಣಾಗತಿಯ ವಿಚಾರವಾಗಿ ಮಾತನಾಡುವಾಗ,<em>ಪ್ರಪತ್ತಿಯ</em>ಮಹತ್ವವನ್ನು ವಿವರಿಸುವುದುಂಟು. ಶ್ರೀರಾಮನೇ ಹೇಳುತ್ತಾನೆ:<em>ಬೇಡಿ ಯಾರೇ ಬರಲಿ ಶರಣಾಗಿ ನನ್ನ ಬಳಿ। ನಿನ್ನವನು ನಾನೆಂದು ಒಮ್ಮೆ ಹೇಳಿದೊಡನೆ। ಎಲ್ಲ ಎಲ್ಲರಿಂದಲೂ ಅಭಯವವನಿಗಲ್ಲೇ ಕೊಡುವೆ। ಇದೆ ನನ್ನ ಸಂಕಲ್ಪ, ವ್ರತ; ಮುರಿಯ ದಿರುವೆ.</em> <em>(ಸಕೃದ್ ಏವ ಪ್ರಪನ್ನಾಯ ತವ ಅಸ್ಮಿ ಇತಿ ಚ ಯಾಚತೇ। ಅಭಯಂ ಸರ್ವಭೂತೇಭ್ಯೋ ದದಾಮಿ- ಏತದ್ ವ್ರತಂ ಮಮ॥ -ವಾ.ರಾ. 6:18:33॥)</em></p>
<p> ಸರ್ವರ ಆರ್ತಿಹರನಾದ ಭಗವಂತ<em>ಶರಣಾಗತ ದೀನಾರ್ತ ಪರಿತ್ರಾಣ ಪರಾಯಣ.</em>ಅವನು<em>ಪ್ರಪನ್ನಪಾರಿಜಾತ.</em>ಈ<em>ಶರಣಾಗತಿ</em>ಯಲ್ಲಿ ಆರು ವಿಧ: ಅನುಕೂಲ ವಾದುದನ್ನು ಮಾಡುವ ನಿಶ್ಚಯ; ಪ್ರತಿಕೂಲವಾದುದರಿಂದ ದೂರ ವಿರುವುದು; ಪ್ರಭು ರಕ್ಷಿಸುತ್ತಾನೆ ಎಂಬ ನಂಬಿಕೆ; ಹೊರಗೆ ಎಲ್ಲರಿಗೂ ತೋರಿಸಿಕೊಳ್ಳದೆ, ತನ್ನಷ್ಟಕ್ಕೆ ತಾನೇ ಆರಿಸಿಟ್ಟುಕೊಂಡಿರುವುದು; ತನ್ನದಾಗಿ ತನ್ನಲ್ಲಿ ಏನೂ ಇಲ್ಲ ಎಂದುಕೊಳ್ಳುವ ಭಾವ; ತನ್ನನ್ನು ಸಂಪೂರ್ಣವಾಗಿ ಸಮರ್ಪಿಸಿಕೊಳ್ಳುವ ಮನೋಭಾವ.<em>(ಆನುಕೂಲಸ್ಯ ಸಂಕಲ್ಪಃ, ಪ್ರತಿಕೂಲಸ್ಯ ವರ್ಜನಮ್। ರಕ್ಷಿಷ್ಯತಿ ಇತಿ ವಿಶ್ವಾಸಃ, ಗೋಪ್ತೃತ್ವವರಣಂ ತಥಾ। ಆತ್ಮನಿಕ್ಷೇಪ ಕಾರುಣ್ಯೇ ಷಡ್ ವಿಧಾ ಶರಣಾಗತಿಃ॥-ಅಹಿರ್ಬುಧ್ನ್ಯ ಸಂಹಿತಾ 37:2:27-8)</em>ಅಲ್ಲದೆ, ಗುರುಗಳು, ಹಿರಿಯರು ಮತ್ತು ದೇವರುಗಳ ಸಾಮಾನ್ಯ ಭಂಗಿಯೆಂದರೆ, ಬಲಗೈ<em>ಅಭಯ ಮುದ್ರೆ</em>ಯಲ್ಲಿ ಇರುವುದು. ಉಳಿದುದೆಲ್ಲವೂ<em>ದಾನ</em>ವಾದರೆ,<em>ಅಭಯ</em>ಮಾತ್ರ<em>ಪ್ರದಾನ.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">92 :: ಚಲುವೆ<strong></h1>
<p>ಪತ್ನೀಂ ಮನೋರಮಾಂ ದೇಹಿ, ಮನೋಚಿತ್ತಾನುಸಾರಿಣೀಂ।</p>
<p>ತಾರಿಣೀಂ ದುರ್ಗಸಂಸಾರ-ಸಾಗರಸ್ಯ ಕುಲೋದ್ಭವಾಮ್॥<sup><a epub:type="noteref" href="999-aside.xhtml#id-">92</a></sup> </p>
<p><em>-ಮಾರ್ಕಂಡೇಯ ಪುರಾಣ, ದೇವಿಮಹಾತ್ಮ್ಯ</em></p>
</strong>
<p>  </strong>ಮನಕೆ ಮುದವನು ಕೊಡುವ ಮಡದಿಯನೆ ನೀ ತೋರು,</p>
<p>ನನ್ನ ಇಂಗಿತವರಿತು ನಡೆವವಳು ಇರಲಿ ಅವಳು;</p>
<p>ನೋಡಿ ಕೇಳಿ ಕಲಿವ ಒಳಿತು ಪರಿಸರದಿ ಹುಟ್ಟಿ ಬೆಳದಿರಲಿ,</p>
<p>ಬಾಳಸಂಗಾತಿಗಳಾಗಿ ಜೊತೆ ನಡೆಯೆ ನಮಗೆ ದಡ ಕಾಣಲಿ.</p>
<p> 92. ತನಗೆ ಅನುರೂಪಳಾದ ಪತ್ನಿಯೊಬ್ಬಳು ತನಗೆ ದೊರೆಯುವುಂತಾಗಲಿ- ಎಂದು ಭಕ್ತನೊಬ್ಬ ದೇವಿಯನ್ನು ಬಿನ್ನವಿಸಿಕೊಳ್ಳುವುದು ಹೀಗೆ.</p>
<p> ನನ್ನ ಕನಸುಗಳೇ ಅವಳ ಕನಸುಗಳಾಗಿರಲಿ, ನಾನು ಯೋಚಿಸುವ ಆಡುವ ಮಾತುಗಳೇ ಅವಳದೂ ಆಗಿರಲಿ, ನಾನು ಎಚ್ಚರವಿದ್ದಡೆಯೆಲ್ಲ ಅವಳೂ ಅಲ್ಲಿ ಎಚ್ಚರಿಂದಿರಲಿ, ನನಗೇನೇನು ಮೆಚ್ಚುಗೆಯೋ ಅವಳಿಗೂ ಅದೇ ಮೆಚ್ಚುಗೆಯಾಗಿರಲಿ, ನನಗೆ ಬೆಚ್ಚಗಿರುವುದೆಲ್ಲ ಅವಳಿಗೂ ಬೆಚ್ಚಗೇ ಇರಲಿ- ಎಂದೆಲ್ಲ ಪ್ರೇಮಿ ಪ್ರೇಯಸಿಯಲ್ಲಿ ಬಯಸುವುದು ಸಹಜವೇ.</p>
<p> ಆದರೆ, ಈ ಬಗ್ಗೆ ಒಬ್ಬ ಹುಡುಗಿಯ ಮನೋಭಾವ ಏನಿರಬಹುದು?</p>
<p> <em>ಮಾರ್ಕಂಡೇಯ ಪುರಾಣ</em>ದ,<em>ದೇವೀ ಮಾಹಾತ್ಮ್ಯ</em>ಭಾಗ ಒಂದು ಸುಂದರ ಖಂಡಕಾವ್ಯ. ಅದರ ಕವಿ ಕಲವು ಸನ್ನಿವೇಶಗಳನ್ನ, ಮಾತುಗಳನ್ನ ಸ್ವಾರಸ್ಯಕರವಾಗಿ ಹೆಣೆದಿದ್ದಾನೆ. ಅದರಲ್ಲಿ ಇಲ್ಲೊಂದು ಉತ್ತರವಿದೆ: ವಿವಾಹೇಚ್ಛುವಾದ ತಮ್ಮ ರಾಜರ ಪರವಾಗಿ ಸಂದೇಶ ತಂದ ದೂತರಿಗೆ, ನದೀ ತಟದ ಬಂಡೆಯಮೇಲೆ ಕುಳಿತುಕೊಂಡು ನೀರಲ್ಲಿ ಕಾಲಾಡಿಸುತ್ತ ಕುಳಿತಿರುವ ಅಪೂರ್ವ ಸುಂದರಿ, ದೇವಿ ಹೇಳುತ್ತಾಳೆ:</p>
<p> ಗೆಲ್ಲ ಬಲ್ಲರೋ ಸೆಣಸಿ ನನ್ನನು, ಕೆಣಕಿ ದರ್ಪವಡಗಿಸಲಾರು ಶಕ್ತರೋ,</p>
<p> ಯಾರು ನನ್ನ ಸರಿಸಮಾನರಿರುವರೋ- ವರಿಸಲವರನು ಬಯಸುವೆ.</p>
<p> (<em>ಯೋ ಮೇ ಜಯತಿ ಸಂಗ್ರಾಮೇ, ಯೋ ಮೇ ದರ್ಪಂ ವ್ಯಪೋಹತಿ। ಯೋ ಮೇ ಪ್ರತಿಬಲೋ ಲೋಕೇ- ಸ ಮೇ ಭರ್ತಾ ಭವಿಷ್ಯತಿ</em>॥5:20॥)</p>
<p> ಜಗತ್ತಿನ ಎಲ್ಲ ಕಾಲದ, ಸಮಸ್ತ ಪ್ರಮದೆಯರ ಪ್ರತಿನಿಧಿಯಾಗಿಯೋ ಎಂಬಂತೆ ಆಡುವ ಮಾತು ಇದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">93 :: ತುಂಬಿದ ಕೊಡದ ಬೆಡಗಿ, ತುಡುಗಿ!<strong></h1>
<p>ಇಯಂ ಸುಸ್ತನೀ ಮಸ್ತಕ-ನ್ಯಸ್ತ-ಕುಂಭಾ!</p>
<p>ಕುಸುಂಭಾರುಣಂ ಚಾರು ಚೈಲಂ ವಸಾನಾ।</p>
<p>ಸಮಸ್ತಸ್ಯ ಲೋಕಸ್ಯ ಚೇತಃ ಪ್ರವೃತ್ತಿಂ।</p>
</strong>
<p> ಗೃಹೀತ್ವಾ ಘಟೇ ನ್ಯಸ್ತ ಯಾತೀವ ಭಾತಿ॥<sup><a epub:type="noteref" href="999-aside.xhtml#id-">93</a></sup> </p>
<p class="quote-author">ಜಗನ್ನಾಥ, ಭಾಮಿನೀ ವಿಲಾಸ</p>
<p class="verse">ತುಂಬಿದೆದೆಯ<em>ಲವಂಗಿ</em>ನಸುಗೆಂಪು ಪತ್ತಲವ</p>
<p>ಉಟ್ಟು ಹೊರಟಿಹಳೊಂದು ಕೊಡವ ಹೊತ್ತು;</p>
<p>ಜಗದ ಮನಸನ್ನೆಲ್ಲ ಸೆಳೆದು ಕೊಡದಲಿ ತುಂಬಿ</p>
<p>ಕೊಂಡೊಯ್ಯುತಿಹಳೇನೋ ಎನಿಸಿತೀ ಹೊತ್ತು!</p>
<p> 93.<em>ಸುರಭಾ</em>273:9;<em>ಜಗನ್ನಾಥ-ಲವಂಗಿ</em>ಯ ಕತೆಗೆ ಸಂಬಂಧಿಸಿದ ಒಂದು ಮುಕ್ತಕ ಇದು. ಬಾದಷಾಹ ಷಹಜಹಾನನ ಆಸ್ಥಾನದಲ್ಲಿ<em>ಭಾಮಿನೀ ವಿಲಾಸ\'</em>ಸಂಸ್ಕೃತ ಗ್ರಂಥದ ಉದ್ದಾಮ ಕವಿ ಜಗನ್ನಾಥ ಎಂಬುವವನಿದ್ದ. ಅವನದೊಂದು ದಂತಕತೆ ಇದೆ. ಮೊಗಲ್ ದೊರೆಯ ಜನಾನಾದಲ್ಲಿದ್ದ ಪರಿಚಾರಿಕೆಯೊಬ್ಬಳ ಮೇಲೆ ಜಗನ್ನಾಥ ಕಣ್ಣಿರಿಸಿದ್ದನಂತೆ. ಅವನ ಕಣ್ಣಿಗೆ ಅವಳು, ಲವಂಗಿ, ಇವತ್ತು ಹೇಗೆ ಕಾಣುತ್ತಿದ್ದಳೆಂದರೆ: ಈಗ ಮೇಲಿನ ಕನ್ನಡಪದ್ಯವನ್ನು ಓದಿ.</p>
<p> ತನ್ನ ಕಾವ್ಯದುದ್ದಕ್ಕೂ ಕನ್ನಡದ ದೇಸೀ ಪದಗಳನ್ನೇ ಬಳಸುತ್ತೇನೆಂದು ಹಟತೊಟ್ಟ 12ನೇ ಶತಮಾನದ ಕವಿ ಆಂಡಯ್ಯ ತನ್ನ<em>ಕಬ್ಬಿಗರ ಕಾವ</em>ದಲ್ಲಿ ಚಂಚಲಾಕ್ಷಿ ಚೆಲುವೆಯೊಬ್ಬಳ ಮುಖವನ್ನು ಮೀನುಗಳೆರಡು ಆಟವಾಡುತ್ತಿರುವ ಸರೋವರಕ್ಕೆ ಹೋಲಿಸುತ್ತಿದ್ದಾನೆ.</p>
<p> ಎಂಥ ಸುಂದರಿ ಅವಳು! ಅವಳ ಮುಖವೊಂದು ಕೊಳ;</p>
<p> ಹೊಳೆ ಹೊಳೆವ ಮನ್ಮಥನ ದೇಹಕಾಂತಿಯೇ ನೀರು;</p>
<p> ಈ ಸವಿಗೊಳದಿ ಕುಣಿದಾಡಿ ನೆಗೆವ ಮೀನುಗಳೆರಡು</p>
<p> ಚೆಲುವೆ ಇವಳದೆ ಕಣ್ಣುಗಳೆಂಬ ಸೋಜಿಗದ ತೌರು!</p>
<p> (<em>ನನೆಗಣೆಯನ ಮೆಯ್ವೆಳಗೆಂ। ಬಿನಿಗೊಳ್ದೊಳ್ ಮೊದಲೆ ಮಿಳಿರ್ದು ನೆಗೆದಾಡಿದುವಂ। ದೆನಸುಂ ಕಡು ನೀರೆಯ ಚೆ। ಲ್ವೆನೆ ತೊಳಗುವ ಕಣ್ಗಳೆಂಬ ಪೊಸ ಪೊಸ ಮೀಂಬೊಣರ್ಗಳ್</em>-ಆಂಡಯ್ಯ,<em>ಕಬ್ಬಿಗರ ಕಾವಂ</em>, ಪದ್ಯ 258)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">94 :: ಜಿಂಕೆಗಣ್ಣಿನ ಹುಡುಗಿ</h1>
<p class="verse">ನ ಯಾಚೇ ಗಜಾಲೀಂ, ನ ವಾ ವಾಜಿರಾಜಿಂ,<br />
ನ ವಿತ್ತೇಷು ಚಿತ್ತಂ ಮದೀಯೇ ಕದಾಚಿತ್।<br />
ಇಯಂ ಸುಸ್ತನೀ ಮಸ್ತಕ-ನ್ಯಸ್ತ-ಕುಂಭಾ।<br />
ಲವಂಗೀ ಕುರಂಗೀ-ದೃಗ್ ಅಂಗೀಕರೋತು॥<sup><a epub:type="noteref" href="999-aside.xhtml#id-">94</a></sup> </p>
<p class="quote-author">ಜಗನ್ನಾಥ, ಭಾಮಿನೀ ವಿಲಾಸ\'</p>
<p class="verse">ಆನೆಗಳ ಪಡೆ ಬೇಡ, ಕುದುರೆಗಳ ದಂಡೂ ಬೇಡ;</p>
<p>ಧನಕನಕದತ್ತ ಸ್ವಲ್ಪವೂ ನನ್ನ ಮನ ಹರಿಯದು.</p>
<p>ತನ್ನದೇ ಕಲಶಗಳ ತುಂಬು ಭಾರವ ಮರೆತು,</p>
<p>ತಲೆಯ ಮೇಲಿನ್ನೊಂದು ಕೊಡವ ಹೊತ್ತು,</p>
<p>(ಕಂಕುಳಲಿ ಮತ್ತೊಂದಿಟ್ಟು, ಬಳುಕಿ ನಡೆವ ಲತಾಂಗಿ)</p>
<p>ಕುರಂಗನಯನೆ ಲವಂಗಿಯ ಸಂಗ ನಾ ಬಯಸುವೆ;</p>
<p>(ಆ ಅನಂಗನ ರಾಣಿ) ನನ್ನನಂಗೀಕರಿಸಲಿ\'!</p>
	
<p> ಒಮ್ಮೆ ಪಂಡಿತ ಜಗನ್ನಾಥನ ನಸೀಬು ಖುಲಾಯಿಸಿತು; ದೊರೆ ಏನೋ ಬಹಳ ಖುಷಿಯಾಗಿದ್ದಾಗ, \'\'ನಿನಗೇನು ಬೇಕು? ನಿಸ್ಸಂಕೋಚವಾಗಿ ಕೇಳು, ಕೊಡುತ್ತೇನೆ\'\'- ಎಂದನಂತೆ.</p>
<p> ಕವಿ ಆ ಜಿಂಕೆಗಣ್ಣಿನ (ಕುರಂಗ = ಜಿಂಕೆ, ಸಾರಂಗ) ಪ್ರೇಯಸಿಯನ್ನ ಹೀಗೆ ಬಣ್ಣಿಸಿ, ಬಯಸಿದನಂತೆ, ಕೇಳಿದನಂತೆ: \'\'ಕುರಂಗನಯನೆ ಲವಂಗಿಯ ಸಂಗ ನಾ ಬಯಸುವೆ; (ಆ ಅನಂಗನ ರಾಣಿ) ನನ್ನನಂಗೀಕರಿಸಲಿ\'\'- ಅಂತ.</p>
<p> <em>ಮಂಕುತಿಮ್ಮನ ಕಗ್ಗ</em>ದಲ್ಲಿ ಹೇಳಿಲ್ಲವೇ?</p>
<p> ಅನ್ನದಾತುರಕಿಂತ, ಚಿನ್ನದಾತುರ ತೀಕ್ಷ್ಣ।</p>
<p> ಚಿನ್ನದಾತುರಕಿಂತ ಹೆಣ್ಣುಗಂಡೊಲವು।</p>
<p> ಮನ್ನಣೆಯ ದಾಹವೀ ಎಲ್ಲಕ್ಕುಂ ತೀಕ್ಷ್ಣತಮ-</p>
<p> ತಿನ್ನುವುದಾತ್ಮವನೆ ಮಂಕುತಿಮ್ಮ.</p>
<p> ಖಾವಂದರು ಅನುಗ್ರಹಿಸಿದರು ಎಂದು ನಂಬಲರ್ಹವಾದ ವದಂತಿ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">95 :: ಗೌರಿಯ ಪಣ</h1>
<p class="verse">ತಥಾ ಸಮಕ್ಷಂ ದಹತಾ ಮನೋಭವಂ ಪಿನಾಕಿನಾ,<br />
ಭಗ್ನ ಮನೋರಥಾ ಸತೀ।<br />
ನಿನಿಂದ ರೂಪಂ ಹೃದಯೇನ ಪಾರ್ವತಿ,<br />
ಪ್ರಿಯೇಷು ಸೌಭಾಗ್ಯಫಲಾ ಹಿ ಚಾರುತಾ॥<sup><a epub:type="noteref" href="999-aside.xhtml#id-">95</a></sup> </p>
<p class="quote-author">ಕಾಳಿದಾಸ, ಕುಮಾರಸಂಭವ 5:1</p>
<p class="verse">ತನ್ನ ಮನದರಕೆಗಳೆನೆಲ್ಲ ತನ್ನೆದುರೇ ಸುಟ್ಟನೇ,</p>
<p>ಹುಟ್ಟಡಗಿಸಿದನೆ ಈ ಉರಿಗಣ್ಣ- ಎನುತ ಪರಿತಪಿಸಿ,</p>
<p>ಬಲು ಚೆಲುವೆ ತಾನೆಂಬ ಹಮ್ಮು ಇದ್ದುದು ಸಹಜ;</p>
<p>ಮನಸಾರೆ ಅದ ಹಳಿದು ಈಗ ಹೊರನಡೆದಳು.</p>
<p>ತನ್ನೊಲವು ಆ ಎಲ್ಲೆ ಮೀರಿ ಇರುವುದ ತೋರಿ,</p>
<p>ಶಿವನ ಗೆಲ್ಲುವೆನೆಂದು ಗೌರಿ ಪಣ ತೊಟ್ಟಳು!</p>
<p> 95. ಶಿವ ತಪಸ್ಸು ಮಾಡುತ್ತಾ ಕುಳಿತಿದ್ದಾನೆ. ಗಿರಿಜೆ ಹತ್ತಿರದಲ್ಲಿದ್ದು ಪರಿಚರ್ಯೆ ಮಾಡುತ್ತಿದ್ದಾಳೆ. ಕಾಮದೇವ ವಸಂತನೊಡನೆ ಅಲ್ಲಿಗೆ ದಂಡೆತ್ತಿ ಬಂದ. ಅಮರರು ಬಯಸಿದ್ದು ಒಂದು, ಆದದ್ದು ಇನ್ನೊಂದು.</p>
<p> ಮನ್ಮಥ ತನ್ನ ಕಬ್ಬಿನ ಜಲ್ಲೆಯ ಬಿಲ್ಲನ್ನು ಹೆದೆಯೇರಿಸಿ, ಹೂವಿನ ಬಾಣಗಳನ್ನು ಇನ್ನೇನು ಬಿಡತೊಡಗಬೇಕು, ಆವಾಗ ಶಿವನ ಮನಸ್ಸು ವಿಚಲಿತವಾಯಿತು. ಕಣ್ಣು ಬಿಟ್ಟ. ಮುಕ್ಕಣ್ಣ ಕೋಪಗೊಂಡ. ಸಿಟ್ಟು ನೆತ್ತಿಗೇರಿತು! ವಿರೂಪಾಕ್ಷನ ಹಣೆಗಣ್ಣು ತೆರೆಯಿತು. ಕಾಮ ಸುಟ್ಟು ಬೂದಿಯಾದ!</p>
<p> ಸಂಸ್ಕೃತ ಕವಿ ಕಾಳಿದಾಸ, ತನ್ನ<em>ಕುಮಾರಸಂಭವ</em>ಕಾವ್ಯದಲ್ಲಿ (5:1), ಪಾರ್ವತಿ ತನಗಾದ ಮುಖಭಂಗವನ್ನು ನುಂಗಿಕೊಂಡು, ಆತ್ಮವಿಶ್ಲೇಷಣೆ ಮಾಡಿಕೊಳ್ಳುವಂತೆ ಮಾಡುತ್ತಾನೆ. ಗೌರಿ ಹೇಳುತ್ತಾಳೆ, ಪ್ರಿಯರಲ್ಲಿ ಸೌಭಾಗ್ಯಫಲವೇ ಚಾರುತೆ, ಪ್ರಿಯರಲ್ಲಿ ಪರಸ್ಪರ ಪ್ರೇಮವನ್ನು ಉಂಟುಮಾಡುವುದೇ ಸೌಂದರ್ಯದ ಸೌಭಾಗ್ಯ ಫಲ.</p>
<p> ಮುಂದಿನ ಕತೆ: ಪಾರ್ವತಿ ಕಠಿಣ ತಪಸ್ಸನ್ನು ಆಚರಿಸತೊಡಗಿದಳು.<em>ಗಿರಿಜಾಕಲ್ಯಾಣ</em>ದ ನಡುಗನ್ನಡದ ಕವಿ, ಹರಿಹರ<em>\'\'ಅನ್ ಇರ್ದಲ್ಲಿಗೇ ಸಮಂತು ತರ್ಪೆಂ\'\'-</em>ಎಂದು ಅವಳು ಪಣತೊಟ್ಟಳು- ಎನ್ನುತ್ತಾನೆ. ಕೊನೆಗೆ ಗೆಲ್ಲುವುದು ಪಾರ್ವತಿಯೇ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">97 :: ಹೇಗೆ ನಡೆದರೂ ಸೋಲೇ</h1>
<p class="verse">ಸಾ ದೃಷ್ಟಾ ಯೈರ್ ನ ವಾ ದೃಷ್ಟಾ<br />
ಮುಷಿತಾ ಸಮಮ್ ಏವ ತೇ।<br />
ಹೃದಯಂ ಹೃತಂ ಏಕೇಷಾಂ,<br />
ಅನ್ಯೇಷಾಂ ಚಕ್ಷುಷೋಽಫಲಮ್॥<sup><a epub:type="noteref" href="999-aside.xhtml#id-">97</a></sup> </p>
<p class="quote-author">ಪ್ರಭಾಕರ ದೇವ; ಶಾಙ್ರ್ಗಧರ ಪದ್ಧತಿ</p>
<p class="verse">ನಿಜ, ನನ್ನ ಈ ಮಾತ ನಂಬಿ, ಸ್ವಲ್ಪ;</p>
<p>ಅವಳ ವಿಚಾರವೇ ಹಾಗೆ, (ಪಗಡೆಯಾಟದ ಕೊನೆಗೆ.</p>
<p>ಹೇಗೆ ಪಡೆ ನಡೆಸಿದರೂ ರಾಜ ಕುತ್ತನೆದುರಿಸಿದಂತೆ);</p>
<p>ನೋಡಿದವರೂ ಅಷ್ಟೆ, ಅವಳ ನೋಡದವರೂ ಅಷ್ಟೆ-</p>
<p>ಇಬ್ಬರೂ ಮೋಸ ಹೋದರು, ಕೊನೆಗೆ ಕೊನೆಗೇ!</p>
<p>ನೋಡಿದವರೆಲ್ಲರ ಹೃದಯ ಆಗಿ ಹೋಯಿತು ಲೂಟಿ;</p>
<p>ನೋಡದಿದ್ದವರ ಪಾಡು ಬಿಡಿ, ಅಳಬೇಕೋ ಬೇಡವೋ,</p>
<p>ಆ ಕಣ್ಣಿದ್ದೂ ಕುರುಡಾದವರ ಕಹಿಕತೆಗಿಹುದೆ ಸಾಟಿ?</p>
<p> 97.<em>ಸುಭಾಷಿತ ಸಂಗ್ರಹ</em>12:54;<em>ಸುರಭಾ</em>70:1.</p>
<p> ಆ ನಗೆಹೂವು, ತುಟಿಚಿಗುರು, ಕಣದುಂಬಿ, ತೋಳ್ಗವಲುಗಳಿಂದ ಮನಸೆಳೆಯುವ ಪೆಣ್‍ಬಳ್ಳಿಯ ವೈಯ್ಯಾರ ಯಾವ ವಿಶ್ವಾಮಿತ್ರನ ತಪಸ್ಸನ್ನೇ ಆಗಲಿ ಭಂಗಗೊಳಿಸ ಬಲ್ಲದು. ಶರತ್ಕಾಲದ ಬೆಳದಿಂಗಳಲ್ಲಿ ನದಿಯ ನೀರು ಮೆಲ್ಲ ಮೆಲ್ಲನೆ ಹಿಮ್ಮೆಟ್ಟುತ್ತಾ ತನ್ನ ದಡದ ಮರಳನ್ನು ಸ್ವಲ್ಪಸ್ವಲ್ಪವಾಗಿ ತೋರುವ ಹಾಗೆ, ಹೊಸದಾಗಿ ಸಮಾಗಮ ಕ್ಕೆಳಸುವ ನವಯುವತಿ ತನ್ನ ಮೊಳಕಾಲು ತೊಡೆ ಸೊಂಟಗಳನ್ನು ನಲ್ಲನಿಗೆ ಕೊಂಚ ಕೊಂಚವಾಗಿ ತೆರೆದು ತೋರುತ್ತ ಅಮಲೇರಿಸುತ್ತಾಳೆ- ಎನ್ನುತ್ತದೆ<em>ವಾಲ್ಮೀಕಿ ರಾಮಾಯಣ.</em> <em>(ದರ್ಶಯಂತಿ ಶರನ್ ನದ್ಯಃ ಪುಲಿನಾನಿ ಶನೈಶ್ ಶನೈಃ। ನವಸಂಗಮ ಸವ್ರೀಡಾ ಜಘನಾನಿ ಇವ ಯೋಷಿತಃ॥)</em>ಅದನ್ನೇ ನಾಗವರ್ಮ ಕನ್ನಡಿಸುತ್ತಾನೆ:</p>
<p> ತೊ¾õÉಗಳ ಪುಳಿನ ತಳಂಗಳ</p>
<p> ತೆ¾ಪುಗಳ್ ಅರೆದೆ¾õÉದು ಪೋಲ್ತುವ್ ಎರ್ದೆದೆ¾õÉದಿರೆ ನಾ</p>
<p> ಣೆ¾ಕದಿನ್ ಅರೆದೆ¾õÉದೋಪಳ</p>
<p> ಮಿ¾ುಗುವ ಘನಜಘನತಳದ ತೆ¾ಪಿನ ತೆ¾ನಂ॥-<em>ಕಾವ್ಯಾವಲೋಕನ, 24</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">96 :: ಸುಟ್ಟರೂ ಮತ್ತೆ ಹುಟ್ಟಿದವ</h1>
<p class="verse">ದೃಶಾ ದಗ್ಧಂ ಮನಸಿಜಂ ಜೀವಯನ್ತಿ ದೃಶೈವ ಯಾಃ।<br />
ವಿರೂಪಾಕ್ಷಸ್ಯ ಜಯನ್ತೀಸ್ ತಾಸ್ ಸ್ತುವೇ ವಾಮಲೋಚನಾಃ॥<sup><a epub:type="noteref" href="999-aside.xhtml#id-">96</a></sup> </p>
<p class="quote-author">ಕಾಶ್ಮೀರದ ವಲ್ಲಭದೇವ (ಸಂ.), ಸುಭಾಷಿತಾವಳಿ</p>
<p class="verse">ಮುಕ್ಕಣ್ಣ ಉರಿಗಣ್ಣ ಬಿಟ್ಟು ಸುಟ್ಟಿರಬಹುದು</p>
<p>ಮತ್ತೆ ಮತ್ತೆ ಹುಟ್ಟಿಸುವರಲ್ಲ ಮನಸಿಜನ ಇವರು;</p>
<p>ಚೆಲುವ ಕಂಗಳ ನೋಟ ಬೀರಿ ಉಸಿರೂಡಿಸುವವರ</p>
<p>ಹಣೆಗಣ್ಣನವನನೇ ಗೆಲಿದವರ ನಾ ಕೊಂಡಾಡುವೆ !</p>
<p> 96.<em>ಸುರಭಾ</em>50:1. ಕಾಮದಹನದ ಕತೆ ಈಗಾಗಲೇ ನಿಮಗೆ ಹೇಳಿದ್ದೇನೆ. ಮನ್ಮಥ ಸುಟ್ಟು ಬೂದಿಯಾಗಿ ಇನ್ನಿಲ್ಲವಾದನೇ? ಖಂಡಿತಾ ಇಲ್ಲ. ಇಂಥ ಕಾತ್ಯಾಯನಿಯ ಅಂಶದ ಸುಲೋಚನೆ ಯರನ್ನು, ಮನ ಸೆಳೆವ, ಮನ ಕಲಕುವ, ಮನೋನ್ಮಣಿಯರನ್ನು ಉದ್ದೇಶಿಸಿಯೇ ಕವಿ ರಾಜಶೇಖರ ಹೀಗೆ ಉದ್ಗರಿಸಿದ್ದು:<em>ಇಲ್ಲ, ಖಂಡಿತಾ ಇದು ಸುಳ್ಳು. ಕಾಮ ಸಾಯಲಿಲ್ಲ, ಸಾಯಲಾರ! ಅವನು ಚಿರಂಜೀವಿ. ಸಮರ್ಥನೆಗೆ ನಮ್ಮ ಈ ಲಾವಣ್ಯವತಿಯರನ್ನೇ ನೋಡಿ-</em>ಅಂತ!</p>
<p> ಇದನ್ನೇ,<em>ಉರಿಗಣ್ಣು ಕೊಂದು ಸುಟ್ಟಿರಬಹುದು ಮನ್ಮಥನನ್ನ,। ನೀವು ಹುಟ್ಟಿಸಿಹರಲ್ಲ ನಿಮ್ಮ ಕಣ್ಗಳಿಂದ ಮತ್ತೆ ಅವನ;। ಗೆದ್ದಿರೇ, ಭಲೆ ಭಲೇ, ಆ ಮುಕ್ಕಣ್ಣನನ್ನೇ ನೀವು। ಸೆಳೆಗಣ್ಣ ಕಾಮಿನಿಯರೇ, ನಿಮಗೆ ನೂರು ನಮನ!-</em>ಎಂದೂ ಅನುವಾದಿಸಬಹುದು.</p>
<p> ನೋಟದಿಂದ ಬೆಂದು ಮಡಿದ ಚಿತ್ತಭವನಿಗೆ। ನೋಟದೊಳೇ ಜೀವವಿತ್ತು ಎತ್ತುವವರನು। ಅಸಮನೇತ್ರನನ್ನೆ ಜಯಿಸಿ ಎಸೆವ ವಾಮನೇತ್ರೆಯರನು ಸ್ತೋತ್ರ ಗೈವೆನು- ತೀನಂಶ್ರೀ,<em>ಬಿಡಿಮುತ್ತು</em>ಪುಟ 223; (ಅಲ್ಲಿ ಈ ಟಿಪ್ಪಣಿ ಇದೆ: ಈ ಪದ್ಯ, ರಾಜಶೇಖರನ<em>ವಿದ್ಧಶಾಲಭಂಜಿಕಾ</em>ನಾಟಕ 1:2. ಅನೇಕ ಸುಭಾಷಿತ ಸಂಗ್ರಹಗಳಲ್ಲಿಯೂ (ಕಾಶ್ಮೀರದ ವಲ್ಲಭದೇವನ<em>ಸುಭಾಷಿತಾವಳಿ</em>\'ಸು. 15ನೆಯ ಶತಮಾನ, ಇತ್ಯಾದಿ) ಇದು<em>ರಾಜಶೇಖರಸ</em>್ಯ ಎಂದು ಉದಾಹೃತವಾಗಿದೆ.<em>ಶಾಙ್ರ್ಗಧರ ಪದ್ಧತಿ</em>ಯಲ್ಲಿ (3078) ಮಾತ್ರ<em>ಕ್ಷೇಮೇಂದ್ರಸ್ಯ</em>ಎಂಬ ತಪ್ಪು ಹೇಳಿಕೆಯಿದೆ.)</p>
<p> ಸರ್ವಜ್ಞನದೂ ಒಂದು ಪದ್ಯ ಇದೆ: ಅಂದು ಕಾಮನ ಹರನು ಕೊಂದನೆಂಬುದು ಪುಸಿಯು। ಇಂದುವದನೆಯರ ಕಡೆಗಣ್ಣ ನೋಟದಲಿ। ನಿಂದಿಹನು ಸ್ಮರನು- ಸರ್ವಜ್ಞ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">98 :: ಭ್ರಮೆ ಇರಲಿ ಚಿರಕಾಲ</h1>
<p class="verse">ಯದ್ ಏವ ರೋಚತೇ ಮಹ್ಯಂ,<br />
ತದ್ ಏವ ಕುರುತೇ ಪ್ರಿಯಾ॥<br />
ಇತಿ ವೇತ್ತಿ; ನ ಜಾನಾತಿ-<br />
ತತ್ ಪ್ರಿಯಂ ಯತ್ ಕರೋತಿ ಸಾ॥<sup><a epub:type="noteref" href="999-aside.xhtml#id-">98</a></sup> </p>
<p class="quote-author">ಸರಸ್ವತೀಕಂಠಾಭರಣ 5:74</p>
<p class="verse">ಏನು ಬೇಕೋ ನನಗೆ, ಅದನೇ ಮಾಡುವಳು, ಭೇಷ್-</p>
<p>ಸಂತಸ ಪಡುವ ಪೆದ್ದ ಗಂಡೇ, ಗೊತ್ತೇ ನಿನಗೆ?</p>
<p>ಅವಳೇನ ಮಾಡುವಳೋ ಅದನೆಲ್ಲ ಮೆಚ್ಚಿರುವೆ</p>
<p>ಹೀಗಾಗಿ ಹೋಗಿರಲು ಎಲ್ಲಿದೆ ಮದ್ದು ನಿನ್ನ ಭ್ರಮೆಗೆ?</p>
<p> 98. ನವವಿವಾಹಿತ ದಂಪತಿಗಳ ಮಾತು ಇದು. ಒಬ್ಬರನ್ನೊಬ್ಬರು ಗಾಢವಾಗಿ ಪ್ರೀತಿಸುತ್ತಿರುವ ಸನ್ನಿವೇಶ. ತನ್ನ ಮನದ ಇಂಗಿತವನ್ನೆ ಬಾಳಸಂಗಾತಿಯೂ ತನ್ನ ಬಯಕೆಗಳಲ್ಲಿ ಪ್ರತಿಬಿಂಬಿಸುತ್ತಿದ್ದಾಳೆ ಎಂಬ ಭಾವನೆ ಸಹಜವಾದದ್ದೇ. ಆದರೆ, ಸಮಾಗಮದ ಮೊದಲ ದಿನಗಳಲ್ಲಿ ಪ್ರೇಮಿಯ ಕಣ್ಣು ಹೇಗೆ ಕುರುಡಾಗಿತ್ತೋ, ಹಾಗೆಯೇ ಈಗಲೂ ಇನ್ನೊಂದು ಕುರುಡು ಪ್ರಪಂಚದಲ್ಲೇ ಇಬ್ಬರೂ ವಿಹರಿಸುತ್ತಿರುವುದು ಒಂದು ಸೊಗಸು. ಅದನ್ನೇ ಕವಿ ಇಲ್ಲಿ ಹೇಳಬಯಸಿರುವುದು:</p>
<p> ಈ ಪದ್ಯಕ್ಕೆ ತೀನಂಶ್ರೀ ಅವರ ಅನುವಾದ<em>ಬಿಡಿಮುತ್ತು</em>ವಿನಲ್ಲಿ ಹೀಗಿದೆ:</p>
<p> ಏನು ಮೆಚ್ಚಿಕೆ ನನಗೆ ಅದನೇ।</p>
<p> ನಲ್ಲೆಯೆಸಗುವಳೆಂಬನು।</p>
<p> ಏನವಳೆಸಗುವಳೋ, ಅದೆ ಅದೆ।</p>
<p> ಮೆಚ್ಚು ತನಗೆಂದರಿಯನು ॥48॥</p>
<p> ನಮ್ಮ 12ನೆಯ ಶತಮಾನದ ಕವಿ ಸಿದ್ಧರಾಮ ದನಿಗೂಡಿಸುತ್ತಾನೆ:</p>
<p> ಚೆನ್ನೆಯರ ಬಲೆಯಲ್ಲಿ ಎನ್ನನಿರಿಸಿದೆ ಪ್ರಭುವೆ</p>
<p> ಇನ್ನಿದಕೆ ಭಾವಜನು ಬೇಂಟೆಕಾರ</p>
<p> ಕುನ್ನಿಗಳು ತಾವೈದು ಎನ್ನಗ್ರಹಿಸದ ಮುನ್ನ</p>
<p> ಚಿನ್ಮಯ ಪ್ರಭು ಸಲಹೋ ಯೋಗಿನಾಥ॥</p>
<p> (ಉಲ್ಲೇಖ: ಡಾ। ಚಿದಾನಂದಮೂರ್ತಿ,<em>ಛಂದೋ ತರಂಗ</em>ಪುಟ 207)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">99 :: ಸೋತು ಗೆದ್ದವರಾರು?<strong> </strong></h1>
<p class="verse">ಅಕ್ಷಮೇವ ಪಣೀಕೃತೇ ಅಧರೇ ಕಾಂತಯೋರ್<br />
ಜಯ-ಪರಾಜಯೇ ಸತಿ।<br />
ಅತ್ರ ವಕ್ತುಂ ಯದಿ ವೇತ್ತಿ ಮನ್ಮಥಃ<br />
ಕಸ್ ತಯೋರ್ ಜಯತಿ ಜೀಯತೇಽಪಿ ವಾ॥<sup><a epub:type="noteref" href="999-aside.xhtml#id-">99</a></sup> </p>
<p class="quote-author">ವಲ್ಲಭದೇವ, ಸುಭಾಷಿತಾವಳಿ</p>
<p class="verse">ಸ್ಪರ್ಧೆಯಲಿ ಆಟಕ್ಕೆ ತುಟಿಯನ್ನೇ ಪಣವಾಗಿ</p>
<p>ಇರಿಸಿ ಕುಳಿತರು ಪಟ್ಟಾಗಿ ರಸಿಕ ನಲ್ಲೆ ನಲ್ಲ;</p>
<p>ಸೋತದ್ದು, ಗೆದ್ದದ್ದು ಯಾರು ಯಾರೆಂದರೆ-</p>
<p>ಯಾರಿಗೆ ತಾನೆ ಗೊತ್ತು, ಆ ಕಾಮನೇ ಬಲ್ಲ!</p>
<p> 99. ವ್ಯಾಸ ಹೇಳುವುದನ್ನೂ ಕೇಳಿ:</p>
<p> ಬೆವರಿ ಬಿಸಿಲ ಬೇಗೆಗೆ ಸುಟ್ಟು ಸುಣ್ಣವಾಗಿಹ ಮಂದಿ</p>
<p> ಇಳಿದು ನೀರಲಿ ಮನದಣಿಯೆ ಸುಖಿಸುವ ಪರಿಯೆ,</p>
<p> ಚಿಂತೆಯಲಿ ಮುಳುಗಿ ಬೇಯುತಿಹ ಮನ,</p>
<p> ರೋಗದಲಿ ತೊಳಲಿ ನರಳಾಡುತಿಹ ಜನ-</p>
<p> ಆಹ್ಲಾದಪಟ್ಟಾರು ತಮಗೊಲಿದ ಮಡದಿಯೊಡನೆ ಇದ್ದು,</p>
<p> ಯುಗವೊಂದು ಕ್ಷಣವಾಗಿ ಮೈಮರೆತ ಪರಿಸರದಿ ಕಳೆದು!</p>
<p> (<em>ದಹ್ಯಮಾನಾಃ ಮನೋದುಃಖೈಃ। ವ್ಯಾಧಿಭಿಶ್ ಚ ಆತುರಃ ನರಾಃ। ಹ್ಲಾದನ್ತೇ ಸ್ವೇಷು ದಾರೇಷು। ಘರ್ಮಾರ್ತಾಃ ಸಲಿಲೇಷ್ವಿವ॥2॥</em>-<em>ಮಹಾಭಾರತ,</em>ಆದಿ 22)</p>
<p> ಸ್ತ್ರೀಪ್ರಶಂಸೆಯ ಇನ್ನೊಂದು ಸೊಗಸಾದ ಪದ್ಯ ಕವಿ ರವೀಂದ್ರರದಿದೆ, ಕೇಳಿ:</p>
<p> ಯಾರು ಹೇಳಿದರಮ್ಮ, ಓ ಚಲುವೆ, ನೀನು ಕೇವಲ</p>
<p> ಆ ದೇವರ ಕೈಚಳಕದ ಮೋಡಿ ಒಂದಷ್ಟೆ ಎಂದು?</p>
<p> ಇದೆಯಮ್ಮ ಗಂಡಸರ ಪಾಲು ಅಷ್ಟಿಷ್ಟು ಅದರ ಜೊತೆಗೆ;</p>
<p> ತಮ್ಮ ಎದೆಯಾಳದೆಲ್ಲ ಸೊಬಗನವರಿತ್ತಿಲ್ಲವೇ ನಿನಗೆ ಧಾರೆಯೆರೆದು? ..</p>
<strong>ಓ ಹೆಣ್ಣೆ, ನೀ ಅರ್ಧ ಮಾತ್ರ ಹೆಂಗಸು;</strong>
<p> ಉಳಿದರ್ಧವೆಲ್ಲ ಪೂರಾ ಗಂಡಸರ ಕನಸು.</p>
<p> -ಖಚಿviಟಿಜಡಿಚಿಟಿಚಿಣh ಖಿಚಿgoಡಿe,<em>ಖಿhe ಉಚಿಡಿಜeಟಿeಡಿ,</em>59, ಠಿಚಿge 10ಂ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">10ಂ :: ಮೋಡಿಮಾಡುವ ಆ ಕಮ್ಮಗೋಲ!</h1>
<p class="verse">ಅನಂಗೇನ ಅಬಲಾಸಂಗಾಜ್ ಜಿತಾ ಯೇನ ಜಗತ್ರಯೀ।<br />
ಸಾ ಚಿತ್ರಚರಿತಃ ಕಾಮಃ ಸರ್ವಕಾಮಪ್ರದೋ ಅಸ್ತು ವಃ॥<sup><a epub:type="noteref" href="999-aside.xhtml#id-">10ಂ</a></sup> </p>
<p class="quote-author">ಕ್ಷೇಮೇಂದ್ರ, ಕಲಾವಿಲಾಸ</p>
<p class="verse">ದೇಹವಿಲ್ಲದ ಪ್ರಾಣಿ, ಅನಂಗ; ಅವನೊಡನೆ ಜೊತೆಗೂಡಿ</p>
<p>ಇಹರಾರು? ಅಬಲೆ ಹರಿಣಿ ಮುಗುದೆಯರು ನೆರವನೂಡಿ;</p>
<p>ಗೆಲ್ಲಲಿಲ್ಲವೇ, ಮನಸಿಜ, ಹೀಗಿದ್ದರೂ ಮೂಲೋಕದುದ್ದ ಅಗಲ?</p>
<p>ನಿಮ್ಮೆಲ್ಲರಾಸೆ ನನಸಾಗಿಸಲಿ ಮೋಡಿಮಾಡುವ ಆ ಕಮ್ಮಗೋಲ!</p>
<p> 10ಂ. ನೋಡಿ:<em>ಕೀತ್ ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 239,<em>ಶಾಙ್ರ್ಗಧರ ಪದ್ಧತಿ</em>30:76. ತಾಗದೇ ಸುಡುವ ಒಂದು ಉರಿಯ ಝರಿಯ ಬಗ್ಗೆ ಕವಿ ಉದ್ಗರಿಸುವುದು ಹೀಗೆ:</p>
<p> ಏನು ಬಿಲ್ಲುಗಾರನೋ ಮದನ,</p>
<p> ಎಂಥ ನಾಜೂಕಿನ ಹದನ;</p>
<p> ಮುಟ್ಟದೆಯೆ ತನುವನವ,</p>
<p> ತಟ್ಟಿ ಕುಲುಕಿ ಕಲಕುವನೆ ಮನವ!</p>
<p> <em>(ಅಹೋ ಧನುಷಿ ಕೌಶಲ್ಯಂ ಮನ್ಮಥಸ್ಯ ಮಹಾತ್ಮನಃ। ಅಸ್ಪೃಶನ್ನ್ ಅಪಿ ಗಾತ್ರಾಣಿ, ಛಿನತ್ತಿ ಅನ್ತರ್ಗತಂ ಮನಃ॥)</em>- ಶಿವಕೋಟ್ಯಾಚಾರ್ಯನ<em>ವಡ್ಡಾರಾಧನೆ,</em>ಸನತ್ಕುಮಾರನ ಕಥೆ, ಪುಟ 108 (ಸಂಪಾದಕರು ಡಾ। ಡಿ. ಎಲ್. ನರಸಿಂಹಾಚಾರ್) ಅಂತಃಸತ್ವ ವೊಂದಿದ್ದರೆ ಅತಿ ಸಾಮಾನ್ಯ ಉಪಕರಣಗಳೇ ಸಾಕು ಏನನ್ನಾದರೂ ಸಾಧಿಸುವ ಸಾಹಸ ಮಾಡಬಹುದು ಎಂಬುದನ್ನು ವಿವರಿಸುವ ಇದೇ ಪುಸ್ತಕದ 58ನೇ ಪದ್ಯವನ್ನೂ ನೋಡಿ.</p>
<p> ಸಂಸಾರದ ಬಗ್ಗೆ ನೀರಸ ಮಾತುಗಳನ್ನ ಆಡುತ್ತಾ ತೆಗಳುವವರಿಗೇನೂ ಕಡಿಮೆಯಿಲ್ಲ. ಆದರೆ ಒಬ್ಬ ರಸಿಕ ಕವಿ ಚಮತ್ಕಾರಿಕವಾಗಿ ಹೇಳುವ ಸ್ವಾರಸ್ಯವನ್ನು ನೋಡಿ. ಸಾರಂ ಸಂಸಾರದೊಳ್ ಅಬ। ಲಾರತ್ನಂ ಸಾರಂ ಅಲ್ಲಿ ಜವ್ವನಂ ಅದರೊಳ್। ಸಾರಂ ಮಧುಕರಾಕರಂ। ಸಾರಂ ಮತ್ತಂತ್ ಅದಕ್ಕಂ ಅನುಕೂಲರಸಮ್॥-ನಾಗವರ್ಮ,<em>ಕಾವ್ಯಾವಲೋಕನ</em>60<em>(ಅಕೃತ್ರಿಮ ಪ್ರೇಮರಸಾ ವಿಲಾಸ ಆಲಸಗಾಮಿನೀ। ಅಸಾರೇ ದಗ್ಧಸಂಸಾರೇ ಸಾರಂ ಸಾರಂಗಲೋಚನಾ॥ ಸುಭಾಷಿತಾವಲೀ 1453)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">101 :: ಓಡಿದಳು ರಾಗಿಣಿ ಸಂಧ್ಯೆ</h1>
<p class="verse">ಚಂಚಚ್ ಚಂದ್ರಕರಸ್ಪರ್ಶ ಹರ್ಷ-ಉನ್ಮೀಲಿತ ತಾರಕಾ<br />
ಅಹೋ ರಾಗವತೀ ಸಂಧ್ಯಾ ಜಹಾತು ಸ್ವಯಂ ಅಂಬರಂ॥<sup><a epub:type="noteref" href="999-aside.xhtml#id-">101</a></sup> </p>
<p class="quote-author">ವಾಲ್ಮೀಕಿ ರಾಮಾಯಣ</p>
<p class="verse">ಕುಣಿವ ಚಂದಿರನ ಕೈತಾಗಿ</p>
<p>ಸಂತಸದಿ ಚುಕ್ಕೆಗಳು ಬೀಗಿದವು ಹಿಗ್ಗಿ;</p>
<p>ತನ್ನ ಬಣ್ಣದುಡುಗೆಯ ತೊಡೆದು, ಖೋಡಿ,</p>
<p>ಬಿಸುಟು ಓಡಿದಳು ಸಂಧ್ಯೆ, ಓ ನೋಡಿ, ನೋಡಿ!</p>
<p> 101. ಈ ಪದ್ಯದಲ್ಲಿ<em>ಜಹಾತು</em>(=ಬಿಟ್ಟೋಡಲಿ) ಎಂಬುದನ್ನು<em>ಜಹಾತಿ</em>(=ಬಿಟ್ಟೋಡುತ್ತಾಳೆ)- ಎಂದು ಅನುವಾದದಲ್ಲಿ ಬದಲಾಯಿಸಿಕೊಂಡಿದ್ದೇನೆ. ಚಂದ್ರೋದಯವಾಯಿತು, ಅವನ ಕಿರಣಗಳ ಸ್ಪರ್ಶಕ್ಕೆ ಮೈನವಿರೆದ್ದು ಮಿನುಗುವ ತಾರೆಗಳ ಹಿಗ್ಗಿದವು. ಇದ ಕಂಡು ಕೆಂಪಡರಿದ (ರಾಗವತೀ) ಮುಚ್ಚಂಜೆ, ಸಂಧ್ಯೆ ಅಂಬರವನ್ನು (ಬಟ್ಟೆಯನ್ನು, ಆಕಾಶವನ್ನು)ಯನ್ನು ಬಿಟ್ಟು ತೆರಳಿದಳು- ಎಂಬ ಭಾವ.</p>
<p> ಇದೇ ಕವಿಕಲ್ಪನೆಯ ಇನ್ನೊಂದು ಪದ್ಯ ನೋಡಿ:<em>ಕರ-ಸ್ಪನ್ದೋ ಅಂಬರ-ತ್ಯಾಗಸ್ ತೇಜೋಹಾನಿಃ ಸ-ರಾಗತಾ। ವಾರುಣೀ-ಸಂಗಜಾ-ಅವಸ್ಥಾ ಭಾನುನಾ ಅಪಿ ಅನುಭೂಯತೇ॥</em>-ವಿಷ್ಣುಶರ್ಮ,<em>ಪಂಚತಂತ್ರ</em>, ಮಿತ್ರಭೇದ 179. ಸೂರ್ಯನಂಥವನಿಗೂ ಸಹ ಪಶ್ಚಿಮದಿಕ್ಕಿನ (ವಾರುಣಿಯ) ಸಹವಾಸ ತಂದ ಅವಸ್ಥೆ ಏನೆಂದರೆ, ಅವನು ಆಕಾಶವನ್ನು ಬಿಟ್ಟೋಡಬೇಕಾಯ್ತು (ಅಂಬರತ್ಯಾಗ), ತೇಜೋಹಾನಿಯಾಯ್ತು, ಮೈಮುಖವೆಲ್ಲಾ ಕೆಂಪೇರಿತು (ಸ-ರಾಗತಾ)- ಎನ್ನುತ್ತದೆ. ಆದರೆ ಮೇಲಿನ ಈ ಪದ್ಯದಲ್ಲಿ ಕವಿ ಚಮತ್ಕಾರದ ಶ್ಲೇಷೆ (ದ್ವಂದ್ವಾರ್ಥ)ಯನ್ನೂ ಇರಿಸಿದ್ದಾನೆ:</p>
<p> ಭಾನು ಅಂದರೆ ಪ್ರಕಾಶಮಾನನಾದವನೂ ಸಹ- ಎಂದೂ ಅರ್ಥೈಸಬಹುದು. ಅಂಥವನು (<em>ವಾರುಣಿ</em>ಅಂದರೆ) ಹೆಂಡದ ಸಹವಾಸ ಮಾಡಿದಾಗ ಮೈಮೇಲೆ ಎಚ್ಚರ ತಪ್ಪಿ (<em>ಅಂಬರ</em>ಅಂದರೆ ಬಟ್ಟೆ) ಕಳಚಿದ, ತೇಜೋಹಾನಿಯಾಯ್ತು, ಮೈಮುಖವೆಲ್ಲಾ ರೋಷದಿಂದ ಕೆಂಪೇರಿತು -ಎಂದು ಇನ್ನೊಂದು ರಸಿಕರ ಶೃಂಗಾರ ವ್ಯಾಖ್ಯೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">103 :: ಏನು ಬಿಗಿ ಈ ಕುಸ್ತಿಯ ಪಟ್ಟು?</h1>
<p class="verse">ನ ತದ್ ದೃಢಂ ಬಂಧನಂ ಆಹುರ್ ಧೀರಾಃ<br />
ಯದ್ ಆಯಸಂ ದಾರುಜಂ ವರ್ವಜಂ ಚ ।<br />
ಸಂರಕ್ತರಕ್ತಾ ಮಣಿಕುಂಡಲೇಷು<br />
ಪುತ್ರೇಷು ಧಾರೇಷು ಚ ಯಾ ಅಪ್ರೇಥಾಃ॥<sup><a epub:type="noteref" href="999-aside.xhtml#id-">103</a></sup> </p>
<p class="quote-author">ಧಮ್ಮಪದ, ತೃಷ್ಣಾವರ್ಗ 345</p>
<p class="verse">ಕಬ್ಬಿಣದ ಕಟ್ಟಿಗೆಯ ನೂಲುಹಗ್ಗದ ಕಗ್ಗ ಪಟ್ಟು</p>
<p>ಗಟ್ಟಿ ಬಂಧನವೆಂದಾರು ಬಗೆದಾರು ಜಟ್ಟಿಗಳು?</p>
<p>ಅವಕಿಂತ ಮಿಗಿಲಾಗಿ ಬಿಗಿ ನಗ ನಾಣ್ಯ ಕಡುಕದ ಮುತ್ತು</p>
<p>ಮಡದಿ ಮಕ್ಕಳ ಮೇಲೆ ಕವಿದ ಮೋಹದ ಮತ್ತು॥</p>
<p> 103. ಬುದ್ಧ ಹೇಳುತ್ತಾನೆ: ಧೀರರು (ವಿದ್ವಾಂಸರು) ಕಬ್ಬಿಣದ, ಮರದ, ಹಗ್ಗದ ಬಂಧನವನ್ನ ದೃಢವೆಂದು ಬಗೆಯುವುದಿಲ್ಲ. ಒಡವೆಗಳು ಕರ್ಣಕುಂಡಲಗಳು ವಜ್ರವೈಢೂರ್ಯಗಳು ಮಕ್ಕಳು ಮತ್ತು ಹೆಂಡತಿಯವರೊಂದಿನ ಬಂಧನವೇ ಅವೆಲ್ಲಕ್ಕಿಂತ ಅವರಿಗೆ ಅತಿ ಬಿಗಿಯಾದದ್ದು. (ಮೇಲೆ ಕೊಟ್ಟಿರುವುದು ಮೂಲ ಪಾಳಿಯಲ್ಲಿರುವುದರ ಹರಿಯ ಸಂಸ್ಕೃತ ಛಾಯಾನುವಾದ)</p>
<p> ತಾನೇ ಹೆಣೆದ ಬಲೆಯೊಳಗೆ ಸಿಕ್ಕಿಹಾಕಿಕೊಳ್ಳುವುದನ್ನ ನೋಡಿದಾಗ ಅನುಕಂಪ ಮೂಡುವುದು ಸಹಜ. ಸೂಜಿ ರತ್ನಖಚಿತ ಚಿನ್ನದ್ದಿರಬಹುದು, ಚುಚ್ಚಿಕೊಳ್ಳಲೇ ಬೇಕೆ? ಇಂತಹ ಪರಿಸ್ಥಿತಿಯಲ್ಲಿ ತೊಳಲಾಡುವ ಗೃಹಸ್ಥನೊಬ್ಬನ ಅಳಲು ನಿಮಗೆ ಕೇಳಿಸುತ್ತದೆಯೇ?:</p>
<p> ಆಡಿ ಗದರಿಸುವವರು, ಆಡದೇ ಬೆದರಿಸುವವರು ಕುಲುಕಿ ಕಲಕಿ ತಲೆ ಗದ್ದಲವನೆಬ್ಬಿಸಲು ಬಹರು</p>
<p> ಸುಮ್ಮನಿದ್ದೇ ಎಲ್ಲ ಕೆಲಸ ಸಾಧಿಸಿಕೊಳುವವರು</p>
<p> ಬಂದರೆಲ್ಲಿಂದ, ಯಾವ ಗ್ರಹದಿಂದ ಹೆಂಗಸರು ಇವರು?</p>
<p> (<em>ಉಕ್ತ್ವಾ ಬಿಭರ್ತೀಂ ನಿರುಕ್ತ್ವಾ ದರ್ಶಯನ್ತೀಂ ಚ ಕೋಪಭಾವಂ। ಸಹಸಾ ಸಾಧಯನ್ತಿಂ ಚ ಮೌನೇನಾಪಿ ಸರ್ವಂ ಸಗರ್ವಂ। ವಿಕಂಪಿತೋತ್ತೇಜಿತ ಚಿತ್ತಂ ಆಂದೋಲಯನ್ತೀಂ ಇವ ಚ ಮತ್ತಂ। ಕೇನ ಗ್ರಹೇಣಾನೀತವತೀ ವಿಧಾತ್ರೇಣ ಯೋಷಿತಾ ಇಯಂ ಕುರಂಗೀ॥</em>- ಹರಿಹರೇಶ್ವರ)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">102 :: ಮಾತ್ಸರ್ಯ ಇಲ್ಲದ ಹೆಣ್ಣು ಇರುವಳೇನು?</h1>
<p class="verse">ವಿಲೋಕ್ಯ ಸಂಗಮೇ ರಾಗಂ<br />
ಪಶ್ಚಿಮಸ್ಯ ವಿವಸ್ವತಾ।<br />
ಕೃತಂ ಕೃಷ್ಣಂ ಮುಖಂ ಪ್ರಾಚ್ಯ,<br />
ನ ಹಿ ನಾರ್ಯೋ ವಿನಾಽಈರ್ಷಯಾ॥<sup><a epub:type="noteref" href="999-aside.xhtml#id-">102</a></sup> </p>
<p class="quote-author">ಪಾಣಿನಿ, ಕವೀಂದ್ರವಚನ ಸಮುಚ್ಚಯದಲ್ಲಿ ಉಲ್ಲೇಖ</p>
<p class="verse">ಬೆಂಗದಿರ-ಸಂಗದಲಿ ಪಡುವಣದ ಜವ್ವನೆ ಪ್ರಮದೆ</p>
<p>ರಂಗೇರಿ ಬೀಗುವುದ ಕಣ್ಣಾರೆ ಕಂಡು,</p>
<p>ಮೂಡಣದ ಭಾಮಿನಿ ಮುನಿದು ಕಪ್ಪಾದಳು-</p>
<p>ಹೊಟ್ಟೆಯುರಿಯಿಲ್ಲದ ಹೆಣ್ಣು ಎಲ್ಲಿರುವಳು?!</p>
<p> 102. ಇದು<em>ಸುಭಾಷಿತ ಸಂಗ್ರಹ</em>18:87;<em>ಸುರಭಾ</em>293:4; ಎ.ಬಿ. ಕೀತ್,<em>ಸಂಸ್ಕೃತ ಸಾಹಿತ್ಯ ಚರಿತ್ರೆ</em>, ಪುಟ 203. ಇದಲ್ಲದೆ, ಅನುರಾಗವತೀ ಸಂಧ್ಯಾ ದಿವಸಸ್ ತತ್ ಪುರಸ್ಸರಃ। ಅಹೋ ದೈವಗತಿಃ ಕೀದೃಕ್ ತಥಾಪಿ ನ ಸಮಾಗಮಃ॥-ಆನಂದವರ್ಧನ,<em>ಧ್ವನ್ಯಾಲೋಕ</em>1:13, ಉದ್ದ್ಯೋತ 1 ರಲ್ಲಿ ಆಕ್ಷೇಪಾಲಂಕಾರಕ್ಕೆ ಉದಾಹರಣೆ, ಪುಟ 30. ಅನುರಾಗವತೀ ಸಂಧ್ಯೆಗೂ, ಮುಂಬರುವ ದಿನಕರನಿಗೂ ಸಂಗಮವೇ ಇಲ್ಲದಿರುವುದು ಎಂಥಾ ವಿಧಿವಿಲಾಸ!- ಎಂದು ಭಾವ.</p>
<p> ಇದೇ ಗುಂಗಿನಲ್ಲಿದ್ದಾಗ, ಈ ಪದ್ಯವನ್ನೂ ಗಮನಿಸಿ: ನಾಯಕನು(ಚಂದ್ರ) ಹಿಂದಿನಿಂದ ಬಂದು ಚುಂಬಿಸಿದಾಗ, ನಾಯಕಿಯ (ರಾತ್ರಿಯ) ಮುಂದಿನ ಕಪ್ಪುಸೀರೆ ಜಾರುತ್ತದೆ; ಪೂರ್ವದಿಕ್ಕಿನಲ್ಲಿ ಚಂದ್ರನ ಬೆಳಕಿನಿಂದಾಗಿ ರಾತ್ರಿ ಪ್ರಾರಂಭವಾದುದೇ ಜನರಿಗೆ ತಿಳಿಯಲಿಲ್ಲ- ಎಂದು ಈ ಪದ್ಯಕ್ಕೆ ವಿವಿಧ ಅರ್ಥಗಳನ್ನು ವ್ಯಾಖ್ಯಾನಿಸಿದ್ದಾರೆ.<em>(ಉಪೋಢರಾಗೇಣ ವಿಲೋಲ ತಾರಕಂ, ತಥಾ ಗೃಹೀತಂ ಶಶಿನಾ ನಿಶಾಮುಖಮ್। ಯಥಾ ಸಮಸ್ತಂ ತಿಮಿರಾಂಶುಕಂ ತಯಾ, ಪುರೋಪಿ ರಾಗಾದ್ ಗಲಿತಂ ನ ಲಕ್ಷಿತಮ್॥- ಧ್ವನ್ಯಾಲೋಕ,</em>ಉದ್ದ್ಯೋತ<em>1 ರಲ್ಲಿ ಸಮಾಸೋಕ್ತಿ ಪುಟ 29)</em></p>
<p> <em> </em>ಪತಿಯಿಂ ಪಿಂಬಡಿನೊಳ್ ಪತಿವ್ರತೆಗೆ ಬೇರೊಂದುಂಟೆ ಕೃತ್ಯಂ ವಿರಾ- ಗತೆಯುಂ ಮೇಣ್ ತದ್ ಅನುಪ್ರಯಾಣ ವಿಧಿಯುಂ ತಾವಲ್ಲದ್ ಎಂದ್ ಇಂತಿದಂ। ಕ್ಷಿತಿಗ್ ಎಲ್ಲರಿ ತಿಳಿವಾಗೆ ತೋರ್ಪ ತೆರದಿಂ ರಾಗೋದಯಂ ಪಿಂಗೆ ಸಂ- ಗತೆ ಸಂಧ್ಯಾಂಗನೆ ಪೋದಳ್ ಆದ ಒಲವಿನಿಂ ಬೆನ್ನೊಳ್ ದಿನಾಧೀಶನಾ॥-<em>ಕಾವ್ಯಾವಲೋಕನ</em>706</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">105 :: ಅವರವರಿಗವರದೇ ಹಿರಿ ಚಿಂತೆ</h1>
<p class="verse">ಕನ್ಯಾ ವರಯತೇ ರೂಪಂ, ಮಾತಾ ವಿತ್ತಂ, ಪಿತಾ ಶ್ರುತಂ<br />
ಬಾಂಧವಾಃ ಕುಲಂ ಇಚ್ಛನ್ತಿ, ಮಿಷ್ಟಾನ್ನಂ ಇತರೇ ಜನಾಃ॥<sup><a epub:type="noteref" href="999-aside.xhtml#id-">105</a></sup> </p>
<p class="quote-author">ನೈಷಧ ಚರಿತಂ 10:1; ಸುಭಾಷಿತ ರತ್ನ ಸಮುಚ್ಚಯ</p>
<p class="verse">ಆಸ್ತಿ ಹಣ ಉಳ್ಳವನೆ?- ತಾಯಿಯದದೊಂದೇ ಚಿಂತೆ;</p>
<p>ಓದಿದವನೇ ನೀನು? ಕೇಳುವನು ತಂದೆ ಬಂದ ವರಗೆ;</p>
<p>ಪ್ರೇಮಿಸಿದ ಹುಡುಗಿಗೋ ಹುಡುಗನನುರೂಪತೆ ಬೇಕು</p>
<p>ನೆಂಟರಿಗೆ ಸಂಬಂಧದ ಘನತೆ ಅದೆ ಮುಖ್ಯ, ಅದೆ ಲಕ್ಷ್ಯ-</p>
<p>ಪೊಗದಸ್ತಾಗಿದ್ದರೆ ಸಾಕು ಊಟ ಉಳಿದವರಿಗೆ !</p>
<p> 105.<em>ಸುರಭಾ</em>387:401; ಕನ್ಯೆ ಮತ್ತು ವರ ಪರಸ್ಪರ ಪ್ರೀತಿಸಿದಾಗ ಬುದ್ಧಿವಂತನಾದ ವರನ ಮದುವೆಯ ಉದ್ದೇಶ ವಂಶದ ಶುದ್ಧಿಯೇ ಆಗಿರಬೇಕು.<em>(ಕನ್ಯಾಯಾಶ್ ಚ ವರಸ್ಯಾಪಿ, ಯತ್ರ ಉಭಯೋರ್ ಭವೇದ್ ರತಿಃ। ತಥಾ ಕನ್ಯಾಂ ವರೋ ಧೀಮಾನ್ ವರಯೇದ್ ವಂಶಶುದ್ಧಯೇ॥)-</em>ಎನ್ನುತ್ತದೆ,<em>ಬೃಹತ್ ಪರಾಶರಸ್ಮೃತಿ</em>6:24</p>
<p> ತನ್ನ ಮಗಳಿಗೆ ಉತ್ತಮವಾದ ವರ ಸಿಗುತ್ತಾನೆಂದು ತಂದೆ ಪ್ರಯತ್ನಿಸುತ್ತಾನೆ. ಆದರೆ ಉಳಿದೆಲ್ಲ ವಿಷಯಗಳು ಅದೃಷ್ಟವಿದ್ದಂತೆ ಆದೀತು.<em>(ಕನ್ಯಾಯಾಃ ವರ ಸಂಪತ್ತಿಃ, ಪಿತುಃ ಪ್ರಾಯಃ ಪ್ರಯತ್ನತಃ। ಭಾಗ್ಯೇಷು ತೇಷಂ ಆಯತ್ತಂ, ದೃಷ್ಟಪೂರ್ವಂ ನ ಚ ಅನ್ಯಥಾ॥ -ಭಾಸ, ಪ್ರತಿಜ್ಞಾಯೌಗಂಧರಾಯಣ 2:5)</em></p>
<p> <em>ಪಂಚತಂತ್ರ, ಕಾಕ-ಉಲೂಕೀಯ (208)</em>ದಲ್ಲೂ ಇದೇ ಮಾತು:<em>ಕುಲಂ ಚ ಶೀಲಂ ಚ ಸನಾಥತಾಂ ಚ। ವಿದ್ಯಾಂ ಚ ವಿತ್ತಂ ಚ ವಪುರ್ ವಯಶ್ ಚ। ಏತಾನ್ ಗುಣಾನ್ ಸಪ್ತ ವಿಚಿಂತ್ಯ ದೇಯಾ ಕನ್ಯಾ ಬುಧೈಃ ಶೇಷಂ ಅಚಿನ್ತನೀಯಮ್॥)</em></p>
<p> ಗುರು ಹಿರಿಯರನ್ನು ಸೇವಿಸು, ಗಂಡನ ಗೆಳೆಯ ಗೆಳತಿಯರೊಂದಿಗೆ ಸ್ನೇಹ ಭಾವದಿಂದ ನೀನಿರು. ಗಂಡ ಎಂದಾದರೂ ನಿನ್ನಲ್ಲಿ ಕೋಪಿಸಿಕೊಂಡು ನಡೆದರೂ ನೀನೂ ಅವನಿಗೆ ವಿರುದ್ಧವಾಗಿ ಕೋಪಗೊಂಡು ವರ್ತಿಸಬೇಡ. ಪರಿಜನರಲ್ಲಿ ದಾಕ್ಷಿಣ್ಯ ಭಾವದಿಂದಲೇ ಇರು. ಸಿರಿ ಬಂದಾಗ ಹಿಗ್ಗಬೇಡ. ಈ ಬಗೆಯಲ್ಲಿ ನಡೆದುಕೊಂಡಾಗ ಮನೆಯಲ್ಲಿ ನವವಧುಗಳು ಗೌರವವನ್ನ ಪಡೆಯುತ್ತಾರೆ. ಇದಕ್ಕೆ ವಿರುದ್ಧವಾಗಿ ನಡೆದುಕೊಳ್ಳುವವರು ತಾವು ಬಂದ ಮತ್ತು ಕೊಟ್ಟ ಕುಲಕ್ಕೆ ಕಳಂಕವಾಗಿಬಿಡುತ್ತಾರೆ.<em> </em>-ಕಾಳಿದಾಸ, ಸಾಕು ತಂದೆ ಕಣ್ವರ ಮಾತು,<em>ಶಾಕುಂತಲಾ</em>4:18</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">104 :: ತಿಳಿಯಲಾಗದ ಗುಟ್ಟು</h1>
<p class="verse">ಚಿಕುರ ನಿಚಯೇ ಯತ್ ಕೌಟಿಲ್ಯಂ, ವಿಲೋಚನ ಯೋಶ್ ಚ ಯಾ<br />
ತರಲತರತಾ, ಯತ್ ಕಾಠಿಣ್ಯಂ ತಥಾ ಕುಚಕುಂಭಯೋಃ<br />
ವಸತಿ ಹೃದಿ ತದ್ ಯಾಸಾಂ ಪಿಂಡೀ ಭವನ್ ನನು ತಾ ಇಮಾ<br />
ಗಹನ ಹೃದಯಾ ವಿಜ್ಞಾಯಂತೇ ನ ಕೈಶ್ಚನ ಯೋಶಿತಃ॥<sup><a epub:type="noteref" href="999-aside.xhtml#id-">104</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 8:365</p>
<p class="verse">ಕುಡಿ ನೋಟದ ಸ್ಥಿರತೆ, ಮುಂಗುರುಳ ತೂಗಲೆತ,</p>
<p>ದುಂಡುದೊನ್ನೆಯ ಎದೆಯ ಕಾಠಿಣ್ಯ, ಹಿಡಿತ;</p>
<p>ಏನಿದೇನಿದು, ನಾರಿ ನಿನ್ನ ಮನದಾಳದ ನಿಲುವ</p>
<p>ಅರಿಯಬಲ್ಲರು ಹೇಳು, ಯಾರಿಗಿದು ಗೊತ್ತ?</p>
<p> 104.<em>ನ ಸ್ತ್ರೀ ಹೃದಯವ್ಯಾಪಾರಂ, ಕೋ ಹಿ ವಿಜ್ಞಾತುಂ ಅರ್ಹತಿ?-</em>ಎಂಬುದೇ ಎಲ್ಲರೂ ಕೇಳುವ ಪ್ರಶ್ನೆ. ಮಹಾಭಾರತದಲ್ಲಿ ಇರುವ ಈ ವ್ಯಾಸೋಕ್ತಿ ಸುಪರಿಚಿತ: ಅತ್ತಿಯ ಹೂವು, ಬಿಳಿಯ ಕಾಗೆ ಮತ್ತು ನೀರಿನಲ್ಲಿ ಮೀನಿನ ಹೆಜ್ಜೆಯನ್ನಾದರೂ ಕಾಣಬಹುದು ಆದರೆ ಹೆಂಗಸಿನ ಮನದಾಳವನ್ನು ಅರಿಯಲು ಯಾರಿಗೂ ಸಾಧ್ಯವಿಲ್ಲ ಎಂಬ ಅರ್ಥದ ಶ್ಲೋಕ ಇದು.<em>(ಔದುಂಬರಾಣಿ ಪುಷ್ಪಾಣಿ, ಶ್ವೇತವರ್ಣಂಚ ವಾಯಸಂ, ಮತ್ಸ್ಯಪಾದಂ ಜಲೇ ಪಶ್ಯನ್ ನ ನಾರೀ ಹೃದಯ ಸ್ಥಿತಮ್॥- ಮಹಾಭಾರತ)</em></p>
<p> ಪ್ರಕೃತಿ ಜೀವಿಗಳಿಗೆ ಹಲವಿಧಗಳಲ್ಲಿ ಶಕ್ತಿಯನ್ನ ತುಂಬಿರುತ್ತದೆ. ಯುಕ್ತಿಯಿಂದ ಶಕ್ತಿಯನ್ನ ಗಳಿಸುವುದು ಒಂದು ಚಾತುರ್ಯವೇ. ಹೆಂಗಸಿನ ಕಣ್ಣೀರಿಗೆ ಈ ಅಸದೃಶ ಶಕ್ತಿಯಿದೆ. ಸಮಯೋಚಿತವಾಗಿ ಇದನ್ನು ಬಳಸಿಕೊಳ್ಳದ ಹೆಣ್ಣು ಜಗತ್ತಿನಲ್ಲಿಲ್ಲ. ಅದಕ್ಕೇ ಈ ಒಕ್ಕಣೆ ಬಂತು:</p>
<p> ಈ ಪ್ರಪಂಚದಲ್ಲಿ ತನ್ನ ಪರಾಕ್ರಮದಿಂದ ಈ ಜಿಂಕೆಗಣ್ಣಿನ ಚಲುವೆಯ ದುಃಖದ ಪ್ರತ್ಯಕ್ಷ ರೂಪವಾದ ಕಣ್ಣೀರನ್ನು ಒರೆಸುವ ವೀರನು, ದೇವ, ದಾನವ, ಯಕ್ಷ, ಕಿನ್ನರರಲ್ಲಾಗಲೀ, ಮನುಷ್ಯರಲ್ಲಾಗಲೀ ಒಬ್ಬನೂ ಇಲ್ಲ (<em>ನ ಸೋಽಸ್ತಿ ಕಶ್ಚಿತ್ ತ್ರಿದಶೋಽಸುರೋವಾ। ಯಕ್ಷೋಽಥ ಮತ್ರ್ಯೋ ರಜನೀಚರೋ ವಾ। ಇದಂ ಹಿ ದುಃಖಂ ಮೃಗಶಾವನೇತ್ರಾಃ। ನಿಮಾರ್ಜಯೇದ್ ಯಃ ಸ್ವಃ ಪರಾಕ್ರಮೇಣ॥</em>-<em>ವಾಮನ ಪುರಾಣ</em>, ಅಧ್ಯಾಯ 63 ಪುಟ 2:163)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">107 :: ಬಯಕೆಯ ಬಲೆ ಬೇರೆ, ಸುಖದ ಅನುಭವ ಬೇರೆ</h1>
<p class="verse">ದಧತಿ ತಾವದ್ ಅಮೀ ವಿಷಯಾಃ ಸುಖಮ್।<br />
ಸ್ಫುರತಿ ಯಾವದ್ ಇಯಂ ಹೃದಿ ಮೂಢತಾ।<br />
ಮನಸಿ ತತ್ವವಿದಾಂ ತು ವಿವೇಚಕೇ<br />
ಕ್ವ ವಿಷಯಾಃ, ಕ್ವ ಸುಖಂ, ಕ್ವ ಪರಿಗ್ರಹಾಃ॥<sup><a epub:type="noteref" href="999-aside.xhtml#id-">107</a></sup> </p>
<p class="quote-author">ಶಿಲ್ಹಣ, ಶಾಂತಿಶತಕ 2:5</p>
<p class="verse">ಮುಸುಕಿ ಮೂಢತೆ ನಮ್ಮ ಹೃದಯವನು ಆವರಿಸಿರೆ</p>
<p>ಈ ವಿಷಯಸುಖಗಳೇ ಎಲ್ಲ ಎನಿಸಬಹುದು, ನೀರೆ;</p>
<p>ಆದರಳೊಳಗಣ ತಿರುಳ ಬಲ್ಲವರ ಮಾತೇ ಬೇರೆ:</p>
<p><em>ವಿಷಯಗಳೆತ್ತಣವೋ, ಬಯಕೆ ಬಲೆಯೆಲ್ಲೊ, ಸುಖವೆಲ್ಲೋ,</em></p>
<p><em>ಪಡೆದು ಅನುಭವಿಸುವುದಂತು ಇನ್ನು ಎಲ್ಲೆಲ್ಲೋ!\'</em></p>
<p> 107.<em>ಸುರಭಾ</em>368:37; ಕೀತ್<em>ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 233</p>
<p>  
ಹೆಂಡತಿಯ ಮಾತನ್ನು ಚ-ತು ತಪ್ಪದೇ ಪರಿಪಾಲಿಸುತ್ತಿದ್ದ, ಅವಳ ಮಾತನ್ನು ಶಿರಸಾವಹಿಸುತ್ತಿದ್ದ ಒಬ್ಬ<em>ಅಮ್ಮಾವ್ರಗಂಡ</em>ನನ್ನು ಹಂಗಿಸುವ ಒಂದು ಪದ್ಯವಿದೆ:</p>
<p> ಕಥೆ ಗೊತ್ತು, ಮುಖದಲ್ಲಿ ಶಾರದೆಯೇ ನೆಲಸಿರುವ ಬ್ರಹ್ಮನ ಇತಿವೃತ್ತ;</p>
<p> ತನ್ನೆದೆಯ ಮೇಲೇನೆ ಸಿರಿದೇವಿಯನು ಹೊತ್ತ ನಾರಾಯಣನೂ ಗೊತ್ತು;</p>
<p> ಪಕ್ಕದಲೆ ಕುಳ್ಳಿರಿಸಿಕೊಂಡೇ ಇರುವ ಉಮೆಯ ಸಾಂಬಶಿವನೂ ಸಹ ಗೊತ್ತು-</p>
<strong>ಯಾರಪ್ಪ, ಹೆಂಡತಿಯ ತಲೆ ಮೇಲೇ ಹೊತ್ತ ಈ ಶಿರಸ್ತೇದಾರ ಭೂಪ?!</strong>
<p> \'ಶಿರಸ್ಥ\' ಅಂದರೆ, ತನ್ನ ತಲೆಯ ಮೇಲೆ, ಹೆಂಡತಿಯನ್ನ ಕೂರಿಸಿಕೊಂಡಿರುವ ಈ ಶಿರಸ್ತೇದಾರನನ್ನು ನಾವು ಕಂಡರಿಯೆವು. (<em>ಮುಖಸ್ಥ ದಾರೋ ಭಗವಾನ್ ಪ್ರಜೇಶಃ। ಉರಸ್ಥ ದಾರೋ ಭಗವಾನ್ ರಮೇಶಃ। ಪಾಶ್ರ್ವಸ್ಥ ದಾರೋ ಭಗವಾನ್ ಉಮೇಶಃ ಶಿರಸ್ಥದಾರೋ ಅಯಂ ಅದೃಷ್ಟಪೂರ್ವಃ॥</em>-ಅನಾಮಕ,<em>ಸಂ.ಲೋ.ಕ.,</em>ಪುಟ 883)</p>
<p> ಕೆಲವರು ತಮ್ಮ ಹೆಂಡತಿಯನ್ನು \'ಏನ್ರೀ, ಬನ್ರೀ\' ಅಂತ ಕರೆಯುವುದಕ್ಕೆ ಈಗ ಕಾರಣ ಹುಡುಕಿಯಾಯಿತು: ಸಂಸ್ಕೃತದಲ್ಲಿ<em>ದಾರಾಃ</em>ಎಂಬುದು ಒಂದು ವಿಶೇಷ ಪದ.<em>ಹೆಂಡತಿ</em>ಎಂದರ್ಥ; ಪುಲ್ಲಿಂಗ ಹಾಗೂ ನಿತ್ಯ ಬಹುವಚನ.<em>(ಭಾರ್ಯಾ ಜಾಯಾ ಅಥ ಪುಂ ಭೂಮ್ನಿ ದಾರಾಃ [ಸ್ಯಾತ್ ತು ಕುಟುಂಬಿನೀ]</em>ಇತಿ ಅಮರಃ- ಮನುಷ್ಯವರ್ಗ, 575.)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">106 :: ಮುಗಿಲ ಮೂಲೆಯಲಿ ನವಿಲ ಕುಣಿತ</h1>
<p class="verse">ಅನೇಕ ರಾಗ ಸಂಕೀರ್ಣಂ, ಘನಲಗ್ನಂ ಅಪಿ ಕ್ಷಣಾತ್।<br />
ಮಾನುಷಂ ಯೌವನಂ ಕಷ್ಟಂ ನಶ್ಯತಿ ಇಂದ್ರಧನುರ್ ಯಥಾ॥<sup><a epub:type="noteref" href="999-aside.xhtml#id-">106</a></sup> </p>
<p class="quote-author">ವಡ್ಡಾರಾಧನೆ, ಸನತ್ಕುಮಾರನ ಕತೆ, ಪುಟ 118</p>
<p class="verse">ಬಣ್ಣಗಳ ಚೆಲ್ಲಾಡಿ, ತುಂತುರು ಮಳೆಯೊಡಗೂಡಿ,</p>
<p>ಬಾನಲಿ ಈಗದು ಮೂಡಿ ಇನ್ನಿಲ್ಲವಾಗುವ ಮೋಡಿ;</p>
<p>ಕಾಮನ ಬಿಲ್ಲಿನ ತೆರದಿ ಹೂವಿನ ಹೆಣ್ಣಿನ ಹರೆಯ</p>
<p>ಎಷ್ಟು ಕ್ಷಣವಿದ್ದೀತು, ಛೆ! -ನೀವೇ ಹೇಳಿ, ನೋಡಿ!</p>
<p> 106.<em>ಮಾರ್ಕಂಡೇಯ ಪುರಾಣ</em>ದ,<em>ದೇವೀ ಮಾಹಾತ್ಮ್ಯ</em>ಭಾಗ ಒಂದು ಸುಂದರ ಖಂಡಕಾವ್ಯ. ತನಗೆ ಅನುರೂಪಳಾದ ಪತ್ನಿಯೊಬ್ಬಳು ತನಗೆ ದೊರೆಯುವುಂತಾಗಲಿ- ಎಂದು ಭಕ್ತನೊಬ್ಬ ದೇವಿಯನ್ನು ಬಿನ್ನವಿಸಿಕೊಳ್ಳುವುದು ಹೀಗೆ:</p>
<p> ಮನಕೆ ಮುದವನು ಕೊಡುವ ಮಡದಿಯ ನೀ ತೋರು,</p>
<p> ನನ್ನ ಇಂಗಿತವರಿತು ನಡೆವವಳು ಇರಲಿ ಅವಳು;</p>
<p> ನೋಡಿ ಕಲಿವ ಒಳಿತು ಪರಿಸರದಿ ಹುಟ್ಟಿ ಬೆಳದಿರಲಿ,</p>
<p> ಬಾಳಸಂಗಾತಿಗಳಾಗಿ ನಡೆವ ನಮಗೆ ದಡ ಕಾಣಲಿ.</p>
<p> (<em>ಪತ್ನೀಂ ಮನೋರಮಾಂ ದೇಹಿ, ಮನೋಚಿತ್ತಾನುಸಾರಿಣೀಂ। ತಾರಿಣೀಂ ದುರ್ಗಸಂಸಾರ-ಸಾಗರಸ್ಯ ಕುಲೋದ್ಭವಾಮ್</em>॥)</p>
<p> ಮೋಡದ ನೆರಳು, ವಿನ್ಯಾಸ ಮತ್ತು ಬೆಡಗು; ಮೂಡಿ ಬೆಳಗುವ ಮಿಂಚು; ವಿಲಾಸವತಿಯರ ನಲ್ಮೆ ಮತ್ತು ಕೂಟ- ಇವು ಸ್ಥಿರವಾಗಿ ಇರುವಂಥವುಗಳಲ್ಲ, ಹೋಗಿಬಿಡುವಂತಹವು- ಎನ್ನುತ್ತಾನೆ<em>ಕಾವ್ಯಾದರ್ಶ</em>ದ ದಂಡಿ<em>(ಸಂಗತಾನಿ ಮೃಗಾ ಕ್ಷೀಣಾಂ, ತಡಿದ್ ವಿಲಸಿತಾನಿ ಚ। ಕ್ಷಣದ್ವಯಂ ನ ತಿಷ್ಠನ್ತಿ ಘನಾರಬ್ಧಾನಿ ಅಪಿ ಸ್ವಯಮ್॥ -ದಂಡಿ, ಕಾವ್ಯಾದರ್ಶ, 2:332).</em>ಅದನ್ನೇ ನಾಗವರ್ಮ (<em>ಕಾವ್ಯಾವ ಲೋಕನಮ್</em>20) ಮತ್ತು ಶ್ರೀ ವಿಜಯ ಹೀಗೆ ಕನ್ನಡಿಸಿದ್ದಾರೆ:</p>
<p> ಜಲದದ ನೆ¿ಲುಂ ಪರೆಪುಂ</p>
<p> ವಿಲಾಸಂಮುಂ, ಬೆಳಗುವ್ ಉದಿತ ವಿದ್ಯುಲ್ಲತೆಯುಂ</p>
<p> ನೆಲಸವು ಚಲಂಗಳ್ ಆದಂ</p>
<p> ವಿಲಾಸಿನೀಜನದ ನಲ್ಮೆಯುಂ ಸಂಗಮುಮಂ॥</p>
<p> -<em>ಕವಿರಾಜಮಾರ್ಗ</em>3:97</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">108 :: ಸುಗ್ಗಿ ಲೂಟಿಯಾದೀತು ಪುಂಡರ ದಂಡು ನುಗ್ಗಿ</h1>
<p class="verse">ಅಕಂಟಕ ಪುಷ್ಪಮಹೀ ವೇಶಯೋಷಿರ್ ಅಮಾತೃಕಾ<br />
ಮಂತ್ರಿಹೀನಾ ರಾಜಶ್ರೀರ್ ಭುಜ್ಯತೇ ವಿಟ ಚೇಟಕೈಃ॥<sup><a epub:type="noteref" href="999-aside.xhtml#id-">108</a></sup> </strong><strong> </p>
<p class="quote-author">ಕ್ಷೇಮೇಂದ್ರ, ಸಮಯಮಾತೃಕಾ</p>
<p class="verse">ಸುತ್ತ ಮಣ್ಣಿನ ದಿಣ್ಣೆ, ಹಣ್ಣಿನ ತೋಟಕ್ಕಿಲ್ಲ ಮಾಲಿ, ಮುಳ್ಳ ಬೇಲಿ;</p>
<p>ತಾಯಿ ಇಲ್ಲದ ಬೆಲೆವೆಣ್ಣು ಹರೆಯದ ಚೆಲುವೆ ಮುಗ್ಧೆ ಬೆಣ್ಣೆ;</p>
<p>ತುಂಬಿ ಉಕ್ಕಿದೆ ಬೊಕ್ಕಸ ಕಣಜ, ರಾಜ್ಯದ ಮಂತ್ರಿಗಳ ಜಾಗ ಖಾಲಿ</p>
<p>ಈ ಪಾಟಿ ಇರೆ ಸುಗ್ಗಿ ಲೂಟಿಯಾಗದೆ ಪುಂಡರ ದಂಡು ನುಗ್ಗಿ?!</p>
<p> 108. ನಾಗವರ್ಮನ<em>ಕಾವ್ಯಾವಲೋಕನ</em>(333)ದಲ್ಲಿ ಒಂದು ಪದ್ಯವಿದೆ. ತನ್ನ ಗಂಡನನ್ನು ಪ್ರೀತಿಸುವಂತೆ ನಟಿಸುತ್ತ, ಅವನನ್ನು ವಂಚಿಸುವ ಒಬ್ಬಳು ಚಂಚಲೆ ಜಾರೆಯ ಚಿತ್ರಣವನ್ನು ಕವಿ ಅಲ್ಲಿ ಕೊಡ ಹೊರಟಿದ್ದಾನೆ. \'ಮಿಗೆ ಕಾಯ್ವಳ್\'- ಎಂದಾಗ \'ಕಾಯ\'\'ದ ಉಪಯೋಗಕ್ಕೆ ಎಷ್ಟು ಮಹತ್ವ ಕೊಟ್ಟಿದ್ದಾಳೆಂಬುದರ ಸೂಚನೆಯಿದೆ.</p>
<p> ಒಕ್ಕಲಿತಿ ಜೋಡೆ(=ಹಾದರಗಿತ್ತಿ)ಯಾದಂ। ತಕ್ಕುಂ ಅವಳ್ ಸಿತಗೆ (=ವ್ಯಭಿ- ಚಾರಿಣಿ) ಪತಿಗೆ ಮಿಗೆ ಕಾಯ್ವಳ್ ನೋ। ಟಕ್ಕೆ ಕಡುಸೊಂದಿ (=ಅತಿ ಶೀಲ-ಭ್ರಷ್ಟನಾದವ) ನಾಣಿಲಿ(=ನಾಚಿಕೆಯಿಲ್ಲದವ(ಳು) ಬಕ್ಕಂಬಯಲೊಳಂ ಅದಾ-ರುಮಂ ಬಂಚಿಸುವಳ್॥-ಕೇಶಿರಾಜ,<em>ಶಬ್ದಮಣಿದರ್ಪಣ</em>ಸೂತ್ರ 219: ಪ್ರಯೋಗ 1.</p>
<p> <em>ಭೋಜಚರಿತ್ರೆ</em>ಯಲ್ಲಿ ಬರುವ ಒಂದು ಪ್ರಸಂಗ ಇನ್ನೂ ಸ್ವಾರಸ್ಯಕರವಾಗಿದೆ:</p>
<p> ಹಗಲು, ಮರದ ಮೇಲಣ ಪುಂಡು ಕಾಗೆ \'ಕಾ ಕಾ\'- ಎಂದು</p>
<p> ಕಿರಚಲೆದೆವೊಡೆದುರುಳಿದಳು ಮನೆಯೊಳಗೆ ತರಳೆ, ಹಾಗೇ;</p>
<p> ಪಾಪ, ಏನು ನಾಜೂಕಿನ ದೇಹ, ಎಂಥ ಸೂಕ್ಷ್ಮಪ್ರವೃತ್ತಿ-</p>
<p> ಎಂದು ಮರುಗುವಿರೇನು ಮನನೊಂದು; ಇರಿ, ಸ್ವಲ್ಪ;</p>
<p> ನೋಡಿ, ಕಡುಗತ್ತಲಾವರಿಸುತಿದೆ, ಭೋರ್ಗರೆಯುತಿದೆ ಹೊಳೆ,</p>
<p> ಮೊಸಳೆಗಳ ಮಡು ನದಿಯಲೀಜುತಿಹರಾರು, ಈ ಅವೇಳೆ?</p>
<p> ಅದೋ, ಅವಳೇ ಹಗಲ ಅಂಜುಕುಳಿ ಬಳುಕುವ ಬಳ್ಳಿ ಬೆಡಗಿ</p>
<p> ದಡದಾಚೆ ಕಾದಿಹ ನಲ್ಲನೊಡನಾಟಕಾಗಿ ಹೊರಟ ತುಡುಗಿ.</p>
<p> <em>(ದಿವಾ ಕಾಕರುದಾತ್ ಭೀತಾ, ರಾತ್ರೌ ತರತಿ ನರ್ಮದಾಮ್। ತತ್ರ ಸಂತಿ ಜಲೇ ಗ್ರಾಹಾ ಮರ್ಮಜ್ಞಾ ಸಾ ಏವ ಸುಂದರೀ॥)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">109 :: ಉರಿಯನಾರಿಸುವುದು ತುಪ್ಪದಿಂದಲ್ಲ</h1>
<p class="verse">ನ ಜಾತು ಕಾಮ ಕಾಮಾನಾಂ ಉಪಭೋಗೇನ ಶಾಮ್ಯತೇ।<br />
ಹವಿಷಾ ಕೃಷ್ಣವತ್ಮ್ರ್ಯಾ ಇವ ಭೂಯ ಏವ ಅಭಿವರ್ಧತೇ॥<sup><a epub:type="noteref" href="999-aside.xhtml#id-">109</a></sup> </p>
<p class="quote-author">ವಾಯುಪುರಾಣ 93:95</p>
<p class="verse">ಕಾಮದನುಭವದಿಂದ ಕಾಮ ಮಣಿಸುವೆ ಎನುವೆ</p>
<p>ಉಂಡು ತಣಿಸುವ ಒಡಲ ಹಸಿವು ದಾಹ ಅದಲ್ಲ;</p>
<p>ಉರಿಯ ಆರಿಸಹೊರಟು ತುಪ್ಪವನೇ ಸುರಿಯುತ್ತಿರೆ</p>
<p>ಬೆಂಕಿ ಭುಗಿಲೆಂದೇಳಲದು ನೆರವಾಯಿತಲ್ಲ.</p>
<p> 109 ಪಾಠಾಂತರ: ಕಾಮಕಾಮಸ್ಯ;<em>ಸುರಭಾ</em>166:609;<em>ಮಹಾಭಾರತ</em>1:75:50.<em>ಉಶನಾ ಪ್ರೋಕ್ತಂ</em>- ಎಂಬ ಹೇಳಿಕೆಯೂ ಇದೆ.</p>
<p> ಕಾಮದ ಉಪಭೋಗದಿಂದ ಕಾಮವನ್ನು ತಣಿಸುವುದು ಎಂದೂ ಸಾಧ್ಯವಿಲ್ಲ. ಈ ಮಾತೇನಿಹುದು ಅದು ಶುದ್ಧ ಪೊಳ್ಳು ಜೊಳ್ಳು; ಅದು, ತುಪ್ಪ ಸುರಿಯುತ್ತ ಬೆಂಕಿಯನ್ನು ಆರಿಸ ಹೊರಟ ಹಾಗೆ ವ್ಯರ್ಥ ಪ್ರಯತ್ನ; ಉರಿ ಹೆಚ್ಚುತ್ತದೆಯೇ ವಿನಾ ತಗ್ಗುವುದಿಲ್ಲ.</p>
<p> ಇಲ್ಲಿ ಕಾಮ ಎಂದರೆ, ಹೆಣ್ಣು-ಗಂಡುಗಳ ಸುಖಕ್ಕಷ್ಟೇ ಹೋಲಿಕೆಯನ್ನು ಸೀಮಿತಗೊಳಿಸಬೇಕಿಲ್ಲ; ಬಯಕೆಗಳಲ್ಲಿ ಅದರ ಪ್ರಮಾಣವನ್ನು ಅನುಸರಿಸಿ ಹಲವು ಬಗೆಗಳು: ಆಶಯ, ಆಸೆ, ಅಭಿಲಾಷೆ, ಹಂಬಲ, ಇಷ್ಟ, ಅಭೀಷ್ಟ, ಈಪ್ಸೆ, ಅಭೀಪ್ಸೆ, ಕಾಮನೆ; ಅಕ್ಕರೆ, ಪ್ರೀತಿ, ಪ್ರೇಮ, ಅನುರಾಗ, ಕೂರ್ಮೆ, ನಲ್ಮೆ, ಮೋಹ; ಇಚ್ಛೆ, ವಾಂಛೆ, ಮನೋರಥ, ಅಪೇಕ್ಷೆ; ಲಾಲಸೆ, ಲಿಪ್ಸೆ, ಬಯಕೆ, ಕನಸು ಮುಂತಾದವು.</p>
<p> ಇವುಗಳಲ್ಲಿ ಎಲ್ಲ ಬಗೆಯ ಮಿತಿ ಮೀರಿದ ಅತಿ ಆಸೆ, ದುರಾಸೆ, ಹೆಬ್ಬಯಕೆ, ಆಕಾಂಕ್ಷೆ-ಗಳಿಗೂ ಬೆಂಕಿ-ತುಪ್ಪದ ಸಾಹಚರ್ಯವನ್ನು ಅನ್ವಯಿಸಿಕೊಳ್ಳಬಹುದು.</p>
<p> ಮನುಷ್ಯನಲ್ಲಿ ಅಭಿಲಾಷೆ ಎನ್ನುವುದು ಇಲ್ಲದೆ ಹೋಗಿದ್ದಲ್ಲಿ, ಅವನು ಕನಸನ್ನೇ ಕಾಣದಿದ್ದಲ್ಲಿ ಇಷ್ಟೆಲ್ಲ ಮುಂದುವರಿಯಲು ಸಾಧ್ಯವಾಗುತ್ತಿರಲಿಲ್ಲ ಎಂಬ ಹಿನ್ನೆಲೆಯಲ್ಲಿ \'ಆಸೆ ಆಕಾಂಕ್ಷೆಗಳಿಗೆ ನಮಸ್ಕರಿಸುವ ಮಾತು\' ತೈತ್ತಿರೀಯ ಆರಣ್ಯಕದ ಮಹಾನಾರಾಯಣ ಉಪನಿಷತ್ತಿನಲ್ಲಿ ಬರುತ್ತದೆ: \'\'ನಾನೇನನ್ನು ಸಾಧಿಸಲು ಸಾಧ್ಯ ವಾಯಿತೋ ಅದೆಲ್ಲದಕ್ಕೂ, ಓ ನನ್ನ ಆಕಾಂಕ್ಷೆಯೇ, ನೀನೇ ಕಾರಣ\'\' (<em>ನಾಹಂ ಕರ್ತಾ, ಕಾಮಃ ಕರ್ತಾ, ಕಾರಯಿತಾ ಚ, ಕಾಮೋ ಅಕಾರ್ಷೀತ್, ನಮಃ॥61:1॥</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">10 :: ಯಾವುದು ಒಳಿತೋ ಅದೇ ಸತ್ಯ</h1>
<p class="verse">ನ ಸತ್ಯಂ ಕೇವಲಂ ಸತ್ಯಂ, ಅನೃತಂ ನ ತಥಾ ಅನೃತಂ ।<br />
ಹಿತಂ ಯತ್ ಸರ್ವಲೋಕಸ್ಯ ತತ್ ಸತ್ಯಂ, ಶೇಷಂ ಅನ್ಯಥಾ॥<sup><a epub:type="noteref" href="999-aside.xhtml#id-">10</a></sup> </p>
<p class="quote-author">ಕ್ಷೇಮೇಂದ್ರ, ಭಾರತ ಮಂಜರಿ 17:402</p>
<p class="verse">ನಡೆದಂತೆ ನುಡಿವುದೊಂದೆ ನಿಜ, ಕಂಡದ್ದೆಲ್ಲ ನನ್ನಿ- ಅಲ್ಲ;</p>
<p>ಹಾಗೆ, ಸಟೆಯೂ ದಿಟ ಎಂದೆಂದೂ ಆಗುವುದೇ ಇಲ್ಲ;</p>
<p>ಲೋಕ ಹಿತಕರವಲ್ಲದಿರೆ ಅದೆಲ್ಲವೂ ಬರಿ ಅನೃತ, ಮಿಥ್ಯ-</p>
<p>ಎಲ್ಲರಿಗೂ ಯಾವುದು ಒಳಿತೋ ಅದೇ ಸತ್ಯ, ತಥ್ಯ!</p>
<p> 10. ವಾಲ್ಮೀಕಿ ಸತ್ಯವನ್ನು ಹೀಗೆ ಕೊಂಡಾಡುತ್ತಾನೆ: ನಿಜಕ್ಕೂ ಸತ್ಯವೇ ಎಲ್ಲವನ್ನಾಳುವ ದೇವರು. ಸತ್ಯಕ್ಕಿಂತ ಶ್ರೇಷ್ಠವಾದ ಭಾವ ಇನ್ನೊಂದಿಲ್ಲ. (<em>ಸತ್ಯಂ ಏವ ಈಶ್ವರೋ ಲೋಕೇ, ಸತ್ಯೇ ಪದ್ಮಾ ಪ್ರತಿಷ್ಠಿತಾ। ಸತ್ಯಮೂಲಾನಿ ಸರ್ವಾಣಿ ಸತ್ಯಾನ್ ನಾಸ್ತಿ ಪರಂ ಪದಮ್॥</em>-<em>ವಾಲ್ಮೀಕಿ ರಾಮಾಯಣ</em>, 2:109:13 ಇಲ್ಲಿ<em>ಪದ್ಮಾ</em>ಎಂದರೆ ಲಕ್ಷ್ಮಿ.<em>ಪ್ರಜ್ಞಾ</em>ಎಂಬ ಪಾಠಾನ್ತರವೂ ಇದೆ.)</p>
<p> ಅಪ್ರಿಯವಾದ ಸತ್ಯವನ್ನು ಹೇಳುವ ಹಿತಚಿಂತಕರು, ಕೇಳಲು ಸಹನೆಯುಳ್ಳವರೂ ವಿರಳವೆಂಬುದನ್ನೂ ವಾಲ್ಮೀಕಿ ಒಮ್ಮೆ ಮಾರೀಚನ ಬಾಯಲ್ಲಿ (3:37:2) ಹೇಳಿಸುತ್ತಾನೆ, ಆಮೇಲೆ ಯುದ್ಧಕಾಂಡದಲ್ಲಿ (6:16:21) ಅದನ್ನೇ ಮತ್ತೆ ಹೇಳುತ್ತಾನೆ (ಪದ್ಯ 24ನ್ನು ನೋಡಿ).</p>
<p> ಸತ್ಯ (ಋತ) ಎಂಬುದು ವಿಶ್ವದ ಒಂದು ಶಾಶ್ವತ ನಿಯಮ; ಭೂಮಿಯನ್ನು ಹೊತ್ತಿರುವುದೂ ಸತ್ಯವೇ; ರವಿಯು ಭೂಮಿಗೆ ಬೆಳಕು ಮತ್ತು ಸುಖ ಶೀತೋಷ್ಣದ ಶಾಖ ಒದಗಿಸುತ್ತಿರುವುದೂ ಸತ್ಯದ ಪ್ರಭಾವವೇ, ಜೀವಾಧಾರ ಗಾಳಿ ಬೀಸುತ್ತಿರುವುದು ಸತ್ಯದಿಂದಲೇ -ಹೀಗೆ ಎಲ್ಲವೂ ಸತ್ಯವನ್ನೇ ಅವಲಂಬಿಸಿದೆ.<em>(ಸತ್ಯೇನ ಧಾರ್ಯತೇ ಪೃಥ್ವೀ, ಸತ್ಯೇನ ತಪ್ಯತೇ ರವಿಃ। ಸತ್ಯೇನ ವಾತಿ ವಾಯುಶ್ ಚ, ಸರ್ವಂ ಸತ್ಯೇ ಪ್ರತಿಷ್ಠಿತಂ॥) -ಚಾಣಕ್ಯ ನೀತಿ ಶತಕ, 5:19; ಕೀತ್, ಸಂಸ್ಕೃತ ಸಾಹಿತ್ಯ ಚರಿತ್ರೆ ಪುಟ 229, ಸುರಭಾ 159:90</em>.</p>
<p> <em>ನನ್ನಿಯನು ನುಡಿಯುತಿರೆ ಕೈಲಾಸ ಬಿನ್ನಾಣವಕ್ಕು-</em>ಎನ್ನುವ ಸರ್ವಜ್ಞ ಸತ್ಯವನ್ನು ಹೀಗೂ ವೈಭವೀಕರಿಸುತ್ತಾನೆ:<em>ಸತ್ಯದ ನುಡಿ ತೀರ್ಥ, ಸತ್ಯದ ನಡೆ ತೀರ್ಥ। ಉತ್ತಮರ ಸಂಗವದು ತೀರ್ಥ ಹರಿದ ನೀ। ರೆತ್ತಣದು ತೀರ್ಥ- ಸರ್ವಜ್ಞ॥80ಂ॥</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">111 :: ಒಳಿತಿನ ಒಳ ತಿರುಳೇನು?</h1>
<p class="verse">ಸತ್ಯಂ ಬ್ರೂಯಾತ್ ಪ್ರಿಯಂ ಬ್ರೂಯಾತ್;<br />
ನ ಬ್ರೂಯಾತ್ ಸತ್ಯಂ ಅಪ್ರಿಯಂ;<br />
ಪ್ರಿಯಂ ಚ ಅನೃತಂ ಬ್ರೂಯಾತ್-<br />
ಏಷ ಧರ್ಮಸ್ ಸನಾತನಃ॥<sup><a epub:type="noteref" href="999-aside.xhtml#id-">111</a></sup> </p>
<p class="quote-author">ಮನುಸ್ಮೃತಿ 4:138</p>
<p class="verse">ದಿಟವನ್ನೇ ನುಡಿಯುತಿರು, ಪ್ರಿಯವಾಗಿಯದು ಇರಲಿ;</p>
<p>ನಿಜವೆಂದು ಹಿತಕರವಲ್ಲದುದ ಆಡಬೇಡ;</p>
<p>ಸುಖವನದೆಷ್ಟೇ ತರಲಿ, ಸಟೆಯನಾಡಲೂ ಬೇಡ-</p>
<p>ಇದೆ ಸನಾತನಧರ್ಮದೊಳ ತಿರುಳು, ನೋಡ!</p>
<p> 111. ವ್ಯಾಸ<em>ಮಹಾಭಾರತ</em>ದಲ್ಲಿ ಪಾಠಾಂತರ: ಏತದ್ (<em>ಏಷ</em>ದ ಬದಲು); ಕೊನೆಯ ಪಾದದಲ್ಲಿ:<em>ಸೂಕ್ಷ್ಮ ಧರ್ಮಗತಿಃ ಪರಾ॥;</em>ಇದೇ ಅಭಿಪ್ರಾಯಕ್ಕೆ ನೋಡಿ:<em>ಗೌತಮ ಸ್ಮೃತಿ</em>9:68;<em>ವಿಷ್ಣು ಸ್ಮೃತಿ</em>71:73-74;<em>ಯಾಜ್ಞವಲ್ಕ್ಯ ಸ್ಮೃತಿ</em>1:132.</p>
<p> ಇವನ್ನೂ ನೋಡಿ: (1) ಪ್ರಾಣಿಗಳಿಗೆ ಯಾವುದು ಹಿತವೋ ಅದು ಕೇವಲ ಸತ್ಯಕ್ಕಿಂತ ಉತ್ತಮ- ಎಂಬ ವ್ಯಾಸೋಕ್ತಿ<em>(ಸತ್ಯಸ್ಯ ವಚನಂ ಶ್ರೇಯಃ, ಸತ್ಯಾದ್ ಅಪಿ ಹಿತಂ ವದೇತ್। ಯದ್ ಭೂತಹಿತಂ ಅತ್ಯನ್ತಂ- ಏತತ್ ಸತ್ಯಂ ಮತಂ ಮಮ (ಇತಿ ಕಥ್ಯತೇ)॥- ವ್ಯಾಸ, ಮಹಾಭಾರತ, ಶಾಂತಿ ಪರ್ವ 329:13)</em> </p>
<p> (2) ಧೀರನಾದವನು ಹೆದರದೆ, ಹಿತಕರ ಮೃದುಮಾತುಗಳಲ್ಲಿ ಸತ್ಯ ವನ್ನಾಡಬೇಕು; ಸತ್ಯದ ಹೆಸರಿನಲ್ಲಿ, ತನ್ನ ಬಣ್ಣಿಸುವುದು ಬೇಡ, ಇದಿರ ಹಳಿಯುವುದೂ ಬೇಡ.<em>(ಸತ್ಯಂ ಮೃದು ಪ್ರಿಯಂ ವಾಕ್ಯಂ ಧೀರೋ ಹಿತಕರಂ ವದೇತ್। ಆತ್ಮೋತ್ಕರ್ಷಂ ತಥಾ ನಿಂದಾಂ ಪರೇಷಾಂ ಪರಿವರ್ಜಯೇತ್॥- ಸುಭಾಷಿತ.)</em></p>
<p> ನಿಜವನ್ನಾಡುವುದು ಕದಿಯದಿರುವುದು, ಕೋಪಗೊಳ್ಳದ ವರ್ತನೆ, ಲಜ್ಜೆ, ಶುಚಿ, ಹಿತಾಹಿತ ಜ್ಞಾನ, ನಿಶ್ಚಲ ಬುದ್ಧಿ, ನಿಗರ್ವಿತನ, ಇಂದ್ರಿಯ ನಿಗ್ರಹ ಮತ್ತು ವಿದ್ಯೆ ಇವು ಒಟ್ಟಾರೆ ಧರ್ಮ ಎನಿಸಿಕೊಳ್ಳುತ್ತವೆ.<em>(ಸತ್ಯಂ ಅಸ್ತೇಯಂ ಅಕ್ರೋಧೋ ಹ್ರೀಃ ಶೌಚಂ ಧೀರ್ ಧೃತಿರ್ ದಮಃ। ಸಂಯತ ಇಂದ್ರಿಯತಾ, ವಿದ್ಯಾ-ಧರ್ಮಃ ಸರ್ವ ಉದಾಹೃತಃ॥ ಎನ್ನುತ್ತವೆ, ಯಾಜ್ಞವಲ್ಕ್ಯ ಸ್ಮೃತಿ 4:66)</em></p>
<p> <em>ಸತ್ಯವೇ ನಮ್ಮ ತಾಯಿ ತಂದೆ</em>- ಎನ್ನುತ್ತದೆ<em>ಪುಣ್ಯಕೋಟಿ</em>ಗೋವು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">112 :: ಹೀಗೆ ಮಾಡುವುದೇನೂ ನೀನು ಬೇಡ</h1>
<p class="verse">ಸತ್ಯಾನ್ ನ ಪ್ರಮದಿತವ್ಯಂ। ಧರ್ಮಾನ್ ನ ಪ್ರಮದಿತವ್ಯಮ್।<br />
ಕುಶಲಾನ್ ನ ಪ್ರಮದಿತವ್ಯಂ। ಭೂತ್ಯೈ ನ ಪ್ರಮದಿತವ್ಯಮ್<br />
ಸ್ವಾಧ್ಯಾಯು ಪ್ರವಚನಾಭ್ಯಾಂ ನ ಪ್ರಮದಿತವ್ಯಮ್॥<sup><a epub:type="noteref" href="999-aside.xhtml#id-">112</a></sup> </p>
<p class="quote-author">ತೈತ್ತಿರೀಯ ಉಪನಿಷತ್ 1:11</p>
<p class="verse">ನಿಜವ ಉಪೇಕ್ಷಿಸ ಬೇಡ, ಧರ್ಮ ಕಡೆಗಣಿಸಲು ಬೇಡ;</p>
<p>ನಿನ್ನ ಕ್ಷೇಮ ನೆಮ್ಮದಿಗಳನು ನೀ ತಾತ್ಸರಿಸಬೇಡ;</p>
<p>ಜೀವಿಗಳೆಲ್ಲರಲಿ ದಯೆ ಸಹನೆ ಅಕ್ಕರೆ ತೋರದಿರಬೇಡ;</p>
<p>ಬರೆದೋದಿ ಮಥಿಸುವ ಬೇಸಾಯ ನಿಲ್ಲಿಸಲೇ ಬೇಡ!</p>
<p> 112. ಹಿತವಚನಗಳಲ್ಲಿ ಎರಡು ವಿಧ: ಇದನ್ನು ಮಾಡು ಎನ್ನುವುದು, ಇದು ಬೇಡ ಎನ್ನುವುದು. ಎಷ್ಟೋ ಬಾರಿ ಯಾವುದು ನಿಷೇಧ ಎಂದು ಖಚಿತವಾಗಿ ಹೇಳಿಬಿಡುವುದೇ ಉತ್ತಮವೆನೋ. ಹೀಗೆ ಮಾಡು ಎನ್ನುವುದಕ್ಕಿಂತ ಹೀಗೆ ಮಾಡದೇ ಇರಬೇಡ ಎನ್ನುವ ಅನುಶಾಸನವೇ ಹೆಚ್ಚು ಪರಿಣಾಮಕಾರಿಯೋ ಏನೋ. ಈ ಕ್ರಮವನ್ನ ಉಪನಿಷತ್ತಿನ ಋಷಿ ಇಲ್ಲಿ ಕೈಗೊಂಡಿದ್ದಾನೆ.</p>
<p> ತನ್ನ ನಡೆ ಮನ ನುಡಿಗಳಿಂದ ಜಗತ್ತಿನ ಜೀವಿಗಳೆಲ್ಲರಿಗೆ ಹಿತವಾದುದನ್ನ ಮಾಡಬೇಕು, ತನ್ಮೂಲಕ ಧರ್ಮವನ್ನು ತನ್ನದನ್ನಾಗಿ ಮಾಡಿಕೊಳ್ಳಬೇಕು- ಎಂಬುದೇ ಹರ್ಷವರ್ಧನ ರಾಜನ ಒಂದು ಶಾಸನದ ಘೋಷಣೆ.<em>(ಕರ್ಮಣ ಮನಸಾ ವಾಚಾ ಕರ್ತವ್ಯಂ ಪ್ರಾಣೀಭಿರ್ ಹಿತಂ। ಹರ್ಷೇಣ ಏತತ್ ಸಮಾಖ್ಯಾತಂ ಧರ್ಮಾರ್ಜನಂ ಅನುತ್ತಮಮ್॥ -ಬನ್‍ಸ್ಕೆರ್ ತಾಮ್ರಶಾಸನ (ಕಾಲ ಕ್ರಿ. ಶ. 628), ನೋಡಿ: ಎ.ಆರ್. ಕೃಷ್ಣಶಾಸ್ತ್ರಿ, ಸಂಸ್ಕೃತ ನಾಟಕ, ಪುಟ 186, ಶಾಙ್ರ್ಗಧರ ಪದ್ಧತಿ 1394, ಸುರಭಾ 146:166)</em></p>
<p> ಜನ ಬಹಳ ಕಷ್ಟಪಟ್ಟು ತಪ್ಪುಗಳನ್ನ ಮಾಡುತ್ತಾರೆ. ನಿದರ್ಶನಕ್ಕೆ ಸ್ವಾದಿಷ್ಟವಾದ ಹಾಲನ್ನು ಸುಲಭವಾಗಿ ಕುಡಿಯುವದನ್ನ ಬಿಟ್ಟು, ಕಷ್ಟಪಟ್ಟು ಕಹಿಯಾದ ಕ್ಷಾರವಾದ ವಿಷದಂಥ ಪಾನೀಯಗಳನ್ನ ಕುಡಿಯುತ್ತಾರೆ.<em>(ಯತ್ನೇನ ಪಾಪಾನಿ ಸಮಾಚರನ್ತಿ, ಧರ್ಮಪ್ರಸಂಗಾನ್ ಅಪಿ ನ ಆಚರಂತಿ। ಆಶ್ಚರ್ಯಮೇತದ್ ಹಿ ಮನುಷ್ಯಲೋಕೆ, ಕ್ಷೀರಂ ಪರಿತ್ಯಜ್ಯ ವಿಷಂ ಪಿಬನ್ತಿ॥ -ವಡ್ಡಾರಾಧನೆ, ಗುರುದತ್ತ ಭಟ್ಟಾರಕರ ಕತೆ, ಪುಟ 188.)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">113 :: ಹಿರಿಮೆ ಗರಿಮೆಯ ತೀರ್ಥ</h1>
<p class="verse">ಸತ್ಯಂ ತೀರ್ಥಂ, ಕ್ಷಮಾ ತೀರ್ಥಂ, ತೀರ್ಥಂ ಇಂದ್ರಿಯನಿಗ್ರಹಃ।<br />
ಸರ್ವಭೂತದಯಾ ತೀರ್ಥಂ, ತೀರ್ಥಂ ಆರ್ಜವಂ ಏವ ಚ॥<br />
ದಾನಂ ತೀರ್ಥಂ, ದಮಸ್ ತೀರ್ಥಂ,<br />
ಸಂತೋಷಂ ತೀರ್ಥಂ ಉಚ್ಯತೇ।<br />
ಬ್ರಹ್ಮಚರ್ಯಂ ಪರಂ ತೀರ್ಥಂ, ತೀರ್ಥಶ್ಚ ಪ್ರಿಯವಾದಿತಾ॥<br />
ಜ್ಞಾನಂ ತೀರ್ಥಂ, ಧೃತಿಸ್ ತೀರ್ಥಂ,<br />
ತಪಸ್ ತೀರ್ಥಂ ಉದಾಹೃತಮ್।<br />
ತೀರ್ಥಾನಾಂ ಅಪಿ ತತ್ ತೀರ್ಥಂ ವಿಶುದ್ಧಿರ್ ಮನಸಃ ಪರಾ॥<sup><a epub:type="noteref" href="999-aside.xhtml#id-">113</a></sup> </strong><strong> </p>
<p class="quote-author">ಕಾಶೀ ಖಂಡ 6:28:42</p>
<p class="verse">ಸತ್ಯವೆಂಬುದೇ ತೀರ್ಥ, ಕ್ಷಮಿಸುವುದು ಅದೂ ತೀರ್ಥ;</p>
<p>ಇಂದ್ರಿಯದ ಹತೋಟಿಯೊಂದು ಕಡು ತೀರ್ಥ;</p>
<p>ಪ್ರಾಣಿಗಳಲನುಕಂಪ, ಪ್ರಾಮಾಣಿಕತೆಯೂ ತೀರ್ಥ,</p>
<p>ಜ್ಞಾನ ಧೈರ್ಯ ಪುಣ್ಯಗಳೋ ಬಗೆಬಗೆಯ ತೀರ್ಥ;</p>
<p>ಎಲ್ಲಕೂ ಮಿಗಿಲಾದ ತೀರ್ಥವಾವುದು ಹೇಳಿ?-</p>
<p>ಮಾನಸಿಕ ಪರಿಶುದ್ಧಿ ತಿಳಿಸೆಲೆಯ ಪರಮತೀರ್ಥ!</p>
<p> 113.<em>ಸಂಸ್ಕೃತ ಕವಿಸೂಕ್ತಿ ಮತ್ತು ಲೋಕೋಕ್ತಿ,</em>ಪುಟ 1077; ಸತ್ಯ, ಕ್ಷಮಾ, ಇಂದ್ರಿಯನಿಗ್ರಹ, ಸರ್ವ ಪಶು-ಪ್ರಾಣಿಗಳ ಮೇಲೂ ದಯಾ, ಪ್ರಾಮಾಣಿಕತೆ (ಆರ್ಜವ), ದಾನ, ಸಂಯಮ, ಸಂತೋಷ, ಬ್ರಹ್ಮಚರ್ಯ, ಹಿತಕರವಾಗಿ ಮಾತನಾಡುವುದು, ತಿಳಿವಳಿಕೆ, ಎದೆಗಾರಿಕೆ ಮತ್ತು ತಪಸ್ಸು- ಇವುಗಳು ತೀರ್ಥಕ್ಕೆ ಉದಾಹರಣೆಗಳಾದರೂ ಎಲ್ಲಕ್ಕೂ ಮಿಗಿಲಾದದ್ದು ಎಂದರೆ- ಪರಿಶುದ್ಧವಾದ ಮನಸ್ಸೇನೇ!</p>
<p> ನಾಕ ಮತ್ತು ನರಕಗಳು ಸುಖ ಮತ್ತು ದುಃಖದ ಸಂಕೇತಗಳು. ಅವುಗಳನ್ನು ಹೋಗಿ ಮುಟ್ಟುವುದು, ಅಲ್ಲುಳಿಯುವುದು ಏನೋ ನಿಗೂಢ ಮಾರ್ಗಗಳಿಂದಲ್ಲ. ನಮ್ಮ ಇಂದ್ರಿಯಗಳೇ ಸಾಗಲು ವಾಹನಗಳು. ಅವುಗಳನ್ನು ತಡೆಹಿಡಿದರೆ ಸ್ವರ್ಗ; ಹರಿಯಬಿಟ್ಟರೆ ನರಕ. (<em>ಇಂದ್ರಿಯಾಣಿ ಏವ ತತ್ ಸರ್ವಂ ಯತ್ ಸ್ವರ್ಗ ನರಕೌ ಉಭೌ। ನಿಗ್ರಹೀತ ವಿಸೃಷ್ಟಾನಿ ಸ್ವರ್ಗಾಯ ನರಕಾಯ ಚ॥- ಸುಭಾಷಿತ ಸುಧಾನಿಧಿ</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">114 :: ನೆಮ್ಮದಿಯೇ ಚರಮ ತೀರ್ಥ</h1>
<p class="verse">ಸತ್ಯಂ ತೀರ್ಥಂ, ದಯಾ ತೀರ್ಥಂ, ತೀರ್ಥಂ ಇಂದ್ರಿಯ ನಿಗ್ರಹಃ।<br />
ವರ್ಣಾಶ್ರಮಾನಾಂ ಗೇಹೇ\'ಪಿ ತೀರ್ಥಂ ಶಮ ಉದಾಹೃತಃ॥<sup><a epub:type="noteref" href="999-aside.xhtml#id-">114</a></sup> </p>
<p class="quote-author">ಮತ್ಸ್ಯಪುರಾಣ 22:80</p>
<p class="verse">ನನ್ನಿ ನುಡಿವುದೇ ತೀರ್ಥ; ದಯೆ ತೋರೆ ಅದೆ ತೀರ್ಥ;</p>
<p>ತನ್ನ ಇಂದ್ರಿಯಗಳ ಮೇಲೆ ಹತೋಟಿಯಂತು ದೊಡ್ಡ ತೀರ್ಥ;</p>
<p>ಜಾತಿ ಮತ ಯಾವುದೇ ಇರಲಿ, ವಯಸೆಷ್ಟೇ ಹಿರಿಕಿರಿದಿರಲಿ,</p>
<p>ಸಮಾಧಾನದ ಚಿತ್ತ, ನೆಮ್ಮದಿಗೆ ಮಿಗಿಲಾದ, ಉಂಟೆ ತೀರ್ಥ ಇಲ್ಲಿ?</p>
<p> 114. ಸತ್ಯ, ದಯೆ, ಇಂದ್ರಿಯ ನಿಗ್ರಹಗಳೇ ತೀರ್ಥಗಳಿಗೆ ಉದಾಹರಣೆಯಾದರೂ, ಎಲ್ಲರಿಗೂ ಜನಗಳಿಗೂ</strong><strong>ಸಮಾಧಾನಚಿತ್ತವೆಂಬುದೇ ಶ್ರೇಷ್ಠವಾದ ತೀರ್ಥ!\'ನೆಮ್ಮದಿ, ಸಮಾಧಾನವೇ ಶ್ರೇಷ್ಠವಾದ ತೀರ್ಥ!\'-ಎಂಬ ಮತ್ಸ್ಯಪುರಾಣದ ಈ ಮಾತಿನಲ್ಲಿ ಎಷ್ಟೊಂದು ಅರ್ಥ ಕರಗಿ, ಅಡಗಿದೆಯಲ್ಲವೇ? ಶ್ರೀರಾಮನಲ್ಲಿ ಇವೆಲ್ಲವೂ ಮೇಳೈಸಿದ್ದವಂತೆ. (<em>ಸತ್ಯಂ ದಾನಂ ತಪಸ್ ತ್ಯಾಗೋ ಮಿತ್ರತಾ ಶೌಚಂ ಆರ್ಜವಮ್। ವಿದ್ಯಾ ಚ ಗುರುಶುಶ್ರೂಷಾ ಧ್ರುವಾಣಿ ಏತಾನಿ ರಾಘವೇ॥</em>-<em>ವಾಲ್ಮೀಕಿ ರಾಮಾಯಣ</em>, ಅಯೋಧ್ಯಾ ಕಾಂಡ 12:30.)</p>
<p> ವಿಧಿ ಆಚರಣೆಗಳ ಅರ್ಥಶೂನ್ಯತೆಯ ಬಗ್ಗೆ ವಿಡಂಬನೆಯಾಡುತ್ತ, ಸುಂದರ ಪಾಂಡ್ಯರು ಹೇಳುವುದನ್ನು ಕೇಳಿ:</p>
<p> ವಿಶೇಷ ದಿನಗಳಲ್ಲಿ ಅಲ್ಲಿ ಸ್ನಾನ ಮಾಡಿದರೆ ಮಾಡಿದ ಪಾಪಗಳೆಲ್ಲ ತೊಳೆದು ಹೋಗುತ್ತವೆ- ಎಂಬ ಭ್ರಾಂತಿಯಿಂದ ಜನರು ತೀರ್ಥಕ್ಷೇತ್ರ ಯಾತ್ರೆಗಳನ್ನು ಸಾಮಾನ್ಯವಾಗಿ ಮಾಡುತ್ತಾರೆ. ಕೆಲವರಂತೂ ಆ ಪುಣ್ಯನದಿಗಳಲ್ಲಿ ಚಳಿ ಮಳೆ ಗಾಳಿಗಳನ್ನೂ ಲೆಕ್ಕಿಸದೆ ಕಂಠದ ವರೆಗೆ ಮುಳುಗಿ ಬಹಳ ಕಾಲ ಇದ್ದು, ದೇವರ ಧ್ಯಾನ ಮಾಡುವುದು ಆವಶ್ಯಕ ಎಂದು ಬಗೆವುದುಂಟು. ಆ ಪವಿತ್ರ ನದಿಯ ದಂಡೆಯ ಮರಳ ಮೇಲೆ ಮಲಗಿ ಸೂರ್ಯನ ಗತಿಯನ್ನೇ ಅವಲೋಕಿಸುತ್ತ, ತಪಿಸುತ್ತ ಇದ್ದರೆ ಪುಣ್ಯ ಬಂದೀತು ಎಂಬ ನಂಬಿಕೆಯವರೂ ಇದ್ದಾರು. ಶುದ್ಧಶೀಲವಿಲ್ಲದಿದ್ದರೆ ಇವೆಲ್ಲವೂ ಬರಿ ದೇಹದಂಡನೆ ಮಾತ್ರ. (<em>ತೀರ್ಥ ಅಭಿಷೇಕ ಗಮನೈರ್- ನಿದಾಘ-ಸೂರ್ಯಾನುವರ್ತನ ಸ್ಥಾನೈಃ। ಶಿಶಿರೇಷು ಅಪ್ಸು ನಿವಾಸೈರ್-ನ ಅಶೀಲಃ ಸ್ವರ್ಗಂ ಆಪ್ನೋತಿ ॥39॥</em>) ಎನ್ನುತ್ತದೆ<em>ನೀತಿದ್ವಿಷಷ್ಟಿಕಾ.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">115 :: ಒಳ ಮನದ ಕೊಳೆಯ ತೊಳೆ</h1>
<p class="verse">ಆತ್ಮಾ ನದೀ, ಸಂಯಮತೋಯ ಪೂರ್ಣಾ,<br />
ಸತ್ಯ ಹೃದಾ, ಶೀಲ ತಟಾ, ದಯಾ ಊರ್ಮಿಃ।<br />
ತತ್ರ ಅಭಿಷೇಕಂ ಕುರು, ಪಾನ್ಡುಪುತ್ರ,<br />
ನ ವಾರುಣಾ ಶುದ್ಧ್ಯತಿ ಚ ಅನ್ತರಾತ್ಮಾ॥<sup><a epub:type="noteref" href="999-aside.xhtml#id-">115</a></sup> </strong><strong> <br />
<em>-ಮಹಾಭಾರತ 12:218:25</em></strong><em> </em></p>
<p>ಆತ್ಮವೇ ಒಂದು ನದಿ,</p>
<p>ಹರಿಯ ಬಿಡು, ಸಂಯಮದ ನೀರ ಪೂರ ತುಂಬಿ;</p>
<p>ಸತ್ಯ ಆಳದ ಮಡುವು,</p>
<p>ಶೀಲ ದಡ, ಇಕ್ಕೆಲದಿ ದಯೆಯಲೆಗಳಪ್ಪಳಿಸಲಿ;</p>
<p>ಅಭಿಷೇಕ ಮಾಡಲ್ಲಿ,</p>
<p>ಕಳೆ ಕೊಳೆಯ ತೊಳೆ ತೊಳೆದು ಹೊಳೆದು ನೀ ಶುದ್ಧನಾಗು;</p>
<p>ಒಳಗಿನಾತ್ಮಕ್ಕಂತು</p>
<p>ಬರಿ ಮುಳುಗಿ ಎದ್ದರೆ ತಾನೆ ನೀರಲಿ ಏನು ಬಂತಯ್ಯ ಭಾಗ್ಯ!</p>
<p> 115.<em>ಮಹಾಭಾರತ</em>ದಲ್ಲಿ ಹಲವಾರು ಕಡೆ ಇಂಥ ಮಾತುಗಳು ಇದ್ದರೂ ಇಲ್ಲಿರುವುದು ನಮ್ಮ ಮನ ಸೆಳೆಯುವ ಒಂದು ಸುಂದರ ಅಭಿವ್ಯಕ್ತಿ. ಹಲವು ಬಗೆ ಸ್ನಾನಗಳಲ್ಲಿ ನೀರಿನಲ್ಲಿ ಮಾಡುವ ಸ್ನಾನ ವಾರುಣಸ್ನಾನ.</p>
<p> ಸ್ವಲ್ಪ ಪಾಠಾಂತರದೊಂದಿಗೆ ಈ ಪದ್ಯ ಬೇರೆ ಕಡೆ ಹೀಗಿಯೂ ಇದೆ: (<em>ಆತ್ಮಾ ನದೀ, ಭಾರತ ಪುಣ್ಯತೀರ್ಥಾ ಸತ್ಯೋದಕಾ, ಶೀಲತಟಾ, ದಯೋರ್ಮಿಃ ತತ್ರ ಅಭಿಷೇಕಂ ಕುರು, ಪಾನ್ಡುಪುತ್ರ ನ ವಾರಿಣಾ ಶುದ್ಧ್ಯತಿ ಚ ಅನ್ತರಾತ್ಮಾ॥</em>-<em>ಹಿತೋಪದೇಶ</em>, ಸಂಧಿ 90.)</p>
<p> ತೀರ್ಥಕ್ಷೇತ್ರಗಳಲ್ಲಿ ಅಲ್ಲಿನ ಪವಿತ್ರ ನದಿಗಳಲ್ಲಿ ಮುಳುಗೇಳುವುದು ಒಂದು ಆವಶ್ಯಕ ವಿಧಿ. ಹಾಗೆ ಮಾಡಿದಾಗ ಪುರಂದರದಾಸರು ಹೇಳಿದಂತೆ:<em>\'\'ಮಲವ ತೊಳೆಯ ಬಲ್ಲರಲ್ಲದೆ, ಮನವ ತೊಳೆಯಬಲ್ಲರೆ? ಹಲವು ತೀರ್ಥಗಳಲಿ ಮುಳುಗಿ ಹಲುಬಿದರೆ ಫಲವೇನು?.... ಮೌನ ನೇಮ ನಿಷ್ಠೆ ಯಾಕೆ? ಹೀನ ಚಿತ್ತನಾದ ಮೇಲೆ, ಶ್ರೀನಿವಾಸ ಪುರಂದರ ವಿಠಲನು ಮೆಚ್ಚುವನೆ ಮರುಳೆ?\'\'</em>-ಭಗವಂತನು ಮೆಚ್ಚುವುದಿಲ್ಲ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">116 :: ಕವಚವೊಂದೇ ನೋಡಿ ಪುಸ್ತಕವನಳೆಯಲು ಬೇಡಿ</h1>
<p class="verse">ನ ಸಾ ಸಭಾ, ಯತ್ರ ನ ಸನ್ತಿ ವೃದ್ಧಾಃ;<br />
ವೃದ್ಧಾ ನ ತೇ, ಯೇ ನ ವದನ್ತಿ ಧರ್ಮಮ್।<br />
ಧರ್ಮೋ ನ ವೈ ಯತ್ರ ಚ ನಾಸ್ತಿ ಸತ್ಯಂ,<br />
ಸತ್ಯಂ ನ ತದ್ಯಚ್ ಛಲನಾನುವಿದ್ಧಮ್॥<sup><a epub:type="noteref" href="999-aside.xhtml#id-">116</a></sup> </p>
<p class="quote-author">ಶೌನಕನೀತಿಸಾರ (ಗರುಡಪುರಾಣ) 115</p>
<p class="verse">ಹಿರಿಯರಿಲ್ಲದ ಸಭೆಯೇ? ಅದು ಸಭೆಯಲ್ಲ, ಗುಂಪು;</p>
<p>ಧರ್ಮವರಿಯದೆ ವಯಸ್ಸಾದ ಮಾತ್ರಕ್ಕೆ ಹಿರಿಯರಲ್ಲ;</p>
<p>ದಯೆ ನ್ಯಾಯ ನೀತಿ ಸತ್ಯ ಇಲ್ಲವೆ, ಬಿಡಿ, ಧರ್ಮವದಲ್ಲ-</p>
<p>ಸೇಡು ಹಟ ಕೂಡಿತೆ, ಅಹಿತ ನಿಜ ಸತ್ಯವೂ ಅಲ್ಲ!</p>
<p> 116.<em>ಸುರಭಾ</em>174:884 ಪಾಠಾಂತರ: ನ ಅಸೌ ಧರ್ಮೋ ಯತ್ರ, ನ ಸತ್ಯಂ ಅಸ್ತಿ; ನ ತತ್ ಸತ್ಯಂ, ಯತ್ ಛಲೇನ ಅಭ್ಯುಪೇತಮ್॥-<em>ಮಹಾಭಾರತ</em>5:35:58</p>
<p> ನೀತಿಪದ್ಯವೊಂದು ಮೇಲಣ ಪಟ್ಟಿಯನ್ನು ಪರಿಷ್ಕಾರಗೊಳಿಸುತ್ತ, ಚಂದ್ರನಿಲ್ಲದ ರಾತ್ರಿ, ತನ್ನ ಪ್ರಿಯಪತ್ನಿಯಿಲ್ಲದ ವಿನೋದಕೂಟ, ಸುಮಧುರ ಜೇನಿಲ್ಲದ ಹೂವು, ಒಳ್ಳೆಯ ಗಟ್ಟಿ ಮೊಸರಿಲ್ಲದ ಊಟ ಇವು ಜ್ಞಾನಿಗಳಿಲ್ಲದ ಸಭೆಯಂತೆ ನಿಷ್ಪ್ರಯೋಜಕ ಗಳು- ಎನ್ನುತ್ತದೆ.</p>
<p> ವಿಧು(=ಚಂದ್ರ)ವಿಲ್ಲದ್ ಇರುಳ್ ತನ್ನಯ</p>
<p> ವಧುವಿಲ್ಲದ ಲೀಲೆ, ಮಧುರ ಮಧುವಿಲ್ಲದ ಪೂ।</p>
<p> ದಧಿಯಿಲ್ಲದ್ ಉಣಿಸದ್ ಅದೇವುದೋ</p>
<p> ಬುಧರಿಲ್ಲದ ಸಭೆ ಸರಸ್ವತೀಮುಖತಿಲಕಾ॥</p>
<p> -ಕೇಶಿರಾಜ,<em>ಶಬ್ದಮಣಿದರ್ಪಣ</em>, ಸೂತ್ರ 66, ಪ್ರಯೋಗ 11.</p>
<strong>ಯಾವ ಸಭೆ ಅಂಗೀಕಾರಾರ್ಹವಲ್ಲ- ಎಂಬುದನ್ನು ನಾಗವರ್ಮ ಹೇಳುತ್ತಾನೆ: ಅಂಗುಳೊಳ್ ಅಡಸಿದ ವಿಷಮುಂ। ಭಂಗುರತರ ವಿಷಮದೃಷ್ಟಿಯುಂ। ವ್ಯಾಳಸಮಾ ಸಂಗಮುಮಂ ಅಮರ್ದಿರೆ ಮದನಹ। ರಂಗ್ ಎಣೆಯೆನಿಪುದ¾ôನೆಮಗೆ ಖಳರ್ ಅಭಿವಂದ್ಯರ್॥763॥-<em>ಕಾವ್ಯಾವಲೋಕನಮ್</em>(ಬಿಭ್ರಾಣಾ ಗರಲಂ ಕಂಠೇ। ಭುಜಂಗಪರಿವೇಷ್ಟಿತಾ। ಶಾಂಭವೀವ ತನುಃ ಕಸ್ಯ। ನ ವಂದ್ಯಾ ದೌರ್ಜನೀ ಸಭಾ॥-<em>ತ್ರಿವಿಕ್ರಮಕೃತ ನಲಚಂಪೂ</em>;<em>ಸುಭಾಷಿತರತ್ನಾಕರ</em>33</strong>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">117 :: ಆತ್ಮ, ಏನಿದರ ಹೆಗ್ಗಳಿಕೆ?</h1>
<p class="verse">ನ ಏನಂ ಛಿನ್ದನ್ತಿ ಶಸ್ತ್ರಾಣಿ, ನ ಏನಂ ದಹತಿ ಪಾವಕಃ।<br />
ನ ಚ ಏನಂ ಕ್ಲೇದಯನ್ತಿ ಆಪೋ ನ ಶೋಷಯತಿ ಮಾರುತಃ॥<sup><a epub:type="noteref" href="999-aside.xhtml#id-">117</a></sup> </strong><em></em></p>
<p><em><strong>-ಭಗವದ್‍ಗೀತಾ 2:23</strong></em></p>
<p>ಎಂಥದಿದು ಈ ಆತ್ಮ, ಏನು ಸೋಜಿಗವಯ್ಯ!</p>
<p>ಶಸ್ತ್ರಗಳು ತುಂಡರಿಸಲಳವಲ್ಲ ಇರಿದು;</p>
<p>ಬೆಂಕಿ ಏನೂ ಸುಡದು; ತೋಯಿಸದು ನೀರು;</p>
<p>ಗಾಳಿ ಒಣಗಿಸದಂಥ ವಸ್ತುವಿದು, ಹಿರಿದು!</p>
<p> 117. ಕೊನೆ ಮೊದಲಿಲ್ಲದ, ಕೊನೆಗೊಳ್ಳಲೊಲ್ಲದ ಈ<em>ಜೀವ</em>\'ಕ್ಕೆ ಇನ್ನೊಂದು ಹೆಸರು, ಆತ್ಮ. ಇದರ ಬಗ್ಗೆ ಹೀಗೆ ಹೇಳುತ್ತ, ಕೃಷ್ಣ ನಮಗಿದನ್ನು ಪರಿಚಯಿಸುತ್ತಾನೆ: ಈ ರೀತಿಯ, ಹುಟ್ಟು-ಸಾವು ಇರದ ಶಾಶ್ವತ, ವಿನಾಶವಿಲ್ಲದ್ದು ಅದು, ಆತ್ಮವನ್ನು<em>ಅವಿನಾಶಿ ತು ತದ್ ವಿದ್ಧಿ, ಅವಿನಾಶಿ ಎಂದು ತಿಳಿ</em>- ಎಂದು ಇದನ್ನೇ ಈ<em>ಅವ್ಯಯತ್ವ</em>ವನ್ನೇ ಯಮ ನಚಿಕೇತನಿಗೆ ಹೇಳುವುದು:</p>
<p> ಹುಟ್ಟುವುದೂ ಇಲ್ಲ, ಸಾಯುವುದೂ ಇಲ್ಲ; ಯಾರಿಂದಲೂ ಇದು ಹುಟ್ಟಿಲ್ಲ, ಇದರಿಂದ ಇನ್ನಾವುದೂ ಹುಟ್ಟುವುದಿಲ್ಲ. ಇದು ಯಾವುದರಲ್ಲಿದೆಯೋ ಆ ಶರೀರ ನಾಶವಾಗಬಹುದು, ಆದರೆ ಇದು ಮಾತ್ರ ನಾಶವಾಗುವುದಿಲ್ಲ. ಇದು ನಿತ್ಯ, ಎಂದಿನಿಂದಲೋ ಇರುವಂಥದ್ದು, ಎಂದೆಂದೂ ಇರುವಂಥದ್ದು. (<em>ನ ಜಾಯತೇ, ಮ್ರಿಯತೇ ವಾ, ವಿಪಶ್ಚಿನ್ ನ ಅಯಂ, ಕುತಶ್‍ಚಿನ್ ನ ಬಬೂವ ಕಶ್ಚಿತ್। ಅಜೋ ನಿತ್ಯಃ, ಶಾಶ್ವತೋಽಯಂ, ಪುರಾಣೋ ನ ಹನ್ಯತೇ ಹನ್ಯಮಾನೇ ಶರೀರೇ॥</em>-<em>ಕಠೋಪನಿಷತ್</em>2:18)</p>
<p> ಇಲ್ಲೊಂದು ಸೋಜಿಗವಿದೆ:<em>ಭಗವದ್ಗೀತೆ</em>ಆತ್ಮಲಕ್ಷಣವನ್ನು ಹೇಳುವಾಗ, ಗಾಳಿಯ, ನೀರಿನ ಮತ್ತು ಬೆಂಕಿಯ ಮಾತುಗಳು ಬಂದವು; ಶಸ್ತ್ರದ, ಲೋಹದ ಮಾತೂ ಬಂತು. ಶಸ್ತ್ರಕ್ಕೆ ಖನಿಜವೇ ಮೂಲವಾದ ಕಾರಣ, ನೆಲದ ಭೂಮಿತತ್ತ್ವಕ್ಕೆ ಅದು ಸೂಚಕವಾಯಿತು. ಹೀಗೆ,<em>ಪೃಥ್ವೀ ಅಪ್ ವಾಯು ತೇಜಸ್</em>- ತತ್ತ್ವ ಗಳನ್ನೇನೋ ಹೇಳಿದಂತಾಯಿತು. ಆದರೆ, ಪಂಚಭೂತಗಳಲ್ಲಿನ<em>ಆಕಾಶತತ್ತ್ವ</em>ವನ್ನು ಬಿಟ್ಟ ಹಾಗಾಯಿತೇ- ಎನ್ನುವಿರೇನು? ಇಲ್ಲ, ಅವ್ಯಯತ್ವವನ್ನು ತನ್ನ ಗುಣವಾಗುಳ್ಳ ಆ ಆತ್ಮವೇ ಈ<em>ಆಕಾಶತತ್ತ್ವ</em>ದ ಇನ್ನೊಂದು ರೂಪ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">118 :: ಯಾವಾಗ, ಯಾವಾಗ?</h1>
<p class="verse">ಬಾಲಸ್ತಾವತ್ ಕ್ರೀಡಾಸಕ್ತಃ, ತರುಣಸ್ತಾವತ್ ತರುಣೀರಕ್ತಃ<br />
ವೃದ್ಧಸ್ತಾವತ್ ಚಿಂತಾಮಗ್ನಃ ಪರೇಬ್ರಹ್ಮಣಿ ಕೋಽಪಿ ನ ಲಗ್ನಃ॥<sup><a epub:type="noteref" href="999-aside.xhtml#id-">118</a></sup> </p>
<p class="quote-author">ಆಚಾರ್ಯ ಶ್ರೀ ಶಂಕರ, ಮೋಹಮುದ್ಗರ</p>
<p class="verse">ಹಾಗಿದ್ದರೇ ಚೆನ್ನು; ಮಕ್ಕಳಾಡುತಿರಲೇಬೇಕು,</p>
<p>ಆಟಪಾಠಗಳಲ್ಲಿ ಬಾಲ್ಯದಲ್ಲವರು ಆಸಕ್ತರು;</p>
<p>ಯೌವನವು ಕಾಲಿಡಲು ಪ್ರಕೃತಿಸಹಜದ ಧರ್ಮ,</p>
<p>ತರುಣ-ತರುಣಿಯವರವರಿವರಲ್ಲಿ ಅನುರಕ್ತರು;</p>
<p>ದಿನ ಜಾರಿ ಸರಿದಂತೆ, ಮುಪ್ಪಡರಿ ಬಂದಂತೆ</p>
<p>ಏನೇನೋ ಚಿಂತೆಯಲಿ ಮುಳುಗಿ ಮಗ್ನಮನರು;</p>
<p>-ಹೀಗೆ ಆಯಸ್ಸನ್ನು ಸವೆಸಿ, ಎಲ್ಲ ಕಳೆದಾಡಿದರೂ</p>
<p>ಆಗದೇ ಹೋದರೇ ಆ ದೇವರಲಾರೂ ತಲ್ಲೀನರು!</p>
<p> 118. ಅತಿ ಗಹನವಾದ ವೇದಾಂತ ವಿಚಾರಗಳಲ್ಲಿ ಆಚಾರ್ಯರು ಪ್ರಸಿದ್ಧರು ಆಗಿದ್ದಿರಬಹುದು. ಆದರೆ, ಜನಸಾಮಾನ್ಯರ ನೆನಪಲ್ಲಿ, ಬಾಯಲ್ಲಿ ಆಚಾರ್ಯ ಶ್ರೀ ಶಂಕರರು ಉಳಿದಿರುವುದು ಅವರ ಸ್ತೋತ್ರಸಾಹಿತ್ಯದ ಮುಕ್ತಕಗಳಿಂದಲೇ.</p>
<p> \'ಮೋಹಮುದ್ಗರ\'ದ<em>ಭಜಗೋವಿಂದಂ</em>ಮುತ್ತಿನ ಹೂವಿನ ಮಾಲಿಕೆಯ ಕುಸುಮ ಇದು: ಹುಡುಗ-ಹುಡುಗಿಯರು ಆಟದಲ್ಲಿ<em>ಆಸಕ್ತರು,</em>ತರುಣ-ತರುಣಿಯರು ಅನುರಾಗದ ಬಂಧದಲ್ಲಿ ಹೆಣೆದುಕೊಂಡಿದ್ದು, ಪರಸ್ಪರ<em>ಅನುರಕ್ತರು.</em>ಏನೇನೋ ಯೋಚನೆಯಲ್ಲಿ ಮುಳುಗಿ ಎದ್ದು ಮತ್ತೆ ಮುಳುಗುತ್ತಿರುವ ಮುದುಕರು ಚಿಂತೆಯಲ್ಲೇ<em>ಮಗ್ನರು.</em>ಪರಮಾತ್ಮನ ವಿಚಾರದಲ್ಲಿ ಯೋಚನೆ ಮಾಡುತ್ತಾ, ಅದರಲ್ಲೇ<em>ಅಂಟಿಕೊಂಡು</em> <em>ತಲ್ಲೀನ</em>ರಾಗಿರಲು ಈ ಮೂರು ಅವಸ್ಥೆಗಳಲ್ಲೂ ಯಾರಿಗೂ ವ್ಯವಧಾನ ಇಲ್ಲವಲ್ಲಾ- ಎಂಬುದೇ ಆಚಾರ್ಯ ಶ್ರೀ ಶಂಕರರ ಕೊರಗು.</p>
<p> ನೋಡಿ, ಇಲ್ಲಿ<em>ಪದಗಳು</em>ಎಷ್ಟು ಸೂಕ್ತವಾದವು, ಎಷ್ಟು ಸಮಂಜಸವಾದವು, ಎಷ್ಟು ಅರ್ಥವತ್ತಾದವು, ಗಮನಿಸಿ. ಆಸಕ್ತಿಯ ಹಲವು ಮಜಲುಗಳನ್ನು ವಿಶೇಷವಾಗಿ ಆಯ್ದ ಈ (ಆಸಕ್ತಿ, ಅನುರಾಗ, ಮಗ್ನತೆ ಮತ್ತು ಲಗ್ನತೆ) ಪದಗಳು ಸೂಚಿಸುತ್ತವೆ. ಸೀಮಿತ ವಸ್ತು, ಸಂಕ್ಷಿಪ್ತತೆ, ಅರ್ಥವೈಶಾಲ್ಯ ಗುಣಗಳುಳ್ಳ ಇದು ನಿಜಕ್ಕೂ ಒಂದು ಆದರ್ಶ ಮುಕ್ತಕ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">119 :: ಶಬ್ದಬ್ರಹ್ಮರ ಜಾಲ</h1>
<p class="verse">ವ್ರತಂ ಆತ್ಮಾ ಪರಂ ಬ್ರಹ್ಮ ಸತ್ಯಂ ಇತಿ ಆದಿಕಾ ಬುಧೈಃ<br />
ಕಲ್ಪಿತ ವ್ಯವಹಾರಾರ್ಥಂ ತಸ್ಯ ಸಂಜ್ಞಾ ಮಹಾತ್ಮನಃ॥<sup><a epub:type="noteref" href="999-aside.xhtml#id-">119</a></sup> </p>
<p class="quote-author">ಯೋಗವಾಸಿಷ್ಠ ಸಂಗ್ರಹ 3:1:6, ಪುಟ 24</p>
<p class="verse">ವ್ರತ ಆತ್ಮ ಪರಬ್ರಹ್ಮ ಸತ್ಯ ಮಿಥ್ಯೆಯ ಪದಗಳ</p>
<p>ಹುಟ್ಟು ಹಾಕುತ, ಜಾಲ ನೇಯುತ, ಬುದ್ಧಿವಂತರು ಕೆಲವರು</p>
<p>ಗುರುತು ಹೇಳುವ ನೆಪದಿ ಮಾತಿನ ಆಡುಂಬೊಲದಲಿ</p>
<p>ಎಬ್ಬಿಸುತ ಗೊಂದಲವ, ಬಳಕೆಗೆ ಜಾಣತನದಲ್ಲಿ ತಂದರು!</p>
<p> 119. ಬುದ್ಧಿವಂತರಾದವರು ಎಲ್ಲವನ್ನು ಅರ್ಥಮಾಡಿಕೊಳ್ಳಬಲ್ಲರು, ನಿಜ. ಹಾಗೆಂದ ಮಾತ್ರಕ್ಕೆ ಅರ್ಥವಾಗದ್ದು ಏನೂ ಇಲ್ಲವೇ ಇಲ್ಲ ಎಂದಲ್ಲ. ಈ \'ತಿಳಿ\'ವಳಿಕೆಯ ತೀರ್ಥಯಾತ್ರೆಯಲ್ಲಿ ಅರ್ಧ ದೂರ ಹೋಗಿ ಹಿಂತಿರುಗಿದವರೇ ಹೆಚ್ಚು ಮಂದಿ.</p>
<p> ಆತ್ಮದ ಬಗ್ಗೆ ವಿವರಣೆ ಕೊಡುತ್ತಾ ಋಷಿ ಹೇಳುತ್ತಾನೆ: ಈ<em>ಆತ್ಮ</em>ಎಂಬು ದೇನಿಹುದು, ಅದು ಬರಿ ಮಾತು-ಕತೆಯಿಂದ ಸಿಗುವ ವಸ್ತುವಲ್ಲ! ಓದಿ ತಿಳಿಯಲಳವಲ್ಲ, ಉಹ್ಞು! ಬಲು ಜಾಣತನದಿಂದಲೇ? ಇಲ್ಲ; ಬುದ್ಧಿವಂತಿಕೆಯಿಂದ ಸಾಧ್ಯ? ಇಲ್ಲವೇ ಇಲ್ಲ! ಆದರೆ, ಯಾರು ಎಡೆಬಿಡದೆ ಒಮ್ಮನದಿ ಬೇಡುವರೋ ಅವರಿಗೇ ಅದು ಲಭ್ಯ; ಆತ್ಮವೇ ತನ್ನೊಡಲ ಅವರಿಗೆ ತೋರಿಬಿಡುತ್ತದೆ- ಎನ್ನುತ್ತದೆ ಉಪನಿಷತ್ತು. (<em>ನ ಅಯಂ ಆತ್ಮ ಪ್ರವಚನೇನ ಲಭ್ಯಃ ....॥</em> <em>ಕಠ</em>2:23;<em>ಮುಂಡಕ</em>3:2:3; ಮುಂದೆ ಪದ್ಯ 127 ನೋಡಿ).</p>
<p> ಹಾಗೆ ಸುಲಭಗ್ರಹಿಕೆಗೆ ಒಳಪಡದ ವಿಚಾರ ಅದು ಆದ್ದರಿಂದ, ಏನೂ ತಿಳಿಯದವರೂ, ಅಲ್ಪಸ್ವಲ್ಪ ತಿಳಿದವರೂ ತಮಗೆ ತೋಚಿದ ರೀತಿಯಲ್ಲಿ ಈ ಆಧ್ಯಾತ್ಮಿಕ ವಿಷಯದ ಬಗ್ಗೆ ವಿವರಣೆ, ವಿಶ್ಲೇಷಣೆ ಮಾಡುತ್ತ ಹೋಗಬಹುದು. ತರ್ಕಕ್ಕೆ ಸರಿಹೊಂದದ ಅಂಥವರ ಮಾತುಗಳು ಸಾಮಾನ್ಯರಿಗೆ ಅರ್ಥಶೂನ್ಯವಾಗಿ ತೋರಿಬರುವುದು ಸಹಜ. ಇಂಥ ಮಾತುಗಳನ್ನಾಡಿ, ಆಸಕ್ತರನ್ನು ದಾರಿ ತಪ್ಪಿಸಿದ ಬುದ್ಧಿಜೀವಿಗಳಿಗೇನೂ ಕಡಿಮೆ ಇಲ್ಲ. ಸತ್ಯ, ಆತ್ಮ, ಅನುಭಾವ, ಬ್ರಹ್ಮಾನಂದ, ಮಿಸ್ಟಿಸಿಸಂ- ಮುಂತಾದ ವಿಚಾರಗಳು ಸ್ವಂತ ಅನುಭವದಿಂದ ತಿಳಿದುಕೊಳ್ಳಬೇಕೇ ವಿನಹ, ಎಷ್ಟೇ ಜ್ಞಾನಿಗಳಾಗಿರಲಿ ಅವರಿವರ ಮಾತುಕತೆ ಓದು ಬರೆಹಗಳಿಂದ ಲಭ್ಯವಾಗುವ ವಸ್ತುಗಳು ಅವಲ್ಲ- ಇದೇ ಮೇಲಿನ ಮೂಲ ಪದ್ಯದ ಇಂಗಿತಾರ್ಥ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">20 :: ನಿನ್ನದೇ ಏನಿದೆ ನಿನಗೆ?</h1>
<p class="verse">ಪುತ್ರಾಃ ಸನ್ತಿ, ಧನಂ ಅಸ್ತಿ- ಇತಿ ಬಾಲೋ ವಿಹಜ್ಞತಿ।<br />
ಅತ್ಮ ಹಿ ಆತ್ಮನೋ ನಾಸ್ತಿ, ಕುತೋ ಪುತ್ರ, ಕುತೋ ಧನಮ್॥<sup><a epub:type="noteref" href="999-aside.xhtml#id-">20</a></sup> </p>
<p class="quote-author">ಧಮ್ಮಪದ 62</p>
<p class="verse">ಪತಿಪತ್ನಿ ಮಕ್ಕಳಿರುವರು ನನಗೆ, ಧನಕನಕವೂ ಕೂಡ-</p>
<p>ಭ್ರಮೆಯಲ್ಲಿ ಮುಳುಗಿರುವುದೇ ಬರಿಯ ಮೌಢ್ಯ;</p>
<p>ನಿನ್ನದೇ ಎನ್ನುವುದು ನಿನಗೆ ಕೊಂಚವೂ ಇಲ್ಲದಿರೆ</p>
<p>ಎಲ್ಲಿ ಮಕ್ಕಳು? ಇನ್ನೆಲ್ಲಿ ನಿನ್ನ ಹಣ?- ಎಲ್ಲ ಮಿಥ್ಯ.</p>
<p> 20.<em>ಧಮ್ಮಪದ</em>ದ ಬಾಲವಗ್ಗ (ಬಾಲವರ್ಗ)ದಲ್ಲಿ ಬುದ್ಧನ ಮಾತು.<em>ಪುತ್ತಾಮತ್ಥಿ ಧನಂ ಮತ್ಥಿ ಇತಿ ಬಾಲೋ ವಿಹಣ್ಣತಿ। ಅತ್ತಾ ಹಿ ಅತ್ತನೋ ನತ್ತಿ ಕುತೋ ಪುತ್ತಾ, ಕುತೋ ಧನಙõï॥-</em>ಎಂದು ಮೂಲ ಪಾಳಿಯಲ್ಲಿ ಇರುವುದರ, ಸಂಸ್ಕೃತ ಛಾಯಾನುವಾದ ಹರಿಯದು. ಇಲ್ಲಿ \'ಬಾಲ\' ಎಂದರೆ ಅಪ್ರಬುದ್ಧ ತಿಳಿಗೇಡಿ ಎಂದರ್ಥ. ಇಲ್ಲಿ, ಆತ್ಮ ಎಂಬುದಕ್ಕೆ ತಾನೇ, ತನ್ನ ದೇಹವೇ ಎಂದರ್ಥ. ಇವನ್ನೂ ನೋಡಿ:</p>
<p> ಕೊನೆಯ ಕ್ಷಣ ಎದುರಾಗಿಹುದು ಎಲ್ಲಿ ಹೋದರು ಎಲ್ಲ</p>
<p> ಸತಿ ಸುತರು ಬಂಧು-ಬಾಂಧವರೆನಿಸಿಕೊಂಡವರು?</p>
<p> ಎಲ್ಲಿಂದ ನಾ ಬಂದೆ? ಹೋಗುವುದು ಈ ಮುಂದೆ?</p>
<p> ಈ ಪಯಣವ ಕುರಿತು ಯೋಚಿಸಿರುವೆಯಾ ಎಂದೂ?</p>
<p> (<em>ಕಾ ತೇ ಕಾಂತಾ ಕಸ್ ತೇ ಪುತ್ರಃ ಸಂಸಾರೊ ಅಯಂ ಅತೀವ ವಿಚಿತ್ರಃ। ಕಸ್ಯ ತ್ವಂ ಕಃ ಕುತ ಆಯಾತಸ್ ತತ್ತ್ವ ಚಿಂತಯಾ ತದ್ ಇಹ ಭ್ರಾತಃ -ಆಚಾರ್ಯ ಶ್ರೀ ಶಂಕರ, ಭಜಗೋವಿಂದಂ 8</em>)</p>
<p> ಬಲುಪುಣ್ಯಬಲದಿಂದ ಸಿಕ್ಕಿತಲ್ಲವೆ ಈಗ</p>
<p> ದುರ್ಲಭದ ನರಜನ್ಮ ಕಡೆಗಾದರೂ;</p>
<p> ಹಿಂದಿರುಗಿ ನೋಡಿದರೆ ಏನು ನುಡಿ, ಏನು ನಡೆ-</p>
<p> ಹೀಗೇಕೆ ಮಾಡಿದೆನೆಂದೆನಿಸುತಿಹುದು!</p>
<p> (<em>ಮಹತಾ ಪುಣ್ಯಯೋಗೇನ ಮಾನುಷಂ ಜನ್ಮ ಲಭ್ಯತೇ। ತತ್‍ಪ್ರಾಪ್ಯ ನ ಕೃತೋ ಧರ್ಮಃ, ಕೀದೃಶಂ ಹಿ ಮಯಾ ಕೃತಮ್॥</em>-<em>ಗರುಡ ಪುರಾಣ, ಉತ್ತರಖಂಡ, 2:34)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">121 :: ನಾ ಮಾಡಿದ ಕರ್ಮ ಬಲವಂತವಾಗಿಹುದು<strong></h1>
<p>ಸುಖಸ್ಯ ದುಃಖಸ್ಯ ನ ಕೋಽಪಿದಾತಾ</p>
<p>ಪರೋ ದದಾತಿ ಇತಿ ಕು-ಬುದ್ಧಿರ್ ಯೇಷಾ।</p>
<p>ಅಹಂ ಕರೋಮಿ ಇತಿ ವೃಥಾಭಿಮಾನಃ</p>
</strong>
<p> ಸ್ವಕರ್ಮ-ಸೂತ್ರ ಗ್ರಥಿತೋ ಹಿ ಲೋಕಃ॥<sup><a epub:type="noteref" href="999-aside.xhtml#id-">121</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 92:57</p>
<p class="verse">ಸುಖವನ್ನು ದುಃಖವನು ಕೊಡುವವರು ಬೇರಿಲ್ಲ;</p>
<p>ಬೇರಾರೋ ಕೊಡುವರೇನೆ ಅದು ತಪ್ಪು ಅರಿವು.</p>
<p>ಹಿಂದೆ ಮಾಡಿದುದುಂಡು ಅನುಭವಿಸುತಿಹೆ ಇಲ್ಲಿ</p>
<p>ನಿನ್ನಿಚ್ಛೆಯಂತೇನೂ ನಡೆಯದೋ, ಬಿಡು ಹೆಮ್ಮೆಯರಿಮೆ.</p>
<p> 121. ಪಾಠಾಂತರ:<em>ಸ್ವಕರ್ಮಣಾ ಯೇವ ಗ್ರಥಿತಃ ಹಿ ಲೋಕಃ, ಕರ್ತಾ ಅಹಂ ಅಸ್ಮಿ ಇತಿ ವೃಥಾ ಅಭಿಮಾನಃ; ಸ್ವಯಂ ಕೃತಂ ಸ್ವೇನ ಫಲೇನ ಯುಜ್ಯತೇ। ಶರೀರ, ಹೇ, ನಿಸ್ತರ ಯತ್ ತ್ವಯಾ ಕೃತಮ್</em>ಎಂಬ ಉಲ್ಲೇಖವನ್ನು ಕೆಲವರು ಮಾಡುತ್ತಾರೆ.</p>
<p> <em>ಗರುಡ ಪುರಾಣ</em>ದಲ್ಲಿ ಉತ್ತರ ಖಂಡದಲ್ಲಿ (2:35-40) ಪಲ್ಲವಿಯ ರೂಪದಲ್ಲಿ ಬರುವ \'\'<em>ದೇಹಿನ್ ಕ್ವಚಿನ್ ನಿಸ್ತರ ಯತ್ ತ್ವಯಾ ಕೃತಮ್</em>\'\'- ಎಂಬ ಮಾತಿಗೆ \'\'ಎಲೈ ದೇಹಾಭಿಮಾನಿ ಜೀವವೇ, ನೀನು ನಿಂದನೀಯ ಕರ್ಮಗಳನ್ನು ಮಾಡಿದೆ; ಈಗ ಅದರ ಫಲವನ್ನ ಅನುಭವಿಸು. ಹೇಗೆ ನೀನು ಕರ್ಮ ಮಾಡಿದೆಯೋ, ಹಾಗೆ ಅದರ ಫಲವನ್ನು ಅನುಭವಿಸು\'\'- ಎಂದು ಮನುಷ್ಯನ ಒಳ್ಳೆಯ ಮನಸ್ಸು ಅವನ ದುಷ್ಟ ಮನಸ್ಸಿಗೆ ಉಪದೇಶಿಸುತ್ತದೆ.</p>
<p> ಇದು \'ಮಂದ ಬುದ್ಧಿಯ ಪ್ರೇತದ ಪಶ್ಚಾತ್ತಾಪದ ಕೊರಗು\'- ಎಂದು ಹಲವರು ಅನುವಾದಿಸಿದ್ದಾರೆ.<em>ನಿಸ್ತರಣ</em>ಎಂದರೆ ದಾಟುವುದು, ದಡ ಸೇರುವುದು, ಉಪಾಯ ದಿಂದ ಅಪಾಯ ತಪ್ಪಿಸಿಕೊಳ್ಳುವುದು- ಎಂದೆಲ್ಲ ಅರ್ಥಗಳಿವೆ. \'ಮಾಡಿದ್ದುಣ್ಣೊ ಮಹರಾಯ\'- ಎಂಬ ಗಾದೆಗೆ ಸಮನಾದ ಮಾತು ಇಲ್ಲಿವೆ.</p>
<p> ಅಳುತಳುತ ವಿಲಪಿಸುತ ನೆನೆನೆನೆದು ನೆನೆದು,</p>
<p> ಕಳೆದಳಿದ ಕೈಗೀಗ ಮತ್ತೇನೂ ಸಿಗದ</p>
<p> ನರಜನ್ಮವೀಪರಿಯಾಯ್ತೆ ಎನುತ ಹಲುಬಿ-</p>
<p> ಆತ್ಮ ಪರಿತಪಿಸುವುದು ದೇಹವನು ಹಳಿದು॥2:42॥</p>
<p> -<em>ಗರುಡಪುರಾಣ</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">122 :: ಹೋಗು, ಬೆಳಕನರಸು!</h1>
<p class="verse">ಕೋ ನು ಹಾಸೋ, ಕಿಂ ಆನಂದೋ, ನಿಚ್ಚಂ ಪಜ್ಜ(ಕ)ಲಿತೇ ಸತಿ।<br />
ಅನ್ಧಕಾರೇನ ಓನದ್ಧಾ, ಪದೀಪಂ ನ ಗವೇಸ್ಸಥ॥<sup><a epub:type="noteref" href="999-aside.xhtml#id-">122</a></sup> </p>
<strong><em>-ಪಾಳಿಯಲ್ಲಿ ಧಮ್ಮಪದ, ಜರಾವರ್ಗ 11:146</em></strong>
<p>ನಗುವೆತ್ತ? ನಲಿವೆತ್ತ? ಕಾಣದೇ?</p>
<p>ಜಗವೆ ಉರಿಯುತಿದೆ ಧಗ ಧಗನೆ ನಿತ್ಯ;</p>
<p>ಕತ್ತಲೇ ಕತ್ತಲು ಹೊಗೆ ಸುತ್ತ,</p>
<p>ಬೆಳಕನರಸದೆ ಕುಳಿತೆಯೋ ನೀನೆಂಥ ಪೆದ್ದ?</p>
<p> 122. ತನ್ನ ನುಡಿ ನಡೆಗಳಿಂದ ಸಮಾಜದಲ್ಲಿ ಆವರಿಸಿಕೊಂಡಿದ್ದ ಹಲ ಬಗೆಯ ಕತ್ತಲುಗಳನ್ನ ತೊಡೆದು ಹಾಕಿ ಜಗತ್ತಿಗೇ ದೀಪಪ್ರಾಯರಾದ ಶ್ರೀ ಬಸವೇಶ್ವರರನ್ನು<em>\'ಜಗಜ್ಜೋತಿ\'</em>ಎಂದು ನೆನೆಯುತ್ತೇವೆ. ಇಲ್ಲಿ ದೀಪ ಬೆಳಗಲಿ<em>(ಆತ್ಮದೀಪ ವಿಹರಥ)-</em>ಎಂಬ ಗೌತಮಬುದ್ಧನ ಮಾತನ್ನೆ ಮಾಸ್ತಿಯವರು ತಮ್ಮ<em>ಯಶೋಧರಾ</em>\'ನಾಟಕದಲ್ಲಿ ಒಳಗೆ ಬೆಳಗುವ ಬೆಳಕ ಸರಿಪಡಿಸಿಕೊಳ್ಳಬೇಕು- ಎಂದರು.<em>ಧಮ್ಮಪದ</em>ದ ಸಂದೇಶವೆಂದರೆ: ಪ್ರದೀಪಂ ಗವೇಷ್ಯಥ, ಜ್ಞಾನದ ಬೆಳಕನ್ನು ಹುಡುಕಿ ಹೊರಡು.</p>
<p> ಎಲ್ಲಿಯವರೆಗೆ ನೋಡುವವರಿಗೂ ನೋಟಕ್ಕೂ ವ್ಯತ್ಯಾಸವಿರುತ್ತದೋ, ಅಲ್ಲಿಯವರೆಗೂ ಈ ಪವಿತ್ರ ಅನನ್ಯ ಅನುಭಾವ ಸಾಧ್ಯವಿಲ್ಲ. ಪ್ರಖ್ಯಾತ ಪಾಶ್ಚಾತ್ಯ ಎಕ್ಹಾರ್ಟ್ ಪ್ರಕಾರ, ದೇವರನ್ನು ಕಾಣಬೇಕಾದರೆ ಪ್ರಾಪಂಚಿಕ ವಿಷಯಗಳ ಬಗ್ಗೆ ಕುರುಡನಾಗಿಬಿಡಬೇಕು, ಅಜ್ಞಾನಿಯಾಗಿಬಿಡಬೇಕು.<em>ಕುರುಡನನ್ನಾಗಿ ಮಾಡಯ್ಯ, ಹೆಳವನನ್ನಾಗಿ ಮಾಡಯ್ಯಾ</em>ಎಂದು, ಬಸವಣ್ಣನವರಂತೆ ಅಂಗಲಾಚಿ ಬೇಡಿ ಕೊಳ್ಳಬೇಕು!</p>
<p> ಒಂದು ಪಕ್ಷ, ನಮ್ಮ ಪುಣ್ಯ ಫಲಿಸಿ, ಭಗವಂತ ಒಮ್ಮೆಲೇ ಪ್ರತ್ಯಕ್ಷನಾಗಿ, ನಾವೆಲ್ಲ ಹಾಡಿ ಹೊಗಳುವ ಆ ಜ್ವಾಜ್ವಲ್ಯಮಾನ ಪ್ರಭೆಯ ಗುಣದೊಡನೆ, ಕಣ್ಣು ಕೋರೈಸುವ ಬೆಳಕಾಗಿ ಗೋಚರಿಸಿದರೆ ಅವನನ್ನು ನಮ್ಮ ಬರಿ ಮಣ್ಣಿನ ಕಣ್ಣಿಂದ ನೋಡಲು ಸಾಧ್ಯವಾದೀತೆ? ವಿಶ್ವರೂಪದರ್ಶನ ಪ್ರಸಂಗದಲ್ಲಿ ಅರ್ಜುನ ಕೇಳಿದಂತೆ ನಾವೂ ವಿನಂತಿಸಿಕೊಂಡೇವು: ನಮ್ಮ ನೋಟದ ಸಾಮಥ್ರ್ಯಕ್ಕನುಗುಣವಾಗಿ ಒಂದು ಸೌಮ್ಯ ಪ್ರಸನ್ನ ರೂಪವನ್ನು ತೋರಪ್ಪಾ- ಎಂದು. (<em>ಅದೃಷ್ಟಪೂರ್ವಂ ಹೃಷಿತೋಽಸ್ಮಿ ದೃಷ್ಟ್ವಾ ಭಯೇನ ಚ ಪ್ರವ್ಯಥಿತಂ ಮನೋ ಮೇ। ತದ್ ಏವ ಮೇ ದರ್ಶಯ ದೇವ ರೂಪಂ ಪ್ರಸೀದ, ದೇವೇಶ ಜಗನ್ನಿವಾಸ॥- ಗೀತಾ 11:45)</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">123 :: ಮನವೆಂಬ ತೀರ್ಥ</h1>
<p class="verse">ಯಸ್ಮಿನ್ ದೇವಾಶ್ಚ ವೇದಾಶ್ಚ ಪವಿತ್ರಂ ಕೃತ್ಸ್ನಂ ಏಕತಾಮ್।<br />
ವ್ರಜೇತ್ ತನ್ ಮಾನಸಂ ತೀರ್ಥಂ,<br />
ತತ್ರ ಸ್ನಾತ್ವಾ ಅಮೃತೋ ಭವೇತ್॥<br />
ಜ್ಞಾನ ಹೃದೇ, ಧ್ಯಾನ ಜಲೇ, ರಾಗದ್ವೇಷ ಮಲಾಪಹೇ।<br />
ಯ ಸ್ನಾತಿ ಮಾನಸೇ ತೀರ್ಥೇ ಸ ಯಾತಿ ಪರಮಾಂ ಗತಿಮ್॥<sup><a epub:type="noteref" href="999-aside.xhtml#id-">123</a></sup> </strong><strong> <br />
<em>-ಮಹಾಭಾರತ 12:30:16</em></strong><em> </em></p>
<p>ಅಮರರಾಗುವ ಬಯಕೆ ತುಡಿಯುತಿಹುದೇ ತುಂಬ?</p>
<p>ಹೋಗಿ ಮೀಯಿರಿ ಮಾನಸದ ತೀರ್ಥದಲಿ ನೀವು ಬೇಗ;</p>
<p>ವೇದ ದೇವವೂ ಆಗಿ, ದೇವ ವೇದವೂ ಆಗಿ,</p>
<p>ಅಮೃತ್ತತ್ವವ ಪಡೆವುದೆಂದರೆ ಅಲ್ಲಿ ಮಿಂದಾಗ!</p>
<p>ಜ್ಞಾನವೇ ಮಡು,</p>
<p>ಮುಳುಗಿ ಧ್ಯಾನ ತುಂಬಿದ ನೀರಿನಾಳದಲಿ ಇಳಿದು,</p>
<p>ಅತಿ ಒಲವು, ಹಗೆ ಹೊಳೆಯ ಕಳೆ ಕೊಳೆಯ ತೊಳೆದು,</p>
<p>ಮೀಯುವಿರಾದರೆ ನೀವು, ಮನಸ್ಸಿನೀ ತೀರ್ಥದಲಿ</p>
<p>ಹೋದೀರಿ ಆಚೆಯ ದಡಕೆ; ಹಾಗಿಲ್ಲದಿರೆ ಇಲ್ಲ!</p>
<p> 123.<em>ಹೋಗಿ, ಬೇಗ ಹೋಗಿ ಅಲ್ಲಿ ಮೀಯಿರಿ-</em>ಎನ್ನುತ್ತದೆ ವ್ಯಾಸಭಾರತ. ಎಲ್ಲಿಗೆ ಹೋಗುವುದು? ಮಾನಸತೀರ್ಥಕ್ಕೆ. ದಡವನ್ನು ದಾಟಬೇಕೇನು? ಅಲ್ಲಿಗೆ ಅವಶ್ಯ ಹೋಗಿ. ಮನಸ್ಸಿದ್ದಂತೆ ಮಾತು, ಅದೇ ಶುದ್ಧವಿಲ್ಲದಿದ್ದಲ್ಲಿ ಹಿಂಬಾಲಿಸುವ ಇದು ಹೇಗೆ ತಾನೇ ಶುಚಿಯಾಗಿರಲು ಸಾಧ್ಯ?- ಎನ್ನುವ ಚಿಂತನೆಗೆ ಋಗ್ವೇದದ ಅಂಗವಾದ<em>ಶತಪಥ ಬ್ರಾಹ್ಮಣ</em>ದನಿಗೂಡಿಸುವುದು ಹೀಗೆ:<em>ಮನೋ ಹಿ ಪೂರ್ವಂ ವಾಚೋ, ಯದ್ ಹಿ ಮನಸಾ ಅಧಿಗಚ್ಛತಿ, ತದ್ ವಾಚಾ ವದತಿ -ಶತಪಥ ಬ್ರಾಹ್ಮಣ 1:1:1:3</em></p>
<p> <em> </em>ಏನೇನನ್ನೋ ಓದಿಓದಿ ಮನಸ್ಸನ್ನು ಹೊಲಗೆಡಿಸಿಕೊಳ್ಳಬೇಡಿ, ಆವಶ್ಯಕವಾದ ಓದಿನ ಬೆಳಕಿನ ಕಿರಣ ನಿಮ್ಮ ಮನಸ್ಸಿನ ಆಕಾಶವನ್ನೆಲ್ಲ ಬೆಳಗಲಿ- ಎನ್ನುತ್ತದೆ ಈ ಕಂದಪದ್ಯ:<em>ಪಲ ಓದನ್ ಓದಿ ಮನಮಂ। ಪೊಲಗೆಡಿಸಲ್ ಅದೇಕೆ? ಕಿರಿದಿನಿಂ ನಿಜತತ್ವಂ। ನೆಲೆಯುಮನ್ ಅರಿದೊಡೆ ಸಾಲದೆ?। ಸಲೆ ಬೆಳಗುವ ಗಗನದಗಲವೇ ರವಿಬಿಂಬಮ್॥36॥</em>-ಲೂಯಿಸ್ ರೈಸ್ ಸಂಪಾದಿತ (1887)<em>ಪದ್ಯಸಾರ.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">124 :: ಅರಿಯಲಿರುವುದೊಂದೇ ದಾರಿ</h1>
<p class="verse">ವೇದ ಅಹಂ ಏತಂ ಪುರುಷಂ ಮಹಾನ್ತಂ<br />
ಆದಿತ್ಯವರ್ಣಂ ತಮಸ್‍ಃ ಪರಸ್ತಾತ್।<br />
ತಂ ಏವ ವಿದಿತ್ವಾ ಅತಿ ಮೃತ್ಯುಂ ಏತಿ<br />
ನ ಅನ್ಯಃ ಪನ್ಥಾ ವಿದ್ಯತೇ ಅಯನಾಯ॥<sup><a epub:type="noteref" href="999-aside.xhtml#id-">124</a></sup> </p>
<p class="quote-author">ಶ್ವೇತಾಶ್ವತರ ಉಪನಿಷತ್ 3:8</p>
<p class="verse">ಕತ್ತಲಾಚೆಯ ಬೆಳಕ, ಸೂರ್ಯನೊಲು ಹೊಳೆಯುತಿಹ</p>
<p>ಆ ಮಹಾಮಹಿಮ ಶಕ್ತಿಯನು ನಾ ತಿಳಿದಿರುವೆನು;</p>
<p>ಅದನು ಅರಿತರೆ ಮಾತ್ರ ಸಾವ ದಾಟಲು ಬಹುದು-</p>
<p>ಬೇರೊಂದು ದಾರಿ ಈ ಗುರಿಗೆ ಯಾವುದೂ ಇರದು.</p>
<p> 124. ಈ ಹೆಗ್ಗುರಿಯನ್ನು ತಲುಪಲು, ಅವನನ್ನು ಅರಿಯಲು ಬೇರೆ ಹೆದ್ದಾರಿಯೂ ಇಲ್ಲ, ಹೊರದಾರಿಯೂ ಇಲ್ಲ, ಒಳದಾರಿಯೂ ಇಲ್ಲ. ಇಲ್ಲಿ ಬಳಸಿರುವ<em>ಅಯನ</em>ಪದವನ್ನು ಗಮನಿಸಿ: ರಾಮ-ಅಯನ (ರಾಮಾಯನ(ಣ), ಶ್ರೀರಾಮನ<em>ಪ್ರವಾಸ ಕಥನ</em>), ಉತ್ತರಾಯನ, ದಕ್ಷಿಣಾಯನ (ಸೂರ್ಯನ ಉತ್ತರ, ದಕ್ಷಿಣಾಭಿಮುಖ<em>ಸಂಚಾರ</em>)- ಹೀಗೆ ಇವೆಲ್ಲ ಮಹಾ ಪ್ರಸ್ಥಾನಗಳು.</p>
<p> <em>ನಾನ್ಯಃ ಪನ್ಥಾ ವಿದ್ಯತೇಽಯನಾಯ</em>(ಇದು ಬಿಟ್ಟು ಬೇರೆ ದಾರಿಯೇ ಇಲ್ಲ) - ಎಂಬ ಜನಪ್ರಿಯ ಒಕ್ಕಣೆ ಬಹಳ ಅರ್ಥವತ್ತಾದದ್ದು. ಎಲ್ಲೆಲ್ಲೋ ಯಾರುಯಾರೋ ಇದನ್ನು ಸಮಯೋಚಿತವಾಗಿ ಬಳಸಿಕೊಂಡು ಗಟ್ಟಿಮಾತನಾಡಿದ್ದಾರೆ.</p>
<p> <em>ಶ್ವೇತಾಶ್ವತರ ಉಪನಿಷತ್ತಿ</em>ನಲ್ಲಿ, ಇದರ ಹಿಂದಿನ ಪದ್ಯದಲ್ಲಿ ಸಾಧಕ ಮುಖ್ಯವಾಗಿ ಏನು ಅರಿತಿದ್ದಾನೆ, ನೋಡೋಣ: ಸಗುಣರೂಪದಲ್ಲಿ ಅವನನ್ನು ಕಲ್ಪಿಸಿ ಕೊಳ್ಳುವುದಕ್ಕಿಂತ ಒಂದು ಮೆಟ್ಟಲು ಮೇಲೆ, ನಿರ್ಗುಣ ನಿರಾಕಾರ ಎಲ್ಲದಕ್ಕಿಂತ ಅತಿ ದೊಡ್ಡದಾಗಿರುವ ಆ ಪರಮಾತ್ಮನನ್ನು ಗುರುತಿಸಿದಾಗ ತಿಳಿಯುತ್ತದೆ: ಆಯಾಯ ದೇಹಕ್ಕೆ ಗಾತ್ರಕ್ಕೆ ತಕ್ಕಂತೆ ಹಿಗ್ಗಿ ಕುಗ್ಗಿ, ಅವನು ವಿಶ್ವದ ಎಲ್ಲ ಚರಾಚರ ವಸ್ತುಗಳಲ್ಲೂ ಅಡಗಿದ್ದಾನೆ, ಅಂತ. ಒಬ್ಬನೇ ಆದರೂ, ಅವನು ವಿಶ್ವವನ್ನೆಲ್ಲಾ ಆವರಿಸಿಕೊಂಡಿದ್ದಾನೆ. ಈ ಒಡೆಯನನ್ನು ಅರಿತವರು ಅಮೃತತ್ವವನ್ನು ಪಡೆಯುತ್ತಾರೆ.<em>(ತತಃ ಪರಂ ಬ್ರಹ್ಮಪರಂ ಬೃಹನ್ತಂ, ಯಥಾ ನಿಕಾಯಂ, ಸರ್ವಭೂತೇಷು ಗೂಢಂ, ವಿಶ್ವಸ್ಯ ಏಕಂ ಪರಿವೇಷ್ಟಿತಾರಂ, ಈಶಂ ತಂ ಜ್ಞಾತ್ವಾ ಅಮೃತಾ ಭವನ್ತಿ॥3:7॥) -</em>ಎಂದಿದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">125 :: ಚಿನ್ನದ ಮುಚ್ಚಳದ ಭರಣಿಯೊಳಗೇಕೆ ಅಡಗಿ ಕುಳಿತೆ?</h1>
<p class="verse">ಹಿರಣ್ಮಯೇನ ಪಾತ್ರೇಣ ಸತ್ಯಸ್ಯ ಅಪಿಹಿತಂ ಮುಖಮ್।<br />
ತತ್ ತ್ವಂ ಪೂಷನ್ನ್ ಅಪಾವೃಣು ಸತ್ಯ ಧರ್ಮಾಯ ದೃಷ್ಟಯೇ॥<sup><a epub:type="noteref" href="999-aside.xhtml#id-">125</a></sup> <br />
<em> </em><em>-ಈಶಾವಾಸ್ಯ ಉಪನಿಷತ್ 15</em></p>
<p>ಒಳಗಿರುವ ನಿಜದ ಮುಖ ನನಗೆ ಗೋಚರಿಸುತ್ತಿಲ್ಲ,</p>
<p>ಹೌದು ಚಿನ್ನದ ತಟ್ಟೆಯೊಂದು ಅದ ಮುಚ್ಚಿದೆ;</p>
<p>ಸತ್ಯ ಧರ್ಮದಿ ನಡೆವ ನಾ ನನ್ನಿಯ ಕಾಣಲೇ ಬೇಕು-</p>
<p>ದಿಟ ತೋರೆ, ಸರಿಸು ತೆರೆ, ಪೂಷ, ಮರೆ ಮಾಚದೆ.</p>
<p> 125.<em>ಬೃಹದ್ ಆರಣ್ಯಕ ಉಪ</em>5:15:1;<em>ಮೈತ್ರಿ ಉಪ</em>6:35. ಇದನ್ನೂ ನೋಡಿ:</p>
<p> ಆಟ ನೋಟ ಲೀಲೆಗಳೇನೆ ಮುಚ್ಚಿರುವ ಹೊರ ಹೊದಿಕೆ,</p>
<p> ಭಕ್ತಿಯುತ್ಕಟತೆ ತರುವಾನಂದ ಒಳಪದರದುಡುಪು;</p>
<p> ಇಬ್ಬಗೆಯ ಆವರಣದೊಳಡಗಿಂತು ನಿಂತು ಸತ್ಯದ ಅರಿವು</p>
<p> ಸಂದೇಹ ವಿಶ್ವಾಸಗಳ ನಡುವೆ ನಲಿಯುತಿಹುದು.</p>
<p> -ಸೂಫಿ ಕವಿ (<em>ಗುಲ್‍ಷನ್-ಇ-ರಾಜ಼್</em>ನಲ್ಲಿ)</p>
<p> ಪ್ರತಿಯೊಬ್ಬ ಸಾಧಕನ ಗುರಿ ಏನು? ಸತ್ಯಾನ್ವೇಷಣೆ. ಈ ಹುಡುಕಾಟದಲ್ಲಿ ಸಾಧನಗಳು ಹಲವು ಹಿಡಿಯಬಹುದಾದ ಹಾದಿಗಳು ಬಗೆಬಗೆಯವು: ಓಣಿ ಜಾಡು ಹಾದಿ ಬೀದಿ ಬಟ್ಟೆ ದಾರಿ ಹೆದ್ದಾರಿ; ಪಥ ವತ್ರ್ಮ ಮಾರ್ಗ- ಗುರಿ ಮಾತ್ರ ಒಂದೇ, ಅದರ \'ದರ್ಶನ\'. ಸಂದೇಹಸ್ಥ ಅರ್ಜುನರೆಲ್ಲರಿಗೂ ಗೀತಾಚಾರ್ಯನ ಉತ್ತರ \'\'ಕರ್ಮಮಾರ್ಗವೋ ಜ್ಞಾನಮಾರ್ಗವೋ ಸರಿಯೆನಿಸಿದುದನ್ನು ಬಳಸಿಕೊ.\'\' ಆಶಾವಾದೀ ಸಾಧಕ ಒಂದಲ್ಲ ಒಂದು ದಿನ ಗೆಲುವಿನ ಬಾನನ್ನು ಮುಟ್ಟಿಬಿಡುತ್ತಾನೆ.</p>
<p> ಜ್ಞಾನ-ಅಜ್ಞಾನದ ನಡುವೆ ಎನಿತು ಅಂತರ ನೋಡು!</p>
<p> ಕಟ್ಟುಪಾಡಿನ ಬಾಳ ಕಡುಪಟ್ಟುಗಳ ಸಡಲಿಸಿಕೊಂಡು,</p>
<p> ಬಿಡುಗಡೆಯ ಪಡೆಯುವುದು ಅದಷ್ಟು ಸುಲಭವಲ್ಲ-</p>
<p> ಅಧ್ಯಾತ್ಮಜ್ಞಾನವಿಲ್ಲದೆ, ಕೇಳು, ಮುಕ್ತಿ ಸಾಧ್ಯವಿಲ್ಲ!</p>
<p> ಎಲ್ಲ ಜ್ಞಾನವು ಕೊನೆಗೆ ಮುಟ್ಟಲೆಳಸುವುದದೇನು?</p>
<p> ಸತ್ಯವೇ ತಾನೇ? ದಿಟ, ಅದೇ ಮೋಕ್ಷ, ಸಾರೀತು-</p>
<p> ಹಾರು, ನೀನೀಗ ಪೂರ್ಣಸ್ವತಂತ್ರ, ಮುಟ್ಟು ಬಾನು!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">126 :: ಈ ಭೂಮಿಯನ್ನು ಮಲೆನಾಡ ಮಾಡಿ ಹೋದವನಾರು?</h1>
<p class="verse">ಸ ಪರ್ಯಗಾತ್ ಶುಕ್ರಂ ಅಕಾಯಂ ಅವ್ರಣಂ<br />
ಅಸ್ನಾವಿರಂ, ಶುದ್ಧಂ, ಅಪಾಪವಿದ್ಧಮ್।<br />
ಕವಿರ್ ಮನೀಷೀ ಪರಿಭೂಸ್ ಸ್ವಯಂಭೂರ್<br />
ಯಾಥಾ ತಥ್ಯತೋ ಅರ್ಥಾನ್ ವ್ಯದಧಾತ್<br />
ಶಾಶ್ವತೀಭ್ಯಃ ಸಮಾಭ್ಯಃ॥<sup><a epub:type="noteref" href="999-aside.xhtml#id-">126</a></sup> </p>
<p class="quote-author">ಈಶಾವಾಸ್ಯ ಉಪನಿಷತ್ 8</p>
<p class="verse">ಅವನು ಎಲ್ಲೆಡೆ ಇರುವ, ದೊಡ್ಡ ಬೆಳಕಿನ ಬೆಳ್ಳಿ ಸ್ವಯಂಭೂ,</p>
<p>ನರನಾಡಿಗಳಿಲ್ಲ, ಒಡಲಿಲ್ಲ, ವ್ರಣದ ಕಹಿಮಾತು ಇನ್ನೆಲ್ಲಿ?</p>
<p>ಕೊಳೆ ಸೋಂಕದ ಶುದ್ಧ, ತೇವದೆದೆಯ ಕವಿ, ಈ ಮೇಧಾವಿ,</p>
<p>ಎಲ್ಲದಕೆ ಅದರದರ ಗುಣ ಧರ್ಮ ಸರಿ ಹಂಚಿರುವನಿಲ್ಲಿ.</p>
<p> 126. ಸೂಫಿ ಸಂತರಲ್ಲಿ<em>ಅಹಂಬ್ರಹ್ಮಾಸ್ಮಿ</em>ತತ್ತ್ವ ಸಹಜವಾಗಿ ತೋರಿ ಬರುವ ಅನುಭಾವ:</p>
<p> ದೇವರಿಂದಲೇ ದೂರ, ಅವನ ಕಳೆದುಕೊಂಡವನ</p>
<p> ಎದೆ ಮಿಡಿದು ಹೇಳೀತು- \'ಇದ್ದಾನೆ ಅವ ಇಲ್ಲೇ ಎಲ್ಲೋ\'</p>
<p> ಕಂಡವಗೆ ತನ್ನಲೇ ಒಲವಿನೊಡೆಯನ ಚೆನ್ನಿಗನ,</p>
<p> ಹೇಳುವನು- \'ಆ ಅವನು</p>
<p> ದೇವರವನಲ್ಲ, ನೀನೂ ಅಲ್ಲ, ನಾನೇ</p>
<p> ಜಾಡು ತಾನೇ ತಪ್ಪಿದ ಕುರುಡ ಕತ್ತಲಲಿ ತಡಕಾಡುತಿಹ</p>
<p> ನಿನಗೇನ ಅವ ಯಾವ ದಾರಿ ತೋರಿಸಿಯಾನ</p>
<p> ದೇವರಿಹನೆಂದು ಬಡಬಡಿಸುತಿರಲವನ ಬಿಟ್ಟು ಬಿಡಿ</p>
<p> ದೇವರಾಗಿಹೆನೆಂದು ಹೇಳುವ ತನಕ ಎಲ್ಲಿ ಎಲ್ಲಿ ಸಮಾಧಾನ!</p>
<p> (ಗಾಯಬ್ ಹೋ ಜೋ ಖುದಾ ಸೇ, ಆಲಂ ಹೈ ಉಸ್ ಕೋ ಹೂ<sup>ಂ</sup>ಕ ಅನಾಮಿಯತ್ ಹೈ ಜಿಸ್ ಮೇ<sup>ಂ</sup>, ಮೌಕಾ ನಹೀ<sup>ಂ</sup>ಹೈ ತು ಕಾ। ಜಹೀದೇ ಗುಂ ರಾಃ ಕೇ ಮೈ<sup>ಂ</sup>ಕಿಸ್ ತರಾಃ ಹಮ್ ರಃ ಹೂ<sup>ಂ</sup>ಓ ಕಹೇ ಅಲ್ಲಾಃ ಹೈ, ಔ ಮೈ<sup>ಂ</sup>ಕಹೂಂ ಅಲ್ಲಾಃ ಹೂ<sup>ಂ</sup>-ಒಬ್ಬ ಸೂಫಿ ಸಂತ, ಭಗವಾನ್ ದಾಸ್,<em>ಸರ್ವಧರ್ಮಗಳ ಐಕ್ಯಸಾರ,</em>ಇಂಗ್ಲಿಷ್ ಪುಸ್ತಕದಲ್ಲಿ ಉಲ್ಲೇಖ ಪುಟ 137)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">127 :: ಬುದ್ಧಿಗೇ ಕೈಜಾರಿ ಹೋಗುವ ನುಣುಪಿನ ಮಿಣುಕು</h1>
<p class="verse">ನ ಅಯಂ ಅತ್ಮಾ ಪ್ರವಚನೇನ ಲಭ್ಯೋ<br />
ನ ಮೇಧಯಾ ನ ಬಹುನಾ ಶ್ರುತೇನ<br />
ಯಂ ಏವ ಏಷ ವೃಣುತೇ ತೇನ ಲಭ್ಯಸ್<br />
ತಸ್ಯ ಏಷ ಆತ್ಮಾ ವಿವೃಣುತೇ ತನೂಂ ಸ್ವಾಮ್॥<sup><a epub:type="noteref" href="999-aside.xhtml#id-">127</a></sup> </p>
<p class="quote-author">ಕಠ ಉಪನಿಷತ್ 1:2:23; ಮುಂಡಕ 3:2:3</p>
<p class="verse">ಈ ಆತ್ಮ ಇದೆಯಲ್ಲ, ಇದರರಿವು ಬರಿ ಓದು ಬರಹ</p>
<p>ಮಾತಿನ ಮಥನಕ್ಕೆ, ಬುದ್ಧಿಯ ಹಿಡಿತಕ್ಕೆ ಸಿಗುವದಲ್ಲ;</p>
<p>ಆದರೇನು ಸೋಜಿಗ ನೋಡು, ಮನಸಾರೆ ಇದನರಸಿ</p>
<p>ಹೋದವಗೆ ತನ್ನ ತಾನೇ ಮೈದೋರಿಬಿಡುವುದಲ್ಲ!</p>
<p> 127.<em>ಮೃತ್ಯು</em>ವಿನ ಪರವಾಗಿ ಮೂಲವನ್ನು ಅರ್ಥೈಸಿದರೆ, ಊಟಕ್ಕೊದಗಿದ ಉಪ್ಪಿನಕಾಯಿಯನ್ನು ಕಠೋಪನಿಷತ್ತಿನ ಋಷಿ ಹೀಗೆ ಚಪ್ಪರಿಸುತ್ತಾನೆ:</p>
<p> ಯಾರಿಗೆ ಎಲ್ಲರು, ಜೀವಿಗಳೆಲ್ಲರೂ</p>
<p> ತಿನ್ನುವ ಅನ್ನದ ಪರಿಯಲಿ ಇರುವರೋ,</p>
<p> ಅವನೇ ಮೃತ್ಯು, ಆ ಸಮವರ್ತಿ ಕಣಾ!</p>
<p> ಊಟಕೆ ಉಪ್ಪಿನಕಾಯಿಯ ಹಾಗೆ</p>
<p> ಯಾರಿಗೆ ಮೃತ್ಯುವು ಆಗಿದೆಯೋ,</p>
<p> ಅಂತಹ ಅಂತಕನೆಲ್ಲಿಹ ಎಂಬುದ</p>
<p> ಅರಿತವರಾರು, ಯಾರಣ್ಣಾ?!</p>
<p> (<em>ಯಸ್ಯ ಬ್ರಹ್ಮ ಚ ಕ್ಷತ್ರಂ ಚ ಉಭೇ ಭವತ ಓದನಃ। ಮೃತ್ಯುರ್ ಯಸ್ಯ ಉಪಸೇಚನಂ ಕ ಇತ್ಥಾ ವೇದ ಯತ್ರ ಸಃ॥ -ಕಠ ಉಪನಿಷತ್ 1:2:25॥</em>)</p>
<p> ಇದೇ ಮೂಲಕ್ಕೆ<em>ಆತ್ಮ</em>ಪರವಾಗಿ ಅರ್ಥೈಸಿದರೆ, ಹೀಗೆಯೂ ಹೇಳಬಹುದು:</p>
<p> ಅವನೇ ಆತ್ಮನು, ಸಮವ್ಯಾಪಿ ಕಣಾ!</p>
<p> ಊಟಕೆ ಉಪ್ಪಿನಕಾಯಿಯ ಹಾಗೆ</p>
<p> ಯಾರಿಗೆ ಮೃತ್ಯುವು ಆಗಿದೆಯೋ,</p>
<p> ಅಂತಹ ಆತ್ಮನು ಎಲ್ಲಿಹ ಎಂಬುದ</p>
<p> ಅರಿತವರಾರು, ಓ ಜಾಣ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">128 :: ಅವನಂತೆ ಈ ಆತ್ಮ</h1>
<p class="verse">ಯಥಾ ದೇಹಂ ಆತ್ಮಾ ಸಂಪೂರಯತಿ ಅಶೇಷಂ,<br />
ತಥಾ ದೇವೋ ಲೋಕಂ ಇದಂ ಆವಿಷತಿ ವ್ಯಾಪ್ತಂ,<br />
ಯಥಾ ಆತ್ಮಾ ಅಪಶ್ಯನ್ನ್ ಅಪಿ ಪಶ್ಯತಿ ತು ಸರ್ವಂ<br />
ಸರ್ವಸಾಕ್ಷೀಭೂತೋಽಸ್ತಿ ಸ ನಿಗೂಢಮೂರ್ತಿಃ॥<sup><a epub:type="noteref" href="999-aside.xhtml#id-">128</a></sup>  </p>
<p class="quote-author">ಯಹೂದಿ ಧರ್ಮಗ್ರಂಥ ಟಾಲ್‍ಮಡ್</p>
<p class="verse">ನೋಡಿ, ಆತ್ಮ-ಪರಮಾತ್ಮರಿಗೆ</p>
<p>ಒಂದು ಹೋಲಿಕೆಯುಂಟು:</p>
<p>ದೇಹವನು ಆವರಿಸಿ, ಒಳಗಿರಲು ಆತ್ಮ;</p>
<p>ಜಗವನ್ನೇ ಆವರಿಸಿ \'ಅವನು\' ಇಹನು!</p>
<p>ಇದು ದೇಹ ಹೊತ್ತಂತೆ,</p>
<p>ಜೀವ-ಜಡ ಪ್ರಪಂಚವನೆಲ್ಲ \'ಅವ\' ಧರಿಸಿರುವನು!</p>
<p>ನೋಡಬಲ್ಲದು \'ಆತ್ಮ\',</p>
<p>ನೋಡಲೆನೆ ಆದರದು, ಇಲ್ಲ, ಗೋಚರಿಸದು!</p>
<p>ಹಾಗೆಯೇ, \'ಅವನೆ\'ಲ್ಲವನು</p>
<p>ನೋಡುತಿದ್ದರೂ ನಮ\'ಗವನು\' ಕಾಣಸಿಗನು!</p>
<p> 128. ಈ ಮೇಲಿರುವ ಸಂಸ್ಕೃತ ಪದ್ಯ ಇದೇ ಲೇಖಕರ ಅನುವಾದ.</p>
<p> ಆತ್ಮ ಮತ್ತು ಪರಮಾತ್ಮನನ್ನು ಕುರಿತು ಯಹೂದಿಗಳು ಹೇಳುವುದನ್ನು ಗಮನಿಸಿ:</p>
<p>  </strong><em>ಎusಣ ಚಿs ಣhe souಟ ಜಿiಟಟs ಣhe boಜಥಿ,</em></p>
<p><em>So ಉoಜ ಜಿiಟಟs his ತಿoಡಿಟಜ;</em></p>
<p><em>ಂs ಣhe souಟ sees, buಣ is ಟಿoಣ seeಟಿ,</em></p>
<p><em>So ಉoಜ sees, buಣ is ಟಿoಣ seeಟಿ!</em></p>
<p> -ಜೆ ಎಬ್ಲಸನ್,<em>ಜ್ಯೂಯಿಷ್ ಮಿಸ್ಟಿಸಿಸಂ</em>, ಪುಟ 155-6; ಡಾ। ಭಗವಾನ್ ದಾಸ್ ಅವರ ಇಂಗ್ಲಿಷ್ ಗ್ರಂಥದಲ್ಲಿ ಉಲ್ಲೇಖ, ಪುಟ 281-2;</p>
<p> ಈ ಜಗತ್ತನ್ನ ಆಳುವ ಯಾವುದೋ ಒಂದು ನಿಗೂಢ ಶಕ್ತಿ ಇದೆ- ಎಂಬ ನಂಬಿಕೆ ಉಳ್ಳವರಿಗೆ, ಆ<em>ಪರಮಾತ್ಮ</em>ಮತ್ತು ಈ<em>ಜೀವಾತ್ಮ</em>ಗಳ,<em>ಸ್ಥೂಲ-ಸೂಕ್ಷ್ಮ</em>(ಮ್ಯಾಕ್ರೋ ಕಾಸ್ಮ್ ಮತ್ತು ಮೈಕ್ರೋ ಕಾಸ್ಮ್)ಗಳ ಈ ಹೋಲಿಕೆ ರುಚಿಸಬಹುದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">129 :: ನಾನು ಇರುವುದೇ ಹೀಗೆ!</h1>
<p class="verse">ಜಾನಾಮಿ ಧರ್ಮಂ, ನ ಚ ಮೇ ಪೃವೃತ್ತಿಃ,<br />
ಜಾನಾಮಿ-ಅಧರ್ಮಂ. ನ ಚ ಮೇ ನಿವೃತ್ತಿಃ।<br />
ಕೇನಾಪಿ ದೇವೇನ ಹೃದಿಸ್ಥಿತೇನ<br />
ಯಥಾ ನಿಯೋಕ್ತೋಸ್ಮಿ ತಥಾ ಕರೋಮಿ॥<sup><a epub:type="noteref" href="999-aside.xhtml#id-">129</a></sup> </p>
<p class="quote-author">ದುರ್ಯೋಧನನ ಮಾತು, ಮಹಾಭಾರತದಲ್ಲಿ</p>
<p class="verse">ಇದು ತಪ್ಪು-ನಡೆ, ಗೊತ್ತು,</p>
<p>ಬಿಡಲಾರೆ, ಏನ ಮಾಡಲಿ, ಅದರಿಂದೆನಗೆ ನಿವೃತ್ತಿಯಿಲ್ಲ;</p>
<p>ಸರಿ-ನಡೆಯೂ ಗೊತ್ತೆನಗೆ,</p>
<p>ಹೊಗಲಾರೆ, ಅದರಲ್ಲಿ ಕೊಂಚವೂ ಪ್ರವೃತ್ತಿಯೇ ಇಲ್ಲವಲ್ಲ!</p>
<p>ಎದೆಯಾಳದೊಳಗೊಬ್ಬ ಕುಳಿತು ಆಡಿಸಿದಂತೆ</p>
<p>ನಾ ಆಡುತಿಹೆನೇನೋ ಎನಿಸಿ ನಡೆಯುತಿಹೆನು॥</p>
<p> 129. ವೃತ್ತಿ ಬೇರೆ, ಪ್ರವೃತ್ತಿ ಬೇರೆ, ಆಗಬೇಕಾದ ನಿವೃತ್ತಿ ಬೇರೆ- ಎಂಬ ಮಾತುಗಳು ಸವಕಲು ನಾಣ್ಯಗಳು. ತಪ್ಪು ಮಾಡುವುದೇ ತಪ್ಪಲ್ಲ ಗೊತ್ತಿಲ್ಲದೇ ತಪ್ಪು ಮಾಡುವುದೂ ತಪ್ಪಲ್ಲ. ಗೊತ್ತು ಗೊತ್ತಿದ್ದೂ, ಮತ್ತೆ ಮತ್ತೆ ತಪ್ಪು ಮಾಡುವುದು ಮಾತ್ರ ಮಹಾತಪ್ಪು- ಎಂಬುದು ಎಲ್ಲರೂ ಸಾಮಾನ್ಯವಾಗಿ ಒಪ್ಪಿಕೊಂಡಿರುವ ವಿಚಾರ. ತಪ್ಪು ಕೆಲಸಗಳಿಗೆ ಸಮಜಾಯಿಷಿ ಕೊಡುವವರ ಪಾಡೂ ಸಹ ಶೋಚನೀಯವೇ.</p>
<p> ಪ್ರಪಂಚ ಒಂದೇ ಆದರೂ, ತಮ್ಮ ತಮ್ಮ ಮನೋಭಾವಕ್ಕೆ ತಕ್ಕಂತೆ ಬೇರೆ ಬೇರೆ ರೀತಿಯಲ್ಲಿ ಅದು ಗೋಚರಿಸುತ್ತದೆ- ಎನ್ನುವುದಕ್ಕೆ ಈ ಕಥೆ ಕೇಳಿ:</p>
<p> ವೈಮನಸ್ಯ ಕಾಳ್ಗಿಚ್ಚಾಗುವ ಬಹುದಿನಗಳ ಮುನ್ನಿನ ಮಾತು. ಶ್ರೀಕೃಷ್ಣನ ಬಳಿ ಯುಧಿಷ್ಠಿರ ಮತ್ತು ಸುಯೋಧನ ಇಬ್ಬರೂ ಕುಳಿತು ಸಮಾಲೋಚನೆ ಮಾಡುತ್ತಿದ್ದಾರೆ. ಮಾತಿಗೆ ಮಾತು ಬಂದು ಕೃಷ್ಣ ಇಬ್ಬರಿಗೂ ಒಂದೇ ಕೆಲಸ ವಹಿಸುತ್ತಾನೆ. ಹೊರಗೆ ಹೋಗಿ, ನಗರದಲ್ಲಿ ಎಷ್ಟು ಜನ ಒಳ್ಳೆಯವರಿದ್ದಾರೆ ಎಂಬ ಒಂದು ಅಂದಾಜು ಸಂಖ್ಯೆಯನ್ನ ತಿಳಿದುಕೊಂಡು ಬನ್ನಿ- ಎನ್ನುತ್ತಾನೆ. ಸುಯೋಧನ ಬಂದು ಒಳ್ಳೆಯವ ರೊಬ್ಬರೂ ನನ್ನ ಕಣ್ಣಿಗೆ ಬೀಳುತ್ತಿಲ್ಲ ಎನ್ನುತ್ತಾನೆ. ಯುಧಿಷ್ಠಿರನಾದರೋ ನಗರದ ತುಂಬ ಎಲ್ಲರೂ ಒಳ್ಳೆಯವರೆ ನನ್ನ ಕಣ್ಣಿಗೆ ಬಿದ್ದಿದ್ದಾರೆ ಎನ್ನುತ್ತಾನೆ. ಯಥಾ ಚಿತ್ತಂ ತಥಾ ಭಾವಃ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">30 :: ಯಾರು ಯಾರಿಗೆ ಇದರಲ್ಲಿ ಪಾಲು?</h1>
<p class="verse">ಕರ್ತಾ ಕಾರಯಿತಾ ಚೈವ ಪ್ರೇರಕಶ್ ಚ ಅನುಮೋದಕಃ।<br />
ಸುಕೃತೇ ದುಷ್ಕೃತೇ ಚೈವ ಚತ್ತ್ವಾರೋ ಸಮಭಾಗಿನಃ॥<sup><a epub:type="noteref" href="999-aside.xhtml#id-">30</a></sup> </p>
<p class="quote-author">ಸುಭಾಷಿತ</p>
<p class="verse">ಮಾಡಿದವನದೇ ಎಲ್ಲ ಎಂದು ತಿಳಿಯಲು ಬೇಡ</p>
<p>ಇದ್ದೇ ಇದೆ ನೊಗದ ಹೊಣೆ ಮಾಡಿಸಿದವನದ್ದೂ;</p>
<p>ಒಳಿತಿನಲಿ ಕೆಡುಕಿನಲಿ ನಾಲ್ವರದು ಸಮಪಾಲು-</p>
<p>ಉತ್ತೇಜಿಸಿದವನ, ಒಪ್ಪಿ ಬೆನ್ನ ತಟ್ಟಿದವನದ್ದು!</p>
<p> 30.<em>ಸಂಸ್ಕೃತ ಲೋಕೋಕ್ತಿ ಮತ್ತು ಕವಿ ಸೂಕ್ತಿ</em>, ಪುಟ 333</p>
<p> ನಾನು ನನ್ನದು ಎಂಬ \'ಅಹಂಭಾವ\'ಗಳು ಮನುಷ್ಯನಲ್ಲಿ ಸಹಜ (<em>ನಾಹಂ ಮಮೇತಿ ಭಾವೋಯಂ ಪುರುಷೇ ವ್ಯವಧೀಯತೇ। ಯಾವದ್ಭುದ್ಧಿ ಮನೋಕ್ಷಾರ್ಥ ಗುಣವ್ಯೂಹೋ ಹ್ಯನಾದಿಮಾನ್॥</em>-<em>ಭಾಗವತ</em>4:39:70)</p>
<p> \'ಮಾಡುವವನು ಖಂಡಿತಾ ನಾನಲ್ಲ, ಮಾಡಿಸುವವನು ಬೇರೊಬ್ಬನಿದ್ದಾನೆ. ನನ್ನ ಮುಖಾಂತರ ಈ ಕೆಲಸ ನಡೆಯುತ್ತಿದೆ. ಎಲ್ಲಕ್ಕೂ ಅವನೇ ಕಾರಣ\'- ಎಂಬ ಸಮರ್ಪಣಭಾವದ<em>\'ನಾಹಂ ಕರ್ತಾ ಹರಿಃ ಕರ್ತಾ\'</em>ಎಂಬ ಜನಪ್ರಿಯ ಉಕ್ತಿ ಇದೆ.</p>
<p> <em>ಭಗವದ್ಗೀತೆ</em>ಯಲ್ಲಂತೂ ಹಲವೆಡೆಗಳಲ್ಲಿ \'ನಾನೇ ನಿನ್ನ ಮುಖಾಂತರ ಮಾಡಿಸು ವವನು\'- ಎಂಬ ಶ್ರೀ ಕೃಷ್ಣನ ಘೋಷಣೆಗಳು ಅಲ್ಲಲ್ಲಿ ಇವೆ:</p>
<p> ಎಲ್ಲ ಕೆಲಸಗಳು ಸ್ವಾಭಾವಿಕವಾಗಿ ಹೇಗೆ ಆಗಬೇಕೋ ಹಾಗೇ ಆಗಿಬಿಡುತ್ತವೆ; ಆದರೂ ಕೆಲವರು ತಾವೇ ಅದನ್ನು ಮಾಡಿದೆವು- ಎಂದು ಬಗೆಯುತ್ತಾ ಅಹಂಕಾರಪಡುತ್ತಾರೆ (<em>ಪ್ರಕೃತೇಃ ಕ್ರಿಯಮಾಣಾನಿ ಗುಣೈಃ ಕರ್ಮಾಣಿ ಸರ್ವಶಃ। ಅಹಂಕಾರ ವಿಮೂಢಾತ್ಮ ಕರ್ತಾಹಂ ಇತಿ ಮನ್ಯತೇ॥3:27॥</em>).</p>
<p> ಹಾಗೆ ಮೇಲ್ನೋಟಕ್ಕೆ ಗೋಚರಿಸದಿದ್ದರೂ, ಅವುಗಳನ್ನು ಮಾಡಿಸುವವನು ನಾನೆಂದೇ ತಿಳಿದುಕೊ (<em>ತಸ್ಯ ಕರ್ತಾರಂ ಅಪಿ ಮಾಂ ವಿದ್ಧಿ, ಅಕರ್ತಾರಂ ಅವ್ಯಯಮ್ ॥4:13॥</em>)</p>
<p> ಯಾರು \'ತಾನೇನೇ ಕರ್ತೃ\'- ಎಂಬ ಭ್ರಮೆಯಲ್ಲಿ ಮುಳುಗಿರುವುದಿಲ್ಲವೋ, ಅವರಿಗೆ ಸಂಸಾರದ ಯಾವ ಬಂಧನವೂ ಇರುವುದಿಲ್ಲ. (<em>ಯಸ್ಯ ನ ಅಹಂಕೃತೋ ಭಾವೋ ಬುದ್ಧಿರ್ ಯಸ್ಯ ನ ಲಿಪ್ಯತೇ ಸಃ ನ ನಿಭದ್ಯತೇ ॥18:17</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">131 :: ಕಾಡದ ಕಾಡಾಗೆ ಮನೆಯೇ ತಪದ ಬೀಡು!</h1>
<p> ವನೇಽಪಿ ದೋಷಾಃ ಪ್ರಭವನ್ತಿ ರಾಗಿಣಾಮ್।</p>
<p> ಗೃಹೇ\'ಪಿ ಪಂಚೇಂದ್ರಿಯಾಣಿ ನಿಗ್ರಹಸ್ ತಥಾ॥</p>
<p> ಅಕುತ್ಸಿತೇ ಕರ್ಮಣಿ ಯಃ ಪ್ರವರ್ತತೇ</p>
<p> ನಿವೃತ್ತರಾಗಸ್ಯ ಗೃಹಂ ತಪೋವನಮ್॥<sup><a epub:type="noteref" href="999-aside.xhtml#id-">131</a></sup> </p>
<p class="quote-author">ಶಿಲ್ಹಣ, ಶಾಂತಿ ಶತಕ 2:28</p>
<p class="verse">ಕಾಡಲ್ಲಿ ಇದ್ದರೇನಾಗಲಾಗದೆ ತಪ್ಪು? ಇದನೊಪ್ಪು:</p>
<p>ಅವರವರ ಅತ್ತಿತ್ತ ಎಳೆತ-ಸೆಳೆತಗಳೇನೇ ರೋಗ, ಮದ್ದು!</p>
<p>ಮನೆಯಲಿದ್ದೂ ಇದ್ದು, ಕಣ್ಣು ಕಿವಿ ಮೂಗು ನಾಲಗೆ ಮೈ ಗೆದ್ದು</p>
<p>ತಪವನಾಚರಿಸಲಾಗದೇನಯ್ಯ ಮೀರದೆಯೆ ಹದ್ದು?</p>
<p>ಅಂಟಿಕೊಳ್ಳದೆ ಕಳಚಿ, ಹೊರಗಡೆಯೇ ಉಳಿದವಗೆ</p>
<p>ಮನೆಯಾದರೇನದೇ ಕಾಡದ ಕಾಡು,</p>
<p>ಅದುವೇ ಕಡು ಸುಡು ತಪದ ಬೀಡು!</p>
<p> 131.<em>ಸುರಭಾ</em>174:905;<em>ಹಿತೋಪದೇಶ</em>87. ಪಾಠಾಂತರ: ತಪಃ; ವನೇಷು</p>
<p> <em>ರಘುವಂಶ</em>ದಲ್ಲಿ ಕಾಳಿದಾಸ ಆದರ್ಶ ಗೃಹಸ್ಥನ ಒಂದು ಲಕ್ಷಣ \'ಪ್ರಜಾಯೈ ಗೃಹಮೇಧಿನಾಂ\' ಎನ್ನುವುದನ್ನು ಬಳಸುತ್ತಾನೆ. ಸಂತಾನಪ್ರಾಪ್ತಿಗಾಗಿ ವಂಶವನ್ನು ಮುಂದುವರಿಸಿಕೊಂಡು ಹೋಗುವುದಕ್ಕಾಗಿ ಮದುವೆ ಮತ್ತು ಗೃಹಸ್ಥಜೀವನ ಎನ್ನುವುದು ಈ ಒಕ್ಕಣೆಯ ಇಂಗಿತಾರ್ಥ.</p>
<p> ಮನೆಯಲ್ಲೇ ಇರಲಿ, ಕಾಡಿನಲ್ಲೇ ಇರಲಿ ಸಂಯಮದಿಂದ ಇದ್ದು ಉನ್ನತ ಉದ್ದೇಶಗಳನ್ನು ಸಾಧಿಸಿಕೊಳ್ಳಬಹುದು. ಈ ನಿಟ್ಟಿನಲ್ಲಿ ಇಂದ್ರಿಯ ನಿಗ್ರಹದಿಂದ ಇಹಪರ ಸೌಖ್ಯ ಎಂಬುದಕ್ಕೆ ಸುಂದರಪಾಂಡ್ಯರ ಈ ಪದ್ಯ ನೋಡಿ:<em>ನ ಅತಃ ಕಲ್ಯಾಣಕರಂ, ಜಿತೇಂದ್ರಿಯತ್ವಂ ಚ ಯದಿ ಭವೇತ್ ಪುಂಸಃ। ಇಹ ಚ ಮನೋ ನಿರ್ವಿಣ್ಣಂ, ಪರತ್ರ ಚ ಅಪಿ ಅತಿಸುಖಂ ಭವತಿ॥62॥</em>-<em>ನೀತಿದ್ವಿಷಷ್ಟಿಕಾ.</em></p>
<p> ಕಾಡುಹರಟೆ, ಆಲಸ್ಯ, ಸೋಮಾರಿತನ, ಅಕಾಲ ನಿದ್ರೆ ಮುಂತಾದವು ಎಲ್ಲಿದ್ದರೂ ಹಾನಿಕಾರಕವೇ; ಅವು ಬೇಡ. (<em>ತ್ರಾತಾರೋ ದೇವಾ ಅಧಿ ವೊಚತಾ ನೋ, ಮಾ ನೋ ನಿದ್ರಾ ಈಶತ ಮೋತ ಜಲ್ಪಿಃ। ವಯಂ ಸೋಮಸ್ಯ ವಿಶ್ವಹ ಪ್ರಿಯಾಸಃ, ಸುವೀರಾಸೋ ವಿದಥಂ ಆ ವದೇಮ॥</em>-<em>ಋಗ್ವೇದ</em>8:48:14)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">132 :: ಆ ಬೆಳಕು ಈ ಬೆಳಕು ಎಲ್ಲ ಆ ಹೆಬ್ಬೆಳಕೇ</h1>
<p class="verse">ನ ತತ್ರ ಸೂರ್ಯೋ ಭಾತಿ ನ ಚಂದ್ರತಾರಕಂ,<br />
ನೇಮೋ ವಿದ್ಯುತೋ ಭಾನ್ತಿ ಕುತೋಯಂ ಅಗ್ನಿಃ ॥<br />
ತ್ವಂ ಏವ ಭಾಂತಂ ಅನುಭಾತಿ ಸರ್ವಂ,<br />
ತಸ್ಯ ಭಾಸಾ ಸರ್ವಂ ಇದಂ ವಿಭಾತಿ॥<sup><a epub:type="noteref" href="999-aside.xhtml#id-">132</a></sup> </p>
<p class="quote-author">ಕಠೋಪನಿಷತ್ 2:2:14</p>
<p class="verse">ಅಲ್ಲಿ ರವಿ ಮೂಡುವುದಿಲ್ಲ, ಚಂದ್ರ ಹೊಳೆಯುವುದಿಲ್ಲ,</p>
<p>ತಾರೆಗಳು ಮಿನುಗುವುದಿಲ್ಲ ಮಿಂಚುಗಳ ಝಳಪು ಇಲ್ಲ:</p>
<p>ಇನ್ನೆಲ್ಲಿ ಅಗ್ನಿಯ ಸೊಲ್ಲು? ಪ್ರತಿಫಲವವೆಲ್ಲಕೂ ಮೂಲ-</p>
<p>ಆ ಹೆಬ್ಬೆಳಕೆ ಬೆಳಗಿ ಬೆಳಗಿಸುತಿದೆ ತುಂಬಿ ಜಗವನೆಲ್ಲ!</p>
<p> 132. ಇದೇ ಪದ್ಯಕ್ಕೆ ತೀನಂಶ್ರೀ ಅವರ ಅನುವಾದ<em>ಬಿಡಿಮುತ್ತು</em>ವಿನಲ್ಲಿ ಹೀಗಿದೆ:</p>
<p> ಇಲ್ಲ ರವಿ, ಇಲ್ಲ ತಮ, ಇಲ್ಲ ಚಂದಿರನು, ಇಲ್ಲ ಬೆಳಕಿಲ್ಲ,</p>
<p> ತಾರೆಗಳಿಲ್ಲ ಸಂಜೆ; ಏ ಬಗೆಯೊಳಾದಿಯಲಿ ಜನಸಿತೆನ್ನುವರೋ-</p>
<p> ಆ ಬಗೆಯ ಬೆಡಗನೇ ತಾಳಿದುದು ಜಗವು॥137॥</p>
<p> ಇದನ್ನೂ ನೋಡಿ:</p>
<p> ಅಲ್ಲಿ ಸೂರ್ಯನಾಗಲಿ ಇನ್ನಿತರ ಗ್ರಹಗಳಾಗಲಿ, ಕತ್ತಲಾಗಲಿ, ಬೆಳಕಾಗಲಿ ಇರಲಿಲ್ಲ. ಎಲ್ಲಕ್ಕಿಂತ ಮೊದಲು ಏನಿತ್ತೆಂಬುದನ್ನು ಊಹಿಸಿಕೊಳ್ಳುತ್ತೇನೆ.<em>(ನೋ ರವಿರ್ ನ ಚ ತಮೋ ನ ತಂ ಈಶೋ, ನ ದ್ಯುತಿರ್ ನ ಗ್ರಹಗಣೋ ನ ಚ ಸಂಧ್ಯಾ। ಯಾದೃಶಂ ಪ್ರಥಮತಃ ಕಿಲ ಸೃಷ್ಟೇಸ್, ತಾದೃಗ್ ಏವ ಭುವನಂ ಶ್ರಿಯಂ ಊಹೇ॥)- ಸೂಕ್ತಿಮುಕ್ತಾವಳಿ</em>68:20;<em>ಶಾರ್ಙ್ಗಧರ ಪದ್ಧತಿ</em>90,<em>ಸುರಭಾ</em>294:10; ಇದನ್ನೂ ನೋಡಿ:<em> </em></p>
<p> ಎಲ್ಲ ಜೀವಿಗಳಲ್ಲಿ ಒಳಹೊರಗು ಅವನೇನೆ,</p>
<p> ಚರಾಚರಗಳಲಿ ನೆಲೆಗೊಂಡು ಅವನಿರುವನು;</p>
<p> ದೂರವೂ ಸನಿಹವೂ ಇರುವ ಆತನ ಇರವು</p>
<p> ಬಲು ಸೂಕ್ಷ್ಮ, ಸುಲಭದಲಿ ತಿಳಿಯಗೊಡದು.</p>
<p> (<em>ಬಹಿರ್ ಅನ್ತಶ್ಚ ಭೂತಾನಾಂ, ಅಚರಂ ಚರಂ ಏವ ಚ। ಸೂಕ್ಷ್ಮತ್ವಾತ್ ತದ್ ಅವಿಜ್ಞೇಯಂ, ದೂರಸ್ಥಂ ಚ ಅನ್ತಿಕೇ ಚ ತತ್॥-ಗೀತಾ 13:15)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">133 :: ಬೆನಕನ ನೆನಕೆ</h1>
<p class="verse">ಶುಕ್ಲ-ಅಂಬರ-ಧರಂ ವಿಷ್ಣುಂ,<br />
ಶಶಿವರ್ಣಂ ಚತುರ್ಭಜಮ್।<br />
ಪ್ರಸನ್ನ-ವದನಂ ಧ್ಯಾಯೇತ್,<br />
ಸರ್ವ ವಿಘ್ನ-ಉಪಶಾಂತಯೇ॥<sup><a epub:type="noteref" href="999-aside.xhtml#id-">133</a></sup> </p>
<p class="quote-author">ಅನಾಮಕ ಕವಿಯ ಒಂದು ಜನಪ್ರಿಯ ಸ್ತೋತ್ರ</p>
<p class="verse">ಬಿಳಿಯ ಬಟ್ಟೆಯ ಧರಿಸಿ ಮೆರೆವನೆ,</p>
<p>ಚಂದ್ರನಂದದಿ ಸುಂದರಾಂಗನೆ,</p>
<p>ಪಾಶ ಅಂಕುಶಗಳನು ಹಿಡಿದಿಹ ನಾಲ್ಕು ಕೈಗಳುಳ್ಳವನೆ।</p>
<p>ನಗುಮೊಗನೆ ಗಣದೊಡೆಯ ಬೆನಕನೆ</p>
<p>ನಡೆವ ದಾರಿಯ ನಡುವೆ ಇರುತಿಹ</p>
<p>ಅಡೆ ತಡೆಗಳೆಲ್ಲವನು ತೊಡೆಯುತ ನೀನೇ ಕಾಪಾಡು॥</p>
<p> 133. ಇದನ್ನು ವಿಷ್ಣುಪರವಾಗಿ ಅರ್ಥೈಸುವುದೂ ಉಂಟು. ವಿಷ್ಣು ಪೀತಾಂಬರ ಧಾರಿಯಷ್ಟೆ, ಬಿಳಿಯ ಬಟ್ಟೆ ಎಂದಿದೆಯಲ್ಲ- ಎನ್ನುತ್ತಾರೆ ಗಾಣಪತ್ಯರು. ಇಲ್ಲಿ ವಿಷ್ಣು ಎಂದರೆ ಸಕಲ ಲೋಕ ವ್ಯಾಪಕನು ಎಂದು ಭಾವ. \'ಬೆನಕ ಬೆನಕ ಏಕದಂತ ಪಚ್ಚೆಕಲ್ಲು ಪಾಣಿಪೀಠ, ಮುತ್ತಿನುಂಡೆ....\'- ಎನ್ನುತ್ತಾ ಹಿಂದೆಲ್ಲಾ ಮಕ್ಕಳು ಇಪ್ಪತೊಂದು ನಮಸ್ಕಾರಗಳನ್ನ ಹಾಕುತ್ತಿದ್ದರು.</p>
<p><sub> </sub><strong>ಬೌಧಾಯನ (ಕ್ರಿ. ಪೂರ್ವ 599-20ಂ)ನಪ್ರಕಾರ ಗಣೇಶನ ಹೆಸರುಗಳು: ವಿಘ್ನ, ವಿನಾಯಕ, ಸ್ಥೂಲ, ವರದ, ಹಸ್ತಿಮುಖ, ವಕ್ತ್ರತುಂಡ, ಏಕದನ್ತ ಮತ್ತು ಲಂಬೋದರ. (ಬೌಧಾಯನ ಧರ್ಮಸೂತ್ರ 2:5:21);</p>
<p> <em>ಸುಮುಖಶ್ ಚ ಏಕದನ್ತಶ್ ಚ ಕಪಿಲೋ ಗಜಕರ್ಣಕಃ, ಲಂಬೋದರಶ್ ಚ ವಿಕಟೋ ವಿಘ್ನರಾಜೋ ಗಣಾಧಿಪಃ। ಧೂಮ್ರಕೇತುರ್ ಗಣಾಧ್ಯಕ್ಷೋ ಫಾಲಚಂದ್ರೋ ಗಜಾನನಃ। ವಕ್ರತುಣ್ಡ, ಶೂರ್ಪಕರ್ಣೋ ಹೇರಮ್ಬ; ಸ್ಕನ್ದಪೂರ್ವಜಃ॥</em>-ಎನ್ನುತ್ತಾ, ಈ ನಾಮಾವಳಿಯನ್ನು ಹೇಳಿದವರಿಗೂ ಕೇಳಿದವರಿಗೂ ಅಡೆತಡೆಗಳ ನಿವಾರಣೆ ಯಾಗಲಿ ಎಂದು ಭಕ್ತರು ಪ್ರಾರ್ಥಿಸುತ್ತಾರೆ. ವಿನಾಯಕನ ವಿಸ್ತೃತ ಚರ್ಚೆಗೆ ನೋಡಿ:<em>\'ಗಣಪತಿಯೆಂದಾಗ ಆ ಗಣಗಳು ಯಾರು?\'</em>ಎಂಬ ನನ್ನ ಲೇಖನ (<em>ಮಾತಿನ ಚಪ್ಪರ,</em>ಪುಟ 61-92)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">134 :: ತ್ರ್ಯಂಬಕನಾದುದು ಹೇಗೆ?<strong></h1>
<p>ತಿಸ್ರೋ ದೇವೀರ್ ಯದಾ ಚೈವ ಭಜತೇ ಭುವನೇಶ್ವರಃ।</p>
</strong>
<p> ದ್ಯಾಂ ಆಪಃ ಪೃಥಿವೀಂ ಚೈವ ತ್ರ್ಯಂಬಕಶ್ಚ ತತಃ ಸ್ಮೃತಃ॥<sup><a epub:type="noteref" href="999-aside.xhtml#id-">134</a></sup> </p>
<p> <em>-ಮಹಾಭಾರತ, ದ್ರೋಣಪರ್ವ, 202:30</em></strong><em> </em></p>
<p>ಒಬ್ಬರಿಬ್ಬರು ಅಲ್ಲ, ಮೂರು ಲೋಕಮಾತೆಯರನ್ನ</p>
<p>ಕಾಪಿಡುವ ಈ ಸ-ಅಂಬ ಶಿವ, ಶಕ್ತಿಯೊಡಗೂಡಿ;</p>
<p>ನೀರು, ಭೂಮಿಯ ಜೊತೆಗೆ ಅನ್ತರಿಕ್ಷವ ಕಾಯ್ದು</p>
<p>ಶಂಕರನು ತ್ರ್ಯಂಬಕನಾದ, ಜಗದೀಶ ನೋಡಿ!</p>
<p> 134. ಅವನು ಮುಕ್ಕಣ್ಣ ಆದುದಾದರೂ ಹೇಗೆ?: ಪರಶಿವನ ಮೂರು ಕಣ್ಣುಗಳ ಬಗ್ಗೆ ಅನೇಕ ವ್ಯಾಖ್ಯಾನಗಳಿವೆ:</p>
<p> \'ರುದ್ರ\'ನ ಇನ್ನೊಂದು ಹೆಸರು \'ತ್ರ್ಯಂಬಕ\' ಅಥವಾ \'ತ್ರಿಯಂಬಕ\'. ಜಗಜ್ಜನನಿ, ಮಹಾತಾಯಿ, ಶಿವೆ(ಶಕ್ತಿ)ಯೊಡನೆ ಕೂಡಿದ್ದನಾದ್ದರಿಂದ ಶಿವನು ಸ-ಅಂಬ, ಸಾಂಬಶಿವ. ಈ ಪರಶಿವ \'ತ್ರ್ಯಂಬಕ\' ಆದುದಾದರೂ ಹೇಗೆ, ಗೊತ್ತೆ? ಮೂವರು ಅಂಬೆ (ಲೋಕಮಾತೆ)ಯರನ್ನು ರಕ್ಷಿಸುವನಾದ್ದರಿಂದ ಅವನು ತ್ರ್ಯಂಬಕ.</p>
<p> ಯಾರು ಈ ಲೋಕಜನನಿಯರು? ಸಂಸ್ಕೃತದಲ್ಲಿ ದ್ಯೌ(=ಅನ್ತರಿಕ್ಷ), ಆಪ(=ನೀರು) ಮತ್ತು ಪೃಥಿವೀ(=ಭೂಮಿ) ಈ ಮೂರೂ ಶಬ್ದಗಳೂ ಸ್ತ್ರೀಲಿಂಗದಲ್ಲಿ ಇವೆ. ಈ ಮೂವರೂ ದೇವಿಯರನ್ನು, ಅಂಬೆಯರನ್ನು ಪಾಲಿಸುವವನೇ \'ತ್ರ್ಯಂಬಕ\'! (<em>ಮಹಾಭಾರತ</em>, ದ್ರೋಣಪರ್ವ, 202.30).</p>
<p> ಇದನ್ನೂ ನೋಡಿ:</p>
<p> ಶಿವೆಯೊಡನೆ ಕೂಡಿಯೇ ಇರುವ ಈ ಅರ್ಧ-ನಾರೀಶ್ವರನ ಒಂದು ಭಾಗ ಘೋರ ಶರೀರ, ಇನ್ನೊಂದು ಭಾಗ ಮಂಗಳಮಯ ಅಘೋರ ದೇಹ. ಈ ದೇಹದ ಶಿವನ ಭಾಗದ ಕಣ್ಣು ಸೂರ್ಯ, ಶಿವೆಯ ಭಾಗದ ಇನ್ನೊಂದು ಕಣ್ಣು ಚಂದ್ರ; ಮೂರನೆಯ ಹಣೆಗಣ್ಣು ಅಗ್ನಿ. ಹೀಗವನು ಮುಕ್ಕಣ್ಣನಾದ. (<em>ಸ್ವೇ ತನೂ ತಸ್ಯ ದೇವಸ್ಯ ವೇದಜ್ಞಾ ಬ್ರಾಹ್ಮಾಣಾ ವಿದುಃ। ಘೋರಾ ಚ ಅನ್ಯಾ ಶಿವಾ ಚ ಅನ್ಯಾ ತೇ ತನೂ ಬಹುಧಾ ಪುನಃ॥</em>-<em>ಮಹಾಭಾರತ</em>, ದ್ರೋಣಪರ್ವ, 202.107). ಅದಕ್ಕೇನೇ ಈ ತ್ರ್ಯಂಬಕನನ್ನು \'ಸೂರ್ಯ-ಶಶಾಂಕ-ವಹ್ನಿ ನಯನಂ\' ಎಂದು, ಏಕಾದಶ ರುದ್ರರಲ್ಲಿ ಒಬ್ಬನೆಂದು ಗುರುತಿಸುವುದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">135 :: ಕಳಿತ ಹಣ್ಣನಾಗಿಸು ಎನ್ನ</h1>
<p class="verse">ತ್ರ್ಯಂಬಕಂ ಯಜಾಮಹೇ ಸುಗಂಧಿಂ ಪುಷ್ಟಿ ವರ್ಧನಂ।<br />
ಉರ್ವಾರುಕಂ ಇವ ಬಂಧನಾತ್ ಮೃತ್ಯೋರ್ ಮುಕ್ಷೀಯ<br />
ಮಾ ಅಮೃತಾತ್॥<sup><a epub:type="noteref" href="999-aside.xhtml#id-">135</a></sup> </p>
<p class="quote-author">ತೈತ್ತಿರೀಯ ಆರಣ್ಯಕ, ಮಹಾನಾರಾಯಣ ಉಪ 56:1</p>
<p class="verse">ತ್ರ್ಯಂಬಕನ ಭಜಿಸುವೆನು ಸುಗಂಧಿ ಪುಷ್ಟಿವರ್ಧನನನ್ನು,</p>
<p>ಮೃತ್ಯು ಕೊಂಡೊಯ್ಯದ ರೀತಿ, ನೀ ನನ್ನ ಉಳಿಸೋ!</p>
<p>ಅಮೃತದ ಸೆಲೆಯಿಂದ ಬೇರ್ಪಡದೆ ಇರುವಂತೆ,</p>
<p>ತೊಟ್ಟು ಕಳಚಿದ ಕಳಿತ ಹಣ್ಣಿನಂದದಿ ಬಿಡಿಸಿ ಇರಿಸೋ!</p>
<p> 135. ಸಾವನ್ನು ಗೆಲ್ಲುವ ಹುಸಿ ಬಯಕೆಯ ಈ ಮಂತ್ರ<em>ಶುಕ್ಲ ಯಜುರ್ವೇದ, ವಾಜಸನೇಯೀ ಸಂಹಿತಾ</em>3:6ದಲ್ಲೂ ಬರುತ್ತದೆ.<em>ಉರ್ವಾರುಕ</em>ಎಂದರೆ ಒಂದು ಬಗೆಯ ಮುಳ್ಳು ಸೌತೆಕಾಯಿ. ವೈದಿಕ ವಾಙ್ಮಯದಲ್ಲಿ ರುದ್ರ ದೇವತೆಯ ಕಲ್ಪನೆ ಹೇಗೆ ಮೂಡಿ ಬಂದಿರಬಹುದು? ಉತ್ತರ ಇಲ್ಲಿದೆ:</p>
<p> ಮೋಡ, ಅಬ್ಬರ ಗುಡುಗು, ಬಳ್ಳಿ ಮಿಂಚಿನ ಬೆಡಗು,</p>
<p> ಸಿಡಿಲ ಬೆರಗು; ಮಳೆ ನೀರು ಕೆರೆ ಕೊಳ ಬಾವಿ,</p>
<p> ತೊರೆ ಝರಿ ಹೊನಲು ಹೊಳೆ ನದಿ ಕಡಲು,</p>
<p> ಸುರಿವ ಹರಿಯುವ ನಿಂತ, ಹಬೆಯಾಗಿ ಮೇಲೇರಿ</p>
<p> ಕೆಳಗಿಳಿವ ಎಲ್ಲ ನೀರಿಗೆ ಹೀಗೆ ಕಾರಣನು, ನೀನೊಬ್ಬನೇ;</p>
<p> ನೀರಿನಲ್ಲಿಯೇ ಇದ್ದು ಪ್ರಾಣರಕ್ಷಣೆ ಮಾಡಿ,</p>
<p> ನೀರು ನೆಲ ನಭಗಳನ್ನು ಹೊತ್ತವನೂ ನೀನೆ ನೀನೇ;</p>
<p> ನೀರನೆರೆದರೆ ನಲಿವೆ, ಸುಲಭವಾಗಿಯೇ ಒಲಿವೆ,</p>
<p> ನಮಗಾಗಿ ನೀನಳುವೆ, ಅತ್ತವರ ಅಳುವಿಗೆ ಕರಗಿ,</p>
<p> ಒಳಿತಿಗೇ ಕುತ್ತಾದವರ ಬಿಡದೆ ಅಳಿಸಿ ಬಿಡುವೆ;</p>
<p> ಒಳಗೂ ಹೊರಗೂ ಇದ್ದೆಲ್ಲರನು, ಎಲ್ಲವನೂ ಆಳುವವನೆ,</p>
<p> ಕೊಟ್ಟ ಕೊನೆಗಂತೂ ಎಲ್ಲದನ್ನೂ<em>ಅಳಿಸಿ</em>ಹಾಕಿಬಿಡುವವನೆ,</p>
<p> ಶಂ-ಕರನೆ, ನೆಮ್ಮದಿಯ ಚಿಮ್ಮಿಸುವ ಇಂಗದ ಚಿಲುಮೆಯನೆ,</p>
<p> ಓ ರುದ್ರ, ಕರುಣಿಸೆಮಗೆ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">136 :: ಕಣ್ಣಲ್ಲಿ ಬೆಳಕಿನ ಉಸಿರು</h1>
<p class="verse">ಅಸುನೀತೇ ಪುನರ್ ಅಸ್ಮಾಸು ಚಕ್ಷುಃ।<br />
ಪುನಃ ಪ್ರಾಣಂ ಇಹಿ ನೋ ಧೇಹಿ ಭೋಗಂ।<br />
ಜ್ಯೋಕ್ ಪಶ್ಯೇಮ ಸೂರ್ಯಂ ಉತ್ ಚರನ್ತಂ।<br />
ಅನುಮತೇ ಮೃಡ(ಳ)ಯಾನ ಸ್ವಸ್ತಿ॥<sup><a epub:type="noteref" href="999-aside.xhtml#id-">136</a></sup> <br />
<em>-ಋಗ್ವೇದ 10:59:6</em></strong><em> </em></p>
<p>ನಮ್ಮ ಈ ಕಣ್ಣಲಿ ಮತ್ತೆ ಬೆಳಕ ಸಿರಿಯನೆ ಕೂಡು,</p>
<p>ಉಸಿರೂಡು, ದೇವರೇ, ಸುಖದ ಅನುಭವ ನೀಡು;</p>
<p>ಮೇಲೆ ಮೇಲೇರುವ ರವಿಯ ನೋಡುತಲೇ ಚಿರಕಾಲ</p>
<p>ನಾವು ಬಾಳುವ ತೆರದಿ ಹರಸಿ, ನಮ್ಮ ಕಾಪಾಡು!</p>
<p> 136. ಜಗತ್ತೇ ಕಣ್ಣಾದವನ ವಿಶ್ವಾಕ್ಷನ ದರ್ಶನ ದಿನನಿತ್ಯ ಮಾಡುವುದು, ಆ ಬೆಳಕೇ ಸದಾ ತನ್ನ ಕಣ್ಣಲ್ಲಿ ತುಂಬಿರಲೆಂದು ಆಶಿಸುವುದು, ಊಧ್ರ್ವಗಾಮಿಯಾದವನ ಆದರ್ಶವನ್ನು ತನ್ನದಾಗಿಸಿಕೊಳ್ಳುವುದು ಭಕ್ತನ ಹೆಬ್ಬಯಕೆ. ಪೂಜಿಸುವ ದೇವತಾ ಮೂರ್ತಿಯಲ್ಲಿ ಪ್ರಾಣತುಂಬುವ (ಕಲ್ಪನಾವಿಲಾಸದ)<em>ಪ್ರಾಣಪ್ರತಿಷ್ಠಾಪನ ವಿದಿ</em>üಯಲ್ಲಿ ಆಸ್ತಿಕರು<em>ಸೋಽಹಂ ಭಾವ</em>ದಿಂದ ಜಪಿಸುವ ಒಂದು ಮಂತ್ರ ಇದು.</p>
<p> ಪ್ರೊ। ಎ.ಎನ್. ಮೂರ್ತಿರಾಯರೂ ಸೇರಿದಂತೆ ಅಸಂಖ್ಯಾತ ಬುದ್ಧಿಜೀವಿಗಳಲ್ಲಿ<em>ದೇವರು ಎಲ್ಲಿದ್ದಾನೆ?</em>- ಎಂಬ ಈ ಜಿಜ್ಞಾಸೆ ನಿರಂತರವಾಗಿ ಸಾಗಿದೆ.</p>
<p> ದೇವರಲ್ಲಿದ್ದಾನೆಂದು ಬಗೆದು ತೀರ್ಥಕ್ಷೇತ್ರಗಳಿಗೆ ಮಹತ್ವ ಕೊಡುವ ಸಾಮಾನ್ಯ ಜನರಿದ್ದಾರೆ; ಮೇಲೆ ಎಲ್ಲೋ ಒಂದು ದಿವ್ಯಪ್ರಪಂಚದಲ್ಲಿ ತಾನು ಇದ್ದುಕೊಂಡು ನಮ್ಮನ್ನು ನೋಡಿಕೊಳ್ಳುತ್ತಿದ್ದಾನೆ- ಎಂದು ಪರಿಭಾವಿಸುವ ಬುದ್ಧಿವಂತರು ಇದ್ದಾರೆ; ಕಾಗದದ ಒಂದು ಚೂರು, ಮರದ ತುಂಡು, ಲೋಹದ ಗುಂಡು, ಮಣ್ಣಿನ ಹೆಂಟೆ-ಹೀಗೆ ಯಾವುದು ಲಭ್ಯವೋ ಅದಕ್ಕೊಂದು ಪ್ರತಿಮೆಯ ರೂಪ ಕೊಟ್ಟು ಅವನು ಅಲ್ಲಿ ಇದ್ದಾನೆಂದು ನಂಬುವ ಮಂದಮತಿಗಳೂ ಇದ್ದಾರೆ. ಆತ್ಮನಲ್ಲೇ, ತಮ್ಮ ಹೃದಯದಲ್ಲೇ ಪರಮಾತ್ಮನನ್ನು ಕಾಣುವ ಯುಕ್ತರೂ ಮುಕ್ತರೂ ಇಂಥವರ ಮಧ್ಯೆ ಇದ್ದಾರೆ- ಎನ್ನುತ್ತಾನೆ<em>ಶತಾತಪ.</em>(<em>ಅಪ್ಸು ದೇವಾ ಮನುಷ್ಯಾಣಾಂ, ದಿವಿ ದೇವಾ ಮನೀಷಣಾಂ। ಕಾಷ್ಟ ಲೋಹೇಷು ಮೂರ್ಖಾಣಾಂ, ಯುಕ್ತಸ್ಯ ಆತ್ಮನಿ ದೇವತಾ॥</em>-ಶತಾತಪ,<em>ಆಹ್ನಿಕಪ್ರಕಾಶ</em>, ಪುಟ 382)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">137 :: ಸೂರ್ಯ ಜಗತ್ತಿನ ಕಣ್ಣು</h1>
<p class="verse">ಉದ್ ಉ ತ್ಯಂ ಜಾತವೇದಸಂ ದೇವಂ ವಹನ್ತಿ ಕೇತವಃ।<br />
ದೃಶೇ ವಿಶ್ವಾಯ ಸೂರ್ಯಂ।<br />
ಚಿತ್ರಂ ದೇವಾನಾಂ ಉದಗಾದ್ ಅನೀಕಂ<br />
ಚಕ್ಷುರ್ ಮಿತ್ರಸ್ಯ ವರುಣಸ್ಯ ಆಗ್ನೇಃ।<br />
ಆಪ್ರಾಃ ದ್ಯಾವಾ ಪೃಥಿವೀ ಅನ್ತರಿಕ್ಷಗ್‍ಮ್।<br />
ಸೂರ್ಯ ಆತ್ಮಾ ಜಗತಸ್ ತಸ್ಥುಷಶ್ ಚ॥<sup><a epub:type="noteref" href="999-aside.xhtml#id-">137</a></sup> </p>
<p class="quote-author">ತೈತ್ತಿರೀಯ ಸಂಹಿತಾ 1:4:43</p>
<p class="verse">ಮಿತ್ರ, ವರುಣರ ಕಣ್ಣು, ಅವನೆ ಅಗ್ನಿಗೂ ಕಣ್ಣು,</p>
<p>ಸಮಸ್ತ ಶಕ್ತಿಸಮುದಾಯಕ್ಕೆ ಲೋಕಕ್ಕೇ ಕಣ್ಣು;</p>
<p>ಜಗವೆಲ್ಲವೀ ಜ್ಞಾನಪ್ರಚೋದಕನ ಭವ್ಯ ರವಿಯ</p>
<p>ತೇಜಃಪುಂಜನ ದಿವ್ಯ ದರ್ಶನವ ಪಡೆಯಲೆನೆ</p>
<p>ಕಿರಣಗಳು ಹೊತ್ತನು ಹೊತ್ತು ಮೇಲೆ ಮೇಲೇರಿಸಿವೆ-</p>
<p>ದಿವಿ-ಬುವಿ-ಆಗಸವನಾವರಿಸಿದನು ಚರಾಚರಾಗಳಾತ್ಮ!</p>
<p> 137. ಇದು ವೈದಿಕ ವಾಙ್ಮಯದ ಹಲವೆಡೆ ಬರುವ ಒಂದು ಸುಂದರ ಪ್ರತಿಮಾತ್ಮಕ ವರ್ಣನೆ. ಮಿತ್ರ, ವರುಣ, ಅಗ್ನಿ- ಇವೆಲ್ಲ ಅರ್ಥವೈಶಾಲ್ಯದಿಂದ ಕೂಡಿದ ಸಂಕೇತಗಳು, ಮಹರ್ಷಿ ಅರವಿಂದರ ಪ್ರಕಾರ ವೈದಿಕ ಪರಿಭಾಷೆಯ ಶಕ್ತಿರೂಪಗಳು.</p>
<p> ಹಾಗೆ ನೋಡಿದರೆ, ಸೂರ್ಯನೇ ನಮಗೆಲ್ಲ (ಪ್ರತಿಽ ಅಕ್ಷ= ಪ್ರತ್ಯಕ್ಷ) ಕಣ್ಣೆದುರಿನ ದೇವರು. ನಮಗಷ್ಟೇ ಅಲ್ಲ, ನಾವಿರುವ ಈ ಸೌರಮಂಡಲ ಜಗತ್ತಿನ ಎಲ್ಲ ಶಕ್ತಿಸಂಪುಟಕ್ಕೂ ಅವನೇ ಕೇಂದ್ರ, ಅವನೇ ಕಣ್ಣು!</p>
<p> <em>ಕಠೋಪನಿಷತ್</em>5:15,<em>ಶ್ವೇತಾ</em>6:14,<em>ಮುಂಡಕ</em>2:2:10;<em>ಮೈತ್ರಿ</em>6:24;<em>ಗೀತೆ</em>15:6,12;<em>ಏಕಂ ಸೂರ್ಯಃ ಸರ್ವ ಇದಂ ವಿಭಾತಿ॥</em>-<em>ಮಹಾಭಾರತ</em>3:134:8 ಇತ್ಯಾದಿ ಕಡೆಗಳೆಲ್ಲೆಲ್ಲ ಕವಿ ಹೇಳ ಹೊರಟಿರುವುದೇನೆಂದರೆ: ಭಗವಂತ ಪರಂಜ್ಯೋತಿ ಸ್ವರೂಪ; ಅವನಿಲ್ಲದೆ ಬೇರೆ ಬೆಳಕಿಲ್ಲ; ಎಲ್ಲ ಬಗೆಯ ಬೆಳಕೂ ಆ ಮಹಾಜ್ಯೋತಿಯ ಪ್ರಕ್ಷೇಪಣೆಗಳು ಅಷ್ಟೇ.</p>
<p> ವೈದಿಕ ಋಷಿ ಸೂರ್ಯನನ್ನು \'ಮಿತ್ರ\' ಎಂದು ಸಂಬೋಧಿಸಿ, ಸೂರ್ಯನನ್ನು ಜಗತ್ತಿನ ಆದರ್ಶಗೆಳೆಯನನ್ನಾಗಿ ಪರಿಗಣಿಸಿರುವುದು ಎಷ್ಟೊಂದು ಸೂಕ್ತವಾಗಿದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">138 :: ನಿನ್ನ ಸೇರುವ ಆಸೆ</h1>
<p class="verse">ಉದ್ ವಯಂ ತಮಸಸ್<br />
ಪರಿ ಪಶ್ರ್ಯನ್ತೋ ಜ್ಯೋತಿರ್ ಉತ್ತಮಮ್।<br />
ದೇವಂ ದೇವತ್ರಾ ಸೂರ್ಯಂ<br />
ಅಗನ್ಮ ಜ್ಯೋತಿರ್ ಉತ್ತಮಮ್॥<sup><a epub:type="noteref" href="999-aside.xhtml#id-">138</a></sup> </p>
<p class="quote-author">ತೈತ್ತಿರೀಯ ಸಂಹಿತಾ 4:1:7</p>
<p class="verse">ಕತ್ತಲಾಚೆಯ ಬೆಳಕ ಅತ್ತ ಎತ್ತರವನೇರಿದನ,</p>
<p>ಉತ್ತಮನ ಚಂಡಕಿರಣನ ಆ ಪರಂಜ್ಯೋತಿಸ್ವರೂಪನನ್ನ,</p>
<p>ನೋಡಿ, ಕಣ್ಣಲಿ ತುಂಬ ತುಂಬಿಕೊಂಡವನನ್ನ,</p>
<p>ಬೇಡುವೆವು- ಪೂರೈಸು ಕೊನೆಗೆ ನಿನ್ನ ಸೇರುವ ನಮ್ಮಾಸೆಯನ್ನ!</p>
<p> 138. ಅಂತಹ ಪರಂಜ್ಯೋತಿಸ್ವರೂಪನಾದ ಲೋಕಪಾಲನ, ಸ್ವಾಮಿದೇವನ ತಲೆಯೆತ್ತಿ ನೋಡಿ, ದರ್ಶನ ಪಡೆದು, \'ನೀನೇ ಕಣಾ ನಮ್ಮ ಬಾಳ್ವೆ, ನಿನ್ನ ಮರೆಯಲಮ್ಮೆವು\'- ಎನ್ನುತ್ತಾ, ಕೊನೆಗೆ ಅವನಲ್ಲೇ ಲೀನವಾಗೋಣ- ಎಂದು,<em>ತೈತ್ತಿರೀಯ ಸಂಹಿತಾ</em>4:1:7ಯ ಕವಿಯಂತೆ, ಭಕ್ತನು ಆಶಿಸುತ್ತಾನೆ.</p>
<p><sub> </sub><strong>ದೇವರು ಎಲ್ಲಿದ್ದಾನೆ?-ಈ ಜಿಜ್ಞಾಸೆಯನ್ನು ಮುಂದುವರೆಸುತ್ತ, ಶತಾತಪನ ಪಟ್ಟಿಗೆ<em>ನೃಸಿಂಹಪುರಾಣ</em>ಹೋಮ ಹವನಗಳನ್ನು ಸೇರಿಸುತ್ತದೆ.<em>(ಅಗ್ನೌ ಕ್ರಿಯವತಾಂ ದೇವೋ, ದಿವಿ ದೇವೋ ಮನೀಷಿಣಾಂ। ಪ್ರತಿಮಾ ಅಲ್ಪ- ಬುದ್ಧೀನಾಂ ಯೋಗಿನಾಂ ಹೃದಯೇ ಹರಿ:॥</em>ಪಾಠಾಂತರ:<em>ಸರ್ವತ್ರ ವಿದಿತಾತ್ಮನಾಮ್।</em>-<em>ನೃಸಿಂಹ ಪುರಾಣ</em>62:5)</p>
<p> ಗಿಡ ಮರ ಬಳ್ಳಿ ಹೂವುಗಳಲ್ಲಿ ಅವನನ್ನು ಅರಸುವ ಅಕ್ಕಂದಿರನ್ನು ಗುರುತಿಸುತ್ತ, ಜಪತಪಧ್ಯಾನ ನಿರತ ಸೂರಿಗಳಿಗೆ ಕಣ್ಣೆದುರಿಗೇ ಗೋಚರಿಸುವ ಸೂರ್ಯನಿಗಿಂತ ಬೇರೆ ದೇವರು ಬೇಕೆ?-ಎನ್ನುತ್ತದೆ<em>ಸೂಕ್ತಮುಕ್ತಾವಳಿ.</em>(<em>ಹವಿಷಾಗ್ನೌ ಜಲೇ ಪುಷ್ಪೈರ್ ಧ್ಯಾನೈರ್ ವಾ ಹೃದಯೇ ಹರಿಮ್। ಅರ್ಚನ್ತಿ ಸೂರಯೋ ನಿತ್ಯಂ, ಜಪೇನ ರವಿಮಂಡಲೇ॥</em>-<em>ಸ್ಮೃತಿಮುಕ್ತಾವಳೀ</em>,<em>ಆಹ್ನಿಕಪ್ರಕಾಶ</em>ಪುಟ 384)</p>
<p> ವೃದ್ಧಹಾರೀತ ತನ್ನ ಸ್ಮೃತಿ(6:128:9)ಯಲ್ಲಿ ಕೊಡುವ ದೇವರಿರುವ ಎಡೆಗಳ ಪಟ್ಟಿಗೆ (<em>ಹೃದಯ, ಪ್ರತಿಮೆ, ನೀರು, ಸೂರ್ಯ ಅಗ್ನಿ, ಮತ್ತು ಹೋಮಕುಂಡದಲ್ಲಿ ಎಳೆದ ಗೆರೆಗಳು)</em>,<em>ಭಾಗವತ</em>(11:27:9) ತಮ್ಮ ತಮ್ಮ<em>ಗುರ</em>ುಗಳನ್ನು ಸೇರಿಸುತ್ತದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">139 :: ಅವನೊಬ್ಬನೇ!<strong> </strong></h1>
<p class="verse">ಏಕೋ ಹಿ ರುದ್ರೊ, ನ ದ್ವಿತೀಯಾಯ ತಸ್ಥುರ್,<br />
ಯ ಇಮಾಂಲ್ ಲೋಕಾನ್ ಅಶೀತ ಈಶಾನೀಭಿಃ।<br />
ಪ್ರತ್ಯಂಗ್ ಜನಾಂಸ್ ತಿಷ್ಠತಿ ಸಂಚುಕೋಚ,<br />
ಅನ್ತಕಾಲೇ ಸಂಸೃಜ್ಯ ವಿಶ್ವಾ ಭುವನಾನಿ ಗೋಪಾ॥<sup><a epub:type="noteref" href="999-aside.xhtml#id-">139</a></sup> </strong><strong> </p>
<p class="quote-author">ಶ್ವೇತಾಶ್ವತರ ಉಪನಿಷತ್ 3:2</p>
<p class="verse">ಎರಡಲ್ಲ, ಬೇರಿಲ್ಲ, ಒಂದೇ ರುದ್ರ, ಅವ ಒಬ್ಬನೇ;</p>
<p>ಹುಟ್ಟು, ಇರುವು, ಅಳಿವು ಮೂರನೂ ನಿರ್ವಹಿಸುತ್ತಿರುವ,</p>
<p>ಮೊದಲು ಕೊನೆಗೂ ಜಗವ ತನ್ನಲೇ ಅಡಗಿಸಿಕೊಳುವ,</p>
<p>ಏಕೈಕ ಸರ್ವ ಶಕ್ತಿ \'ಅದು\', ರುದ್ರ ಅವನೊಬ್ಬನೇ!!</p>
<p> 139. ವಿಶ್ವತೋಮುಖ, ಸರ್ವಸಾಕ್ಷಿ, ಭುವನವನ್ನೆಲ್ಲ ಸದಾ ನೋಡುತ್ತಿರುವ ಕಣ್ಣು (ಜಗಚ್ಚಕ್ಷು), ಅಣುವಿಗಿಂತ ಸಣ್ಣದು (ಅಣೋರ್ ಅಣೀಯ), ದೊಡ್ಡದಕ್ಕಿಂತ ಹಿರಿದಾದದ್ದು (ಮಹತೋ ಮಹೀಯ), \'ಜೀವ ಜಡರೂಪ ಪ್ರಪಂಚವನು ಆವರಿಸಿ ಕೊಂಡುಂ ಒಳನೆರೆದುಂ\' ಇರುವ (<em>ಶ್ವೇತಾ. ಉಪ 3.3</em>) ಈ ರುದ್ರ \'ತಜ್ಜಲಾನ್\' (ತತ್[ಅದು] ಜ[ಹುಟ್ಟು] ಲ[ವಿಲೀನ] ಅನ್[ರಕ್ಷಣೆ]) ಅವನೇ! (ಸರ್ವಂ ಖಲ್ವಿದಂ ಬ್ರಹ್ಮ, ತಜ್ಜಲಾನ್ ಇತಿ ಶಾಂತ ಉಪಾಸೀತ॥-<em>ಛಾಂದೋಗ್ಯ ಉಪನಿಷತ್</em>3:14:1)</p>
<p> ರುದ್ರ! ಅಳಿಸುತ್ತಾನೆ, ಕಣ್ಣೀರು ಬರಿಸುತ್ತಾನೆ\'<em>(ರೋದಯತಿ, ರುದಿರ್ ಅಶ್ರು ವಿಮೋಚನೇ, ಇತಿ ರುದ್ರಃ)</em>ಎಂದು ಕೆಲವರೂ, ತಾನೇ ಅಳುತ್ತಾನೆ\'<em>(ರುದತಿ ಇತಿ ರುದ್ರಃ)</em>ಎಂದು ಇನ್ನು ಕೆಲವರೂ ಹೇಳುವುದುಂಟು. ರುದ್ರ ಆವಿರ್ಭವಿಸಿ ಅತ್ತಿದ್ದೇಕೆ, ಅಳುವುದೇಕೆ? ಸಂಸಾರಬಂಧನದ, ಈ ನಮ್ಮ ಬಿಟ್ಟೂ ಬಿಡಲಾರದ ಜಂಜಾಟವನ್ನು ಕಂಡು ಮನಕರಗಿ ಅವನಿಗೆ ಅಳು ಬಂದಿರಬೇಕು! ಅಳಿಸಿದ್ದೇಕೆ? ತಪ್ಪೆಂದು ಗೊತ್ತಾದ ಮೇಲೂ ಮಾಡುವವರು ಅದನ್ನು ಬಿಡದೆ, ಸರಿದಾರಿಗೂ ಹೋಗದೆ, ಹೋಗಲೊಲ್ಲ ದವರಿದ್ದಾರಲ್ಲ- ಅವರನ್ನು ಹೆದರಿಸಿ, ಬೆದರಿಸಿ, ಆವಶ್ಯಕತೆ ಬಿದ್ದರೆ ಶಿಕ್ಷಿಸಿ, ಹಿಂಸಿಸಿ ಅಳಿಸುತ್ತಾನೇನೋ! ಅಂತೂ, ಅಳಿಸುವ ಅಳುವ ಆಳುವ ದೇವರು, ನಮ್ಮ ರುದ್ರ!</p>
<p> <em>ಯಜುರ್ವೇದದ ಸಂಹಿತಾ</em>ಭಾಗದಲ್ಲಿರುವ<em>ಶತರುದ್ರೀಯ</em>ನಿಜಕ್ಕೂ ಶಾಂತ ರುದ್ರೀಯ ಎನಿಸಿಕೊಳ್ಳಲು ತಕ್ಕುದಾದ ಸ್ತುತಿಪದ್ಯಮಂಜರಿ. ರುದ್ರಶಿವನು ಶಾಂತನಾಗಿ ಕರುಣಾಪೂರ್ಣನಾಗಿ ಅನುಗ್ರಹಿಸಲಿ- ಎಂಬುದು ಅಲ್ಲಿನ ಉದ್ದೇಶ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">40 :: ಎದೆಯಾಳದಲಿ ಇವ ಕುಳಿತ!</h1>
<p> ಏಕೋ ದೇವಃ, ಸರ್ವ ಭೂತೇಷು ಗೂಢಃ;</p>
<p> ಸರ್ವವ್ಯಾಪೀ, ಸರ್ವಭೂತ-ಅನ್ತರಾತ್ಮಾ।</p>
<p> ಕರ್ಮಾಧ್ಯಕ್ಷಃ, ಸರ್ವ-ಭೂತ-ಅಧಿವಾಸಃ;</p>
<p> ಸಾಕ್ಷೀ ಚೇತಾ, ಕೇವಲೋ ನಿರ್ಗುಣಶ್ಚ॥<sup><a epub:type="noteref" href="999-aside.xhtml#id-">40</a></sup> </strong><strong> </p>
<p class="quote-author">ಶ್ವೇತಾಶ್ವತರ ಉಪನಿಷತ್ 6:11</p>
<p class="verse">ಆ ದೇವ ತಾನೊಬ್ಬನೇ; ಎಲ್ಲ ಚರಾಚರಗಳಲಡಗಿ, ಹುದುಗಿ,</p>
<p>ಎಲ್ಲೆಡೆಯು ಹರಡಿರುತ, ಎಲ್ಲರೆಲ್ಲರ ಎದೆಯ ಆಳದಲಿ ಕುಳಿತ.</p>
<p>ಸುತ್ತ ತಾ ನೋಡುವವ, ನಾವೆಸಗುವೆಲ್ಲದಕೆ ಕಣ್ಣಿಟ್ಟ ಅಧ್ಯಕ್ಷ,</p>
<p>ನಡೆ ನುಡಿ ಮನದ ತುಡಿತಕ್ಕೆ ಮಿಡಿತಕ್ಕೆ ಸಾಕ್ಷಿ ಹೀಗೊಬ್ಬನೇ,</p>
<p>ನಾಮ-ರೂಪದ ಎಲ್ಲೆಗಳ ಮೀರಿರುವಾತ ಅವನೊಬ್ಬನೇ!</p>
<p> 40. ದೇವರು ಒಬ್ಬನೇ. ಅವನು ಹೊರಗೆ ಕಾಣದೆ ಹೋದರೂ, ಎಲ್ಲ ಜೀವಿಗಳಲ್ಲೂ ಒಳಗೆ ಅಡಗಿ ಕುಳಿತಿದ್ದಾನೆ, ನಾವು ಮಾಡುವ, ಯೋಚಿಸುವ, ಯೋಜಿಸುವ ಎಲ್ಲಾ ಕರ್ಮಗಳಿಗೂ ಸಾಕ್ಷಿಯಾಗಿ ಹೃದಯದೊಳಗೆ ಆ ನಿರ್ಗುಣ ಇದ್ದಾನೆ- ಎಂಬುದು ದೇವರ ಬಗ್ಗೆ ಉಪನಿಷತ್ತಿನ (<em>ಶ್ವೇತಾಶ್ವತರ ಉಪ.</em>6.11) ವ್ಯಾಖ್ಯೆ.</p>
<p> <em>ಶಿವಧರ್ಮೋತ್ತರ ಪುರಾಣ</em>ದಲ್ಲಿ, \'ಪ್ರತಿಮೆಯಲಿ ಪರಶಿವನ ಹುಡುಕುವಿರೇ\'- ಎನ್ನುವರು, ಎದೆಯೊಳಗೆ ಕುಳಿತಿಹನ ಕಂಡವರು, ಬಲ್ಲವರು!<em>(ಶಿವಂ ಆತ್ಮನಿ ಪಶ್ಯನ್ತಿ, ಪ್ರತಿಮಾಸು ನ ಯೋಗಿನಃ॥)</em>-ಎಂದಿದ್ದಾರೆ. ಇದನ್ನೂ ನೋಡಿ:</p>
<p> ಕಾಷ್ಠದಲಿ ಕಲ್ಲಿನಲಿ ಮಣ್ಣಿನಲಿ ಭಗವಂತನಿಲ್ಲ;</p>
<p> ದೇವನಿರುವುದು ಭಾವದಲಿ; ಭಾವ ಹೇತು ಸರ್ವತ್ರ॥1॥</p>
<p> -ಸಿಪಿಕೆ,<em>ಬೆಳಕಿನ ಹನಿಗಳು</em>, 1976</p>
<p> (<em>ನ ದೇವೋ ವಿದ್ಯತೇ ಕಾಷ್ಠೇ, ನ ಪಾಶಾಣೇ ನ ಮೃಣ್ಮಯೇ। ಭಾವೇಷು ವಿದ್ಯತೇ ದೇವಸ್ ತಸ್ಮಾದ್ ಭಾವೋ ಹಿ ಕಾರಣಂ</em>-<em>ಸುರಭಾ</em>166:596)</p>
<p> ಎಲ್ಲಾ ಪ್ರಾಣಿಗಳ ಹೃದಯದಲ್ಲಿ ಕುಳಿತು ದೇವರು ತನ್ನ ಶಕ್ತಿಯಿಂದ ಅವರೆಲ್ಲರ ಚಟುವಟಿಕೆಗಳನ್ನ ಯಂತ್ರದೋಪಾದಿಯಲ್ಲಿ ನಿಯಂತ್ರಿಸುತ್ತಾನೆ.<em>(ಈಶ್ವರಃ ಸರ್ವಭೂತಾನಾಂ ಹೃದ್ ದೇಶೇ, ಅರ್ಜುನ, ತಿಷ್ಠತಿ। ಭ್ರಾವಯನ್ ಸರ್ವಭೂತಾನಿ ಯಂತ್ರಾರೂಢಾನಿ ಮಾಯಯಾ॥ -ಗೀತಾ 18:91)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">141 :: ದೇವನೊಬ್ಬನೆ, ಅವನ ನಾಮ ಹಲವು</h1>
<p class="verse">ಆಕಾಶಾತ್ ಪತಿತಂ ತೋಯಂ, ಯಥಾ ಗಚ್ಛತಿ ಸಾಗರಮ್।<br />
ಸರ್ವ-ದೇವ ನಮಸ್ಕಾರಃ ಕೇಶವಂ ಪ್ರತಿಗಚ್ಛತಿ॥<sup><a epub:type="noteref" href="999-aside.xhtml#id-">141</a></sup> <br />
 
<em>-ಅನಾಮಕ ಕವಿಯ ಜನಪ್ರಿಯ ಸ್ತೋತ್ರ</em></p>
<p>ಕೆಳ ಬಿದ್ದು ಬಾಂದಳದಿಂದ, ಹರಿದು ತೊರೆ ನದಿಯತ್ತ,</p>
<p>ಕೊನೆಗೊಮ್ಮೆ ಸೇರುವುದು ಸಾಗರವ ನೀರು;</p>
<p>ಈ ಪರಿಯೆ ನಮ್ಮೆಲ್ಲ ನಮನಗಳು ಸಾಗುವುವು-</p>
<p>\'ಅವನ\'ತ್ತ; ದೇವನೊಬ್ಬನೆ, ಕರೆಯೆ ನಾಮ ನೂರು!</p>
<p> 141. ನಿರ್ಗುಣೋಪಾಸನೆಯ ಹಂತಕ್ಕೆ ಮುಟ್ಟುವ ಮುನ್ನ ಮೊದಲ ಮೆಟ್ಟಲು ಗಳಲ್ಲಿದ್ದಾಗ, \'ದೇವರು\'ಗಳಿಗೆ ಕೈಮುಗಿದಾಗಲೆಲ್ಲ ಭಕ್ತನ ಒಳಮನ ಮಿಡಿಯುತ್ತಲೇ ಇರುತ್ತೆ: ಹೆಸರು ಯಾವುದಾದರೆ ಏನು, ನಾವು ಕರೆಯುತ್ತಿರುವುದು ಅವನೊಬ್ಬನನ್ನೇ! ಎಲ್ಲಾ ನೀರು ಕೊನೆಗೆ ಹೋಗಿ ಸಮುದ್ರವನ್ನೇ ಸೇರುವ ಹಾಗೆ.</p>
<p> ಎಲ್ಲಾ ನೀರು ಸಮುದ್ರ ಸೇರುವುದಿಲ್ಲ; ಬಹುಭಾಗ ಇಂಗಿ ನೆಲದೊಳಕ್ಕೆ ಹೋಗಿ ಬಿಡುತ್ತೆ- ಎನ್ನುವಿರೇನು? ಎಷ್ಟೋ ಬಾರಿ ನಮ್ಮ ನಮಸ್ಕಾರಗಳೂ ಹಾಗೇನೇ ಅಲ್ಲವೇ; ಎಲ್ಲವನ್ನೂ ಮನಸಾರೆ ಎಲ್ಲಿ ಮಾಡುತ್ತೇವೆ? ಇರಲಿ, ಒಳಗಿರುವ ಬೆಳಕನ್ನು ಗುರುತಿಸಿಕೊಂಡವರೇ ಧನ್ಯರು!</p>
<p> ಒಬ್ಬನಲ್ಲದೆ ಜಗಕೆ ಇಬ್ಬರುಂಟೇ ಮತ್ತೆ। ಒಬ್ಬ ಸರ್ವಜ್ಞ ಕರ್ತನೀ ಜಗಕೆಲ್ಲ। ಒಬ್ಬನೇ ದೈವ ಸರ್ವಜ್ಞ॥189॥</p>
<p> ದೇವರು ಒಬ್ಬನೇ,<em>ಅವರವರ ಭಾವಕ್ಕೆ ಅವರವರ ಅರಿವಿಗೆ ತಕ್ಕಂತೆ ಆ ಗುರು ಒಬ್ಬನೇ</em>- ಎಂಬುದನ್ನ ವೇದ ವಾಙ್ಮಯ ಸಾರಿ ಸಾರಿ ಹೇಳುತ್ತದೆ:</p>
<p> <em>ಅನೇಜದ್ ಏಕಂ ಮನಸೋ ಜವೀಯೋ॥</em>-ಈಶಾವಾಸ್ಯ ಉಪ 4;<em>ಏಕ ಏವ ಅಗ್ನಿರ್ ಬಹುಧಾ॥</em>-<em>ಋಗ್ವೇದ</em>8:58:2; ಏಕೋ ದಧಾರ ಭುವನಾನಿ ವಿಶ್ವಾ॥ -<em>ಋಗ್ವೇದ</em>10:154:4;<em>ಏಕ ಏವ ರುದ್ರೋ ನ॥</em>-<em>ಅಥರ್ವಶಿರ ಉಪ.</em>55;<em>ಏಕಸ್ ತಥಾ ಸರ್ವಭೂತ॥</em>-<em>ಕಠ ಉಪ.</em>2:2:10; ಏಕ ಸನ್ ಬಹುಧಾ ವಿಚಾರಃ॥ -<em>ತೈತ್ತಿರೀಯ ಆರಣ್ಯಕ</em>3. 11;<em>ಏಕಂ ಏವಂ ಅದ್ವಿತೀಯಂ॥</em>-<em>ಛಾಂದೋಗ್ಯ ಉಪ.</em>6:2;<em>ಏಕೋ ದೇವಃ ಸರ್ವ ಭೂತೇಷು ಗೂಢಃ</em>-<em>ಶ್ವೇತ ಉಪ</em>6:11</strong>;<strong><em>ಏಕಂ ಸತ್ ವಿಪ್ರಾಃ ಬಹುಧಾ ವದನ್ತಿ॥</em>-<em>ಋಗ್ವೇದ</em>1.164.46</strong><strong>ಇತ್ಯಾದಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">142 :: ಶಿವ ಶಿರವ ತೋಯಿಸುವೆ</h1>
<p class="verse">ಆಪಾತಾಲ-ನಭಃ-ಸ್ಥಲಾಂತ ಭುವನ ಬ್ರಹ್ಮಾಂಡಂ ಆವಿಃಸ್ಫುರತ್।<br />
ಜ್ಯೋತಿಃಸ್ಫಾಟಿಕ-ಲಿಂಗ-ಮೌಳಿವಿಲಸದ್ ಪೂರ್ಣೇನ್ದುವಾನ್ತಾಮೃತೈಃ।<br />
ಅಸ್ತೋಕಾಪ್ಲುತಂ ಏಕಂ ಈಶಾನಂ ಅನಿಶಂ<br />
ರುದ್ರಾನುವಾಕಾನ್ ಜಪನ್<br />
ಧ್ಯಾಯೇದ್ ಈಪ್ಸಿತ-ಸಿದ್ಧಯೇ ಅದ್ರುತಪದಂ<br />
ವಿಪ್ರೋ ಅಭಿಷಿಂಚೇತ್ ಶಿವಮ್॥<sup><a epub:type="noteref" href="999-aside.xhtml#id-">142</a></sup> </p>
<p class="quote-author">ಧ್ಯಾನಶ್ಲೋಕ, ರುದ್ರಾಧ್ಯಾಯ</p>
<p class="verse">ಪಾತಾಳದಿಂದೊಡೆದು ಆಗಸದ ತುದಿ ಮುಟ್ಟಿ, ಆವರಿಸಿ ಜಗದಗಲ,</p>
<p>ಬ್ರಹ್ಮಾಂಡವನೇ ಬೆಳಗುತಿಹ, ಶುದ್ಧತೇಜೋಮಯಸ್ಫಟಿಕ</p>
<p>ಲಿಂಗವನೆ ಹೃದಯದಾಳದಲೆನ್ನ ನೆನೆ ನೆನೆಯುತಿರುವೆ;</p>
<p>ತೋಯಿಸುವೆ ಪೂರ್ಣಚಂದ್ರನ, ಸುಧೆಯ ಬಿಂದುಗಳಿಂದ</p>
<p>ಎಡೆಬಿಡದೆ ನಾನಿಂತು ಈ ನೀರ ಧಾರೆಯನ್ನೆರೆವೆ-</p>
<p>ರುದ್ರಾನುವಾಕನು ಜಪಿಸಿ, ಬಿನ್ನವಿಸಿ ಹರಕೆಗಳ, ಶಿವನ ಶಿರದಿ!</p>
<p> 142. ಏಕೆ ರುದ್ರನಿಗೆ ನೀರಿನಿಂದಲೇ ಈ ಅಭಿಷೇಕ? ಎನ್ನುವುದಕ್ಕೆ, ಪರಶಿವನ ಮಹಾಮಜ್ಜನಕ್ಕೆ ಮೊದಲು ಒಂದು ಧ್ಯಾನಶ್ಲೋಕ-ದಿಂದ ವೈದಿಕರು ನ್ಯಾಸ ಮಾಡುತ್ತಾರಲ್ಲ, ಅದು ನಮಗೆ ಸಹಾಯ ಮಾಡುತ್ತದೆ (ನೋಡಿ:<em>ರುದ್ರಭಾಷ್ಯಪ್ರಕಾಶ,</em>ಪುಟ 1-2) ತನ್ನ ಸುತ್ತಮುತ್ತಣ ಚರ-ಅಚರ ಎಲ್ಲವನ್ನೂ ಒಂದೊಂದನ್ನೂ ಹೆಸರಿಸಿ, ನೀನಲ್ಲಿದ್ದೀಯ, ನೀನಿಲ್ಲಿದ್ದೀಯ, ನೀನೇ ಅದು, ಆ ನಿನಗೆ \'ನಮೋ, ನಮೋ\'ಎಂದು ಹೇಳುವ ರುದ್ರನ ಸ್ತುತಿಯ ಒಂದು ಭಾಗ</strong><strong>ನಮಕ\'ವೆನಿಸಿಕೊಂಡಿತು; ಒಂದೊಂದಾಗಿ ಎಲ್ಲವನ್ನೂ ಹೆಸರಿಸುತ್ತಾ, ಅದು, ಇದು, ಮತ್ತದು, ಆ ಅದು, ಈ ಇದು - ಹೀಗೆ ಇವೆಲ್ಲಾ ನಿನಗಾಗಿ ನಾನು ಮಾಡುವ ಯಜ್ಞಕ್ಕೆ ಮೀಸಲಾಗಿರಲಿ (<em>ಚ ಮೇ\' ಯಜ್ಞೇನ ಕಲ್ಪನ್ತಾಮ್</em>) ಎಂಬ ಪಲ್ಲವಿಯು ಇನ್ನೊಂದು ಭಾಗಕ್ಕೆ<em>\'ಚಮಕ\'\'</em>ವೆಂಬ ಹೆಸರನ್ನು ಕೊಟ್ಟಿತು. ಒಟ್ಟಾರೆ,<em>\'ಶತರುದ್ರೀಯ\'</em>ಚಿಂತಿಸಿದಷ್ಟೂ ಆಳವನ್ನು ಹೆಚ್ಚಿಸುವ ಮಹಾಸಾಗರದ ಒಂದು ಮಡುವಾಗಿ ನಿಗೂಢತೆಯಲ್ಲೇ ನಮ್ಮನ್ನು ಮುಳುಗೇಳಿ ಸುತ್ತದೆ, ಸೆಳೆದೊಯ್ಯುತ್ತದೆ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">143 :: ನೀವವನ ನೋಡಿಲ್ಲ?</h1>
<p class="verse">ಅಸೌ ಯಸ್ ತಾಮ್ರೋ ಅರುಣ ಉತ ಬಭ್ರುಸ್ ಸುಮಂಗಲಃ। .. ..<br />
ಅಸೌ ಯೋ ಅವಸರ್ಪತಿ ನೀಲಗ್ರೀವೋ ವಿಲೋಹಿತಃ।<br />
ಉತ ಏನಂ ಗೋಪಾ ಅದೃಶನ್ನ್ ಅದೃಶನ್ ಉದಹಾರ್ಯಃ।<br />
ಉತೈನಂ ವಿಶ್ವಾ ಭೂತಾನಿ ಸ ದ್ರಷ್ಟೊ ಮೃಡಯಾತಿ ನಃ॥<sup><a epub:type="noteref" href="999-aside.xhtml#id-">143</a></sup> </p>
<p class="quote-author">ಶತರುದ್ರೀಯ 7-8</p>
<p class="verse">ನೋಡಿಲ್ಲ? ಯಾರವರು?</p>
<p>ತಲೆಯೆತ್ತಿ ನೋಡಿ ನಿನಗೆ, ಕೈಮುಗಿಯದವರಾರು?</p>
<p>ಹೊಳೆಯಿಂದ ನೀರ ಹೊತ್ತಾರೆ ಹೊತ್ತು ತರುವ ತೆತ್ತಿಗರೆ,</p>
<p>ಮತ್ತೆ ಹೆಂಗಸರೆ, ತುರುಗಾಹಿ ಹುಡುಗರೆ,</p>
<p>ಹೊಲಗದ್ದೆತೋಟದಲಿ ಕೆಲಸ ಮಾಡುವ ಜನರೆ,</p>
<p>ಹುಟ್ಟುತಲೆ ತಾಮ್ರದ ಕೆಂಪು,</p>
<p>ಥಟ್ಟನೆ ಬಂಗಾರ ಬಣ್ಣಕೆ ತಿರುಗಿದವನೂ ನೀನೆ,</p>
<p>ಕೊನೆಗೆ ನಸುಗೆಂಪಿನ ಕೆನೆ,</p>
<p>ಏನು ಸೋಜಿಗ ನಿನದು ಶುಭಕರನೆ, ಶಿವನೇ!?</p>
<p> 143. ಈ ನಮ್ಮ ಋಷಿಕವಿ ಬಾನಲ್ಲಿ ಬೆಳಗುವ ಸೂರ್ಯನೇ ಪ್ರತ್ಯಕ್ಷ ದೇವರು ಎಂಬ ಮಾತನ್ನು<em>ಶತರುದ್ರೀಯ</em>ದ ಮೊದಲ ಮಂತ್ರಗಳಲ್ಲೇ ಕಾವ್ಯಮಯವಾಗಿ ಹೇಳಿಬಿಡುತ್ತಾನೆ:</p>
<p> ನೀನು (ಉದಯಿಸಿದಾಗ) ತಾಮ್ರದಂತೆ ಕೆಂಪಗೂ, (ಆಮೇಲೆ) ಹಳದಿಯ ಹೊಂಬಣ್ಣದವನೂ ಆಗಿ, ಕೊನೆಗೆ (ಮುಳುಗುವಾಗ) ನಸುಗೆಂಪು ವರ್ಣದವನೂ ಆಗಿ ತೋರುವ ಮಂಗಲಕರನು"-ಎಂದಾಗ ಅವನು ಬೊಟ್ಟು ಮಾಡಿ ತೋರಿಸುವುದು ಯಾರನ್ನು? ಆ ಸೂರ್ಯನನ್ನೇ.</p>
<p> ಆವಾಗ ಹೇಳುತ್ತಾನೆ: ಸ್ವಾಮಿ ದೇವನೇ, ಲೋಕಪಾಲನೇ, ನೀನು ಸರ್ವ ಗೋಚರ! ಯಾರುತಾನೇ ನಿನ್ನನ್ನು ನೋಡಿಲ್ಲ? ದನ ಕಾಯುವ ಗೊಲ್ಲರೂ ನೋಡಿದ್ದಾರೆ; ಮುಂಜಾನೆ ಎದ್ದು, ಹೊಳೆಗೆ ಹೋಗಿ ಕೊಡಗಳಲ್ಲಿ ನೀರನ್ನುಹೊತ್ತು ತರುವ ಹಳ್ಳಿಯ ಹೆಂಗಸರೂ ಬಾನಲ್ಲಿ ಉದಯಿಸುತ್ತಿರುವ ನಿನ್ನನ್ನು ನೋಡಿ ದ್ದಾರಲ್ಲ!"(<em>\'ನೋಡಿಲ್ಲ\'</em>- ಎಂದರೆ ಅವರು ಕಣ್ಣಿದ್ದೂ, ಕುರುಡರಾಗಿರಬೇಕು!)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">144 :: ಅಲ್ಲೆಲ್ಲ ನಾನಿರುವೆ!</h1>
<p class="verse">ಯದ್ ಯದ್ ವಿಭೂತಿಮತ್ ಸತ್ತ್ವಂ<br />
ಶ್ರೀಮದ್ ಊರ್ಜಿತಂ ಏವ ವಾ।<br />
ತತ್ ತದ ಏವ ಅವಗಚ್ಛ ತ್ವಂ<br />
ಮಮ ತೇಜೋ ಅಂಶ ಸಂಭವಮ್॥<sup><a epub:type="noteref" href="999-aside.xhtml#id-">144</a></sup> </p>
<p class="quote-author">ಭಗವದ್ಗೀತೆ 10:41</p>
<p class="verse">ಅಸಮಾನ್ಯ ಪ್ರಭೆ, ಶಕ್ತಿ ಎಲ್ಲೆಲ್ಲಿ ತೋರುವುದೋ,</p>
<p>ಎಲ್ಲಿ ಸುಡುಗತ್ತಲನು ತೂರಿ ಬರುವುದೋ ಬೆಳಕು,</p>
<p>ಸುಖ ದುಃಖ ನೊರೆ-ಅಲೆಯ ಈ ಕಡಲ ಒಡಲಿನಲಿ</p>
<p>ಬಿಡುಗಡೆಯ ಆ ಕಡೆಗೆ ನಡೆಯೆ ಸೇತುವೆಯೊಂದ</p>
<p>ಹೂಡಿ, ಬೆಂಗಾಡಿನ ನಡುವೆ ಹೆದ್ದಾರಿ ತೋಡುವನೋ,</p>
<p>ಅಡ್ಡ ಕಳೆ ಕೊಳೆ ಮುಳಿವನ್ನ ಕುಟ್ಟಿ ಹುಡಿ ಹುಡಿ ಮಾಡಿ</p>
<p>ಹತ್ತಲೆತ್ತರ ಬೆಟ್ಟ ಮೆಟ್ಟಲನು ಕಟ್ಟುವನೋ,</p>
<p>ಬೀಸುವುದೋ ಎಲ್ಲಿ ಶಾಂತಿಯ ಕಂಪು, ನೆಮ್ಮದಿಯ ತಂಪು -</p>
<p>ಅಲ್ಲೆಲ್ಲ ದೈವಾಂಶ ತೇಜದ ಬೀಜ ಮೊಳೆವುದ ಕಾಣ!</p>
<p> 144. ಶ್ರೇಷ್ಠ ವಸ್ತು, ವ್ಯಕ್ತಿಗಳಲ್ಲಿ ದೈವಾಂಶವನ್ನು ಕಾಣುವುದು ಭಾರತೀಯ ಸಹಜ ಮನೋಭಾವ. ಉತ್ತಮಿಕೆಯನ್ನು ಗೌರವಿಸುವುದು ಸಭ್ಯತೆಯ ಲಕ್ಷಣ. ಜೊತೆಗೆ, ಆ ಸಜ್ಜನಿಕೆಯನ್ನು ಉಳಿಸಲು ಬೆಳೆಸಲು ಆಗಾಗ್ಗೆ<em>ಅವನೇ</em>ಇಳಿದು ಬರುತ್ತಾನೆ.</p>
<p> ಧರ್ಮದಿಳಿಜಾರು ತೋರಿ ಎಂದೆಂದು ಕೈಮೀರುವುದೋ,</p>
<p> ತಲೆಯೆತ್ತಿ ಮೇಲೆದ್ದು ತಪ್ಪುನಡೆ ಮೆರೆದಾಡುವುದೋ,</p>
<p> ಅಂದಂದು ಬರುವೆ</strong><strong>ಸಜ್ಜನಿಕೆ ಸಲಹಲು ಮತ್ತೆ ನಾ ಹುಟ್ಟಿ</strong>,</p>
<p> ಒಳಿತನುಳಿಸಲು</strong><strong>ತುಳಿದಾಡೆ ಕೆಟ್ಟದರ ತಲೆಯ ಮೆಟ್ಟಿ!</p>
<p><em><strong>(ಯದಾ ಯದಾ ಹಿ ಧರ್ಮಸ್ಯ ಗ್ಲಾನಿರ್ ಭವತಿ, ಭಾರತ।</strong><strong>ಅಭ್ಯುತ್ಥಾನಂ ಅಧರ್ಮಸ್ಯ, ತದಾ ಆತ್ಮಾನಂ ಸೃಜಾಮಿ ಅಹಮ್॥ ಪರಿತ್ರಾಣಾಯ ಸಾಧೂನಾಂ, ವಿನಾಶಾಯ ಚ ದುಷ್ಕೃತಾಂ, ಧರ್ಮ-ಸಂಸ್ಥಾಪನಾರ್ಥಾಯ, ಸಂಭವಾಮಿ ಯುಗೇ ಯುಗೇ॥</strong>-<strong>ಗೀತಾ 4:7-8)</strong></em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">145 :: ನೆಲೆ ನಿಲ್ಲು ಸ್ಥಿರವಾಗಿ<strong></h1>
<p>ವಾಂಛಿತದಾಯಿನಿ,<em>ಚಂಚಲಾ ತ್ವಂ-</em>ಇತಿ</p>
<p>ಕಿಂಚಿದ್ ಅಸ್ತಿ ಭಯಂ ಅಜ್ಞ-ಜನಾನಾಮ್।</p>
<p>ತ್ವಂ ಚ ಮದೀಯೇ ಗೃಹೇ ಸತತಂ</p>
<p>ನಿಶ್ಚಂಚಲಾ ಭವ ಪ್ರಸನ್ನಮುಖೀ॥</p>
</strong>
<p> -ತ್ವಾಂ ವನ್ದೇ ಮಾತರಮ್ ॥<sup><a epub:type="noteref" href="999-aside.xhtml#id-">145</a></sup> </p>
<p class="quote-author">ಶ್ರೀ ಪ್ರಸನ್ನ ತೀರ್ಥರ ಲಕ್ಷ್ಮೀಸ್ತುತಿ</p>
<p class="verse">ಕೇಳಿದ್ದ ಕೊಡುವವಳೆ, ಚಂಚಲಳು ನೀನೆಂದು</p>
<p>ಕೊಂಚ ಭಯ ಪಡುವವರು ತಿಳಿಯದವರು;</p>
<p>ಇರಲಿ, ನೀ ಬಂದೆನ್ನ ಹೃದಯದಲಿ ಮನೆ ಮಾಡು,</p>
<p>ನಿಶ್ಚಂಚಲೆಯೆ ಆಗಿ ನೆಲಸು, ಸತತ ಹರಸು!</p>
<p> 145. ಲಕ್ಷ್ಮಿ ಚಂಚಲಳು ಎಂಬ ಮಾತು ಹೊಸದೇನಲ್ಲ. ಈಗ ಇದ್ದು, ಇನ್ನು ಕೆಲವೇ ಕ್ಷಣಗಳಲ್ಲಿ ಇಲ್ಲವಾಗುವ ನೀರ ಅಲೆಯಂತೆ<em>(ಲಕ್ಷ್ಮೀಸ್ ತೋಯ-ತರಂಗ-ಭಂಗ ಚಪಲಾ)</em>ಅಸ್ಥಿರ ಸ್ವಭಾವದವಳು ಎಂಬ ಎಚ್ಚರಿಕೆ ಎಲ್ಲರೂ ಕೊಡುತ್ತಾರೆ. ತಾಯಿ, ಈ ಮಾತನ್ನು ಸುಳ್ಳಾಗಿಸು, ಎಂದು ಚಮತ್ಕಾರವಾಗಿ ಹೇಳುತ್ತದೆ, ಶ್ರೀ ಪ್ರಸನ್ನ ತೀರ್ಥರ ಈ ಲಕ್ಷ್ಮೀಸ್ತುತಿ. ರನ್ನನೂ ಲಕ್ಷ್ಮಿಯನ್ನು ಮೂದಲಿಸುತ್ತಾನೆ:</p>
<p> ನೀರ ಮೇಲಣ ಗುಳ್ಳೆ, ಅತಿ ಚಂಚಲದ ಮಿಂಚಿನ ಕಾಂತಿ,</p>
<p> ಈಗಿದ್ದು ಈಗಿಲ್ಲವಾಗುವ ಅಚಿರ ಕ್ಷಣ-ಭಂಗುರತೆಯನ್ನ</p>
<p> ನಿನಗೆ ಕಲಿಸಿದುವೇನು? ಇಲ್ಲ, ಅವು ನಿನ್ನ ನೋಡಿ ಕಲಿತವೋ?</p>
<p> ಯಾರು ಬಲ್ಲರು? ನಿನ್ನನೂ ಅವರನೂ ಮೆಚ್ಚುವರೇ ಬಲ್ಲರೋ!</p>
<p> (<em>ಜಳಬುದ್ಬುದಂಗಳ್ ಅತಿ ಸಂ। ಚಳವಿದ್ಯುದ್ವಿಲಸಿತಂಗಳಚಿರತೆಯಂ ಮುಂ। ತಿಳಿಪಿದುವೊ ನಿನಗೆ ನಿನ್ನಿಂ। ತಿಳಿದುವೊ ಮೇಣಿವರೊಳ¾ôಪುಗುಂ ಕೂರ್ಪವರೊಳ್ ॥12॥- ಗದಾಯುದ್ಧ,</em>ಆಶ್ವಾಸ 9); ಬಾಣಭಟ್ಟನ ಸಂಸ್ಕೃತ<em>ಕಾದಂಬರಿ\'</em>ಯನ್ನು ಕನ್ನಡಿಸಿದ ನಾಗವರ್ಮ ಸಹ ಲಕ್ಷ್ಮಿಯನ್ನು<em>\'ಸ್ಥಿರೆಯಲ್ಲದವಳ್ ಅನತಿ ನಿಷ್ಠುರೆ\'</em>\' ಎಂದು ವಿಡಂಬನೆ ಮಾಡುತ್ತಾನೆ:<em>ಎಂತೆಂತು ತೊಳಗಿ ಬೆಳಗುವಳ್ ಅಂತಂತ್ ಅತಿ ಮಲಿನ ಕಜ್ಜಳೋಪಮ ಕರ್ಮ ಭ್ರಾಂತಿಯ ಮಾಳ್ಪಳ್, ಲಕ್ಷ್ಮೀ ಕಾಂತೆ ಕರಂ ಚಪಳೆ, ಸೊಡರ ಕುಡಿಯಂ ಪೋಲ್ವಳ್॥</em>- ಎಂದು ದೀಪಶಿಖೆಗೆ ಹೋಲಿಸುತ್ತಾನೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">146 :: ಎಲ್ಲಿರುವೆ ನೀ ಲಕ್ಷ್ಮಿ?</h1>
<p class="verse">ಯಾ ಶ್ರೀಃ ಸ್ವಯಂ ಸುಕೃತೀನಾಂ ಭವನೇಷು,<br />
ಅಲಕ್ಷ್ಮೀಃ ಪಾಪಾತ್ಮನಾಂ, ಕೃತಧಿಯಾ ಹೃದಯೇಷು ಬುದ್ಧಿಃ।<br />
ಶ್ರದ್ಧಾ ಸತಾಂ, ಕುಲಜನ-ಪ್ರಭವಸ್ಯ ಲಜ್ಜಾ,<br />
ತಾಂ ತ್ವಾಂ ನತಾಃ ಸ್ಮ, ಪರಿಪಾಲಯ, ದೇವಿ, ವಿಶ್ವಮ್ ॥<sup><a epub:type="noteref" href="999-aside.xhtml#id-">146</a></sup> </p>
<p class="quote-author">ಮಾರ್ಕಂಡೇಯ ಪುರಾಣ, ದೇವೀ ಮಾಹಾತ್ಮ್ಯ 4:5</p>
<p class="verse">ಪುಣ್ಯಕಾರ್ಯಗಳ ಎಸಗುವರ ನೆಲೆಯಲ್ಲಿ ಸಿರಿ, ಸಂಪತ್ತು;</p>
<p>ಪಾಪಿಗಳ ಸೆರೆಯಲ್ಲಿ ದಾರಿದ್ರ್ಯದಾಪತ್ತು, ದೈನ್ಯ ವಿಪತ್ತು;</p>
<p>ಸುಮನಸರ ಹೃದಯದಲಿ ಬೆಳಗುವ ಬುದ್ಧಿಯ ಮಹತ್ತು;</p>
<p>ಸಜ್ಜನರ ಶ್ರದ್ಧೆಯ ಸೊತ್ತು,</p>
<p>ಕುಲೀನ ನಾರಿಯ ಸಹಜ ಲಜ್ಜೆಯ ಒತ್ತು-</p>
<p>ಹೀಗೆ ಬಗೆ ಬಗೆ ರೂಪದಲಿರುವೆ;</p>
<p>ಲಕ್ಷ್ಮಿ, ಜಗವ ಕಾಪಾಡು, ಹೊತ್ತು!</p>
<p> 146. ಇದೊಂದು ಸುಂದರ ಭಾವಗೀತೆ. ಸುಮನಸ ವಂದಿತ ಪದ ಯುಗಳೆ, ಮನಸಿಜ ಜನಕನ ಕೋಮಲತಮ ಹೃತ್ಕಮಲದೊಳು ನೆಲಸಿದ ಈ ಶುಭಗೆ\'\'ಲಕ್ಷ್ಮಿ\' ಬೇರೆ ಬೇರೆಯವರಿಗೆ ಬೇರೆ ಬೇರೆ ರೂಪದಲ್ಲಿ ಇದ್ದು ಹೇಗೆ ಕಾಣಿಸಿಕೊಂಡಾಳು- ಎಂಬ ಭಾವವನ್ನು ಇಲ್ಲಿ ನೋಡುತ್ತೇವೆ.</p>
<p> ದೇವರನ್ನು<em>ಬೆಳಕು</em>ಎಂದು ವಿಶ್ವದ ಎಲ್ಲ ನಾಗರಿಕ ಜನಾಂಗದಲ್ಲಿಯೂ ಕೊಂಡಾಡುವುದನ್ನ ನಾವು ಕಂಡಿದ್ದೇವೆ. ಇನ್ನೊಂದು ಹೆಜ್ಜೆ ಮುಂದೆ ಹೋಗಿ<em>ಕತ್ತಲೂ</em> <em>ಸಹ ನೀನೇ</em>ಎಂದು ಆ ಶಕ್ತಿಯನ್ನು ಗೌರವಿಸುವ ವಿಶಿಷ್ಟ ಚಿಂತನೆ ನಮಗೆ ವೈದಿಕ ವಾಙ್ಮಯದಲ್ಲಿ ಮಾತ್ರ ಸಿಗುತ್ತದೆ; ಬೇರೆಲ್ಲೂ ಇಲ್ಲ.</p>
<p> ಲಕ್ಷ್ಮಿಯನ್ನು<em>ವಿಕೃತಿ</em>ಎಂದು,<em>ವಿಭಾವರಿ</em>(ಕಾರ್ಗತ್ತಲ ರಾತ್ರಿ) ಎಂದು,<em>ಶಿವೇತರ ಶಕ್ತಿ</em>ಅದೆಂದೂ ಋಷಿ ಗುರುತಿಸುತ್ತಾನೆ. ಬೇರೆ ಧರ್ಮಗಳಲ್ಲಿ ದುಷ್ಟ ಶಕ್ತಿಗಳನ್ನು ಭಗವಂತನ<em>ಪ್ರತಿಶಕ್ತಿ</em>ಯಾಗಿ ಪರಿಗಣಿಸುವುದುಂಟು; ನಮ್ಮಲ್ಲಿ ಹಾಗಲ್ಲ. ಕೆಟ್ಟ ಮನಸಿನವರಲ್ಲಿ ದುಷ್ಟ ಶಕ್ತಿಯಾಗಿ ಮನೆಮಾಡಿಕೊಂಡಿರುವವನು ಬೇರೆ ಯಾರೂ ಅಲ್ಲ; ಆ ಸರ್ವಶಕ್ತ ಪರಮಾತ್ಮನೇ.<em>ಪಾಪಿಗಳಲ್ಲಿ ನೀನು ಅಲಕ್ಷ್ಮಿಯ ರೂಪದಲ್ಲಿ ಇರುವೆ</em>- ಎಂದಾಗ ಮೇಲೆ ಹೇಳಿದ ಅಭಿಪ್ರಾಯಕ್ಕೆ ಸಮರ್ಥನೆ ದೊರಕುತ್ತದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">147 :: ಒಲಿವೆ ಯಾರಿಗೆ ನೀನು, ಹೇಳು, ಸಿರಿಯೆ?</h1>
<p class="verse">ಕಾನಿ ಇಹ ಭೂತಾನಿ ಉಪಸೇವಸೇ ತ್ವಂ?<br />
ಸಂ-ತಿಷ್ಠಸೇ ಕಾನ್ ಇವ, ಸೇವಸೇ ತ್ವಂ?<br />
ಕಾನಿ ತ್ರಿಲೋಕೇಶ್ವರ-ಭೂತಕಾನ್ತೇ,<br />
ತತ್ತ್ವೇನ ಮೇ ಬ್ರೂಹಿ, ಮಹರ್ಷಿ-ಕನ್ಯೇ॥<sup><a epub:type="noteref" href="999-aside.xhtml#id-">147</a></sup>  </p>
<p class="quote-author">ಮಹಾಭಾರತ, ಅನುಶಾಸನ ಪರ್ವ 11:4</p>
<p class="verse">ಯಾರು ಯಾರಿಗೆ ಒಲಿದು ನೀ ನಲಿವೆ, ಸಿರಿಯೆ?</p>
<p>ಯಾರು ಯಾರಲ್ಲಿರುವೆ ? ನಿಲ್ಲುವೆಯೆ ನೆಲಸಿ?</p>
<p>ಜೀವ-ಜಡ-ಜಗ-ರಕ್ಷಣೆಯ ಪೂರಕದ ಓ ತತ್ತ್ವವೇ,</p>
<p>ಲಕ್ಷ್ಮಿಯೆ, ನಿನ್ನ ಮನದಿಂಗಿತವ ತಿಳಿಯ ಹೇಳೆ!</p>
<p> 147.<em>ವ್ಯಾಸ ಭಾರತ</em>ದಲ್ಲಿ (<em>ಮಹಾಭಾರತ</em>, ಅನುಶಾಸನ ಪರ್ವ 11:4) ಈ ಪ್ರಶ್ನೆ- ಲಕ್ಷ್ಮೀ. ನೀನು ಎಲ್ಲಿದ್ದೀಯೆ?- ಎಂಬುದು ಮರುಕಳಿಸುತ್ತದೆ. ಲಕ್ಷ್ಮಿಯನ್ನೇ ನೇರವಾಗಿ ಕೇಳುವ ಪ್ರಸಂಗ ಅದು. ಕೇಳಿದವರು ಬೇರೆ ಯಾರೂ ಅಲ್ಲ, ಅವಳ ಪ್ರತಿಬಿಂಬವಾದ ರುಕ್ಮಿಣಿಯೇ.</p>
<p> ಇಲ್ಲದಿದ್ದಾಗ, ಅವಳು ಬಳಿಯಲ್ಲಿಲ್ಲ- ಎಂಬುದೊಂದೇ ಗಾಢ ಚಿಂತೆ; ಆದರೆ ಅವಳು ಜೊತೆಗಿದ್ದಾಗ ಆಡಿಸುವ ಆಟ ಬಲು ಮೋಜಿನದು. ಹಣ, ಹೆಂಡ ಮತ್ತು ಹೆಣ್ಣು ಯಾರನ್ನೇ ಆಗಲಿ ಹುಚ್ಚರನ್ನಾಗಿಸದೆ ಬಿಟ್ಟಿಲ್ಲ. ಅದಕ್ಕೇ ಹೇಳುತ್ತಾರೆ:</p>
<p> ಜಾರಿಕೆಗೆ, ಕಲಕಿ ಮನ, ರಕ್ತದೊತ್ತಡ ಏರಿಕೆಗೆ, ನರಗೆ</p>
<p> ಇವೆ ಮೂರು ಬಗೆ ಕಳ್ಳುಗಳು: ಹಣ ಹೆಂಡ ಪ್ರಮದೆ;</p>
<p> ಅತಿ ಗಳಿಕೆ, ಕುಡಿತ ಚಟ ಬೇಕು ಬೀಳಿಸಲು ಖೆಡ್ಡಕ್ಕೆ,</p>
<p> ಕುಡಿನೋಟವೊಂದೇ ಸಾಕು ಹಣ್ಣು ಗಜನಿಂಬೆಗೆ.</p>
<p> (<em>ಪ್ರಮದಾ ಮದಿರಾ ಲಕ್ಷ್ಮೀರ್ ವಿಜ್ಞೇಯಾ ತ್ರಿವಿಧಾ ಸುರಾ। ದೃಷ್ಟ್ವಾ ಉನ್ಮಾದಯತಿ ಏಕಾ, ಪೀತಾ ಚ ಅನ್ಯಾ ಅತಿ ಸಂಚಯಾತ್॥</em>-<em>ಸುರಭಾ</em>60:325)</p>
<strong>[ಇನ್ನೊಂದು ಅನುವಾದ, ಹೋಲಿಕೆಗಾಗಿ:
<p>ಪ್ರಮದೆ, ಮದಿರೆ, ಲಕ್ಷ್ಮಿಯೆಂದು ಕಳ್ಳು ಮೂರು ಬಗೆಯವು;</p>
<p>ನೋಟ, ಪಾನ ಗಳಿಕೆಯಿಂದ ಇವು ಹುಚ್ಚನು ತರುವುವು.</p>
<p>-ಸಿಪಿಕೆ,<em>ಬೆಳಕಿನ ಹನಿಗಳು</em>177]</p>
<HR/>
<HR/></strong><sub> </sub><BR/>148<BR/>ದೇವರು<BR/><em>ಮುಕ್ತಕ ಕನ್ನಡ</em><BR/>ದೇವರು<BR/><em>ಮುಕ್ತಕ ಕನ್ನಡ</em><BR/>149
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">148 :: ಇದ್ದರೂ ನಲಿವುದು ಎಲ್ಲಿ?</h1>
<p class="verse">ದಕ್ಷಾಣಾಂ ಸಾಹಸೀನಾಂ ಚ ಸ್ವ-ವಿಶ್ವಾಸ-ಮಹಾತ್ಮನಾಂ<br />
ಕ್ರೋಧ-ಮೋಹ-ಮಾತ್ಸರ್ಯಾನಾಂ ವರ್ಜಿತಾನಾಂ ಚ ಶತ್ರುತಾಂ।<br />
ಕಾರ್ಯೇಷು ಕೌಶಲಂ ಯತ್ರ ಲಾವಣ್ಯ ಸಮುಪಸ್ಥಿತಂ<br />
ಲಕ್ಷ್ಮೀರ್ ವಸತಿ ಸಂತುಷ್ಟಾ ಹೃದಯೇ ಅನಿಶಂ ಧ್ರುವಮ್॥<sup>148 
</sup></p>
<p class="quote-author">ಹರಿಹರೇಶ್ವರ</p>
<p class="verse">ಆತ್ಮವಿಶ್ವಾಸಿಗಳಲ್ಲಿ, ದಕ್ಷರಲ್ಲಿ, ಸಾಹಸಿಗಳಲಿ,</p>
<p>ಕಾರ್ಯಕುಶಲರಲಿ, ಜಿತೇಂದ್ರಿಯರಲಿ, ಕೃತಜ್ಞರಲಿ,</p>
<p>ಕ್ರೋಧ-ರಹಿತರಲಿ, ಮೋಹ-ಮರೆತವರಲ್ಲಿ,</p>
<p>ಮದವ ತುಳಿದವರಲ್ಲಿ, ಸೌಂದರ್ಯ ನೆಲೆವೀಡಾದಲ್ಲಿ,</p>
<p>ಶುಚಿ ಇದ್ದ ಕಡೆಯಲ್ಲಿ, ಗುಣದ ಖಣಿಯಾದವರಲ್ಲಿ</p>
<p>-ಲಕ್ಷ್ಮಿ ಇರಲು ಸಂತೋಷಿಸುವಳು.<strong></p>
<p> 148. ಲಕ್ಷ್ಮಿ ಎಲ್ಲಿ ಎಲ್ಲಿ ನೆಲಸಿ ಇದ್ದಾಳು? ಪುರಾಣಗಳಲ್ಲಿ ಹಲವೆಡೆ ಇಂದ್ರ, ಬೃಹಸ್ಪತಿ, ಪ್ರಹ್ಲಾದ ಮುಂತಾದವರು ಕೇಳಿದ ಪ್ರಶ್ನೆಯೇ ಇದು. ಸಿಗುವ ಸಾಮಾನ್ಯ ಉತ್ತರ: \'\'ಪುಣ್ಯ, ಧರ್ಮ ಮತ್ತು ಸತ್ಯ ಇದ್ದ ಕಡೆ ಲಕ್ಷ್ಮಿ ಸದಾ ಇರುತ್ತಾಳೆ\'\'- ಎಂದು.</p>
<p> ತಾನು ಎಲ್ಲಿ ಇರುತ್ತಾಳೆ, ಇರಬಹುದು, ಇರ ಬಯಸಳು -ಎಂಬುದನ್ನ ಲಕ್ಷ್ಮಿ ಪಟ್ಟಿಮಾಡಿ ಹೇಳುತ್ತಾಳೆ. ಸಾರಾಂಶಿಸಿ ಹೇಳುವುದಾದರೆ, ಹೀಗೆ ಹೇಳಬಹುದೇನೋ! ಇದಕ್ಕೆ ವ್ಯತಿರಿಕ್ತ ಗುಣ (ದೋಷ?) ವುಳ್ಳವರನ್ನ ಅವಳು ಬೇಗ ತೊರೆದು ಹೋಗಿ ಬಿಡುತ್ತಾಳಂತೆ! ಲಕ್ಷ್ಮಿಯನ್ನು ವಿಡಂಬಿಸಿ ಜರಿಯುವಾಗ,<em>ಸಾಹಸಭೀಮವಿಜಯ</em>ದ ಕವಿ ರನ್ನ ಮಾಡಿದಂತೆ, ಹೀಗೆ ಮೂದಲಿಸುವುದೂ ಉಂಟು:</p>
<strong>ನಿನಗೇನು ಗೊತ್ತೆ ನರ ನರರ ಶೌರ್ಯದ ತಾರತಮ್ಯ?
<p>ಸಾಹಸಿಯೋ ಕಪಟಿ ಹೇಡಿಯೋ, ನಿನಗೇನು ಪರಿವೆಯೇ?</p>
<p>ಕುಲಟನೋ ಸತ್ಕುಲ-ಪ್ರಸೂತನೋ ಚಿಂತೆಯೆನಿತೂ ಇಲ್ಲ-</p>
<p>ಯಾರಲ್ಲೂ ಹೋಗಿ ನೆಲಸುವೆ, ನೀಚೆ, ನಾಚಿಕೆಯೆ ಇಲ್ಲದವಳೇ!</p>
</strong>
<p> <em>(ಕಲಿ ಪಂದೆಯೆಂದು ಬಗೆಯದೆ। ಕುಲಜಂ ಕುಲಹೀನನೆಂದು ಬಗೆಯದೆ, ತರುಣಂ। ಸಲೆ ವೃದ್ಧನೆಂದು ಬಗೆಯದೆ। ನೆಲಸುವೆ ನಿನ್ನಿಂ ನಿಕೃಷ್ಟರೆಂಬರುಮೊಳರೇ -ರನ್ನ, ಗದಾಯುದ್ಧ 9:6)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">149 :: ಕರೆದವರ ಎದುರಿಗೆ ಬರುವೆ</h1>
<p class="verse"> 
ಅನನ್ಯಾಶ್ಚಿನ್ತಯನ್ತಾನಾಂ ತು ತ್ವಂ ಪ್ರಪನ್ನಶರಣಾರ್ಥಿನಾಂ।</p>
<p> ಭಕ್ತಾನಾಂ ಹೃದಯೇ ತಿಷ್ಠನ್ ಯದ್ ಭಾವಂ ತದ್ ಪ್ರಕಾಶಸಿ॥<sup><a epub:type="noteref" href="999-aside.xhtml#id-">149</a></sup> </p>
<p class="quote-author">ಹರಿಹರೇಶ್ವರ</p>
<p class="verse">ನಂಬಿ ಮೊರೆ ಹೊಕ್ಕವರ, ತುಂಬಿ ಭಕ್ತಿಯನೊಂದೆ</p>
<p>ಬೇರೆಲ್ಲದಕೆ ಬರಿದಾಗಿಸಿಕೊಂಡವರ ಹೃದಯದಲ್ಲಿ,</p>
<p>ಓಗೊಡುತ ಭಾವಪರವಶ ಕರೆಗೆ ನೆನೆವ ಮನದಲ್ಲಿ</p>
<p>ಬೇಕೆಂದ ರೂಪವ ತಾಳಿ ನೀ ಮೈದೋರುವೆ!</p>
<p> 149. ನೀನು ಎಲ್ಲಿರುವೆ ಎಂದು ಕೇಳಿದರೆ ದೇವಿ ಹೀಗೆ ಹೇಳಿಯಾಳು. ಸದ್ಗುಣ, ಸಚ್ಚಾರಿತ್ರ್ಯ, ಸದುದ್ದೇಶಗಳನ್ನೇ ಬಾಳದೀವಿಗೆಯಾಗಿ ಉಳ್ಳವರ ಎದೆಯಲ್ಲಂತೂ ಅವಳು ನೆಮ್ಮದಿಯಿಂದ ಇರುತ್ತಾಳೆ- ಎಂಬುದು ಖಂಡಿತ.</p>
<p> <em>\'ಶ್ರೀ ಸೂಕ್ತ\'</em>ದಲ್ಲಿ ಭಕ್ತನೊಬ್ಬ ಕಳಕಳಿಯಿಂದ ಆಹ್ವಾನಿಸುವಂತೆ, ಕರೆಯೋಣ:</p>
<p> ಓ ಅಗ್ನಿ, ನನಗಾಗಿ ಬರಮಾಡು ಲಕ್ಷ್ಮಿಯನು,</p>
<p> ಚಿನ್ನ ಬೆಳ್ಳಿಯ ಹೂವ ಮುಡಿದವಳನು;</p>
<p> ಹೊಂಬಣ್ಣದವಳನ್ನು, ಹೊನ್ನೆ ತಾನಾದವಳನ್ನು,</p>
<p> ಜಿಂಕೆಗಣ್ಣಿನ ಸೌಂದರ್ಯ ದೇವತೆಯನು॥1॥</p>
<p> ಪುಷ್ಟಿಗರೆಯುವ, ಹೊನ್ನ ಕೇಸರಿಯ ಬೆಡಗಿನ ಸಿರಿಯ,</p>
<p> ಕಮಲದೊಲು ಬಾಗಿ ಬಳುಕುವ ಚೆಲುವಿನೊಡಲವಳನು;</p>
<p> ಲಕ್ಷ್ಮಿಯನು ಬರಮಾಡು, ಓ ಅಗ್ನಿ, ನನಗಾಗಿ ಬೇಗ, ನೀ</p>
<p> ಮನಕರಗುವಕೆಯನು, ತಾವರೆ ಸರವ ಮುಡಿದವಳನು॥13॥<em>(ಸುವರ್ಣವರ್ಣಾಂ ಹರಿಣೀಂ ಸುವರ್ಣ ರಜತಸ್ರಜಾಂ। ಚಂದ್ರಾಂ ಹಿರಣ್ಮಯೀಂ ಲಕ್ಷ್ಮೀಂ ಜಾತವೇದೋ ಮ ಆವಹ॥ ಆದ್ರ್ರಾಂ ಪುಷ್ಕರಿಣೀಂ ಯಷ್ಟಿಂ ಪಿಂಗಲಾಂ ಪದ್ಮಮಾಲಿನೀಂ। ಚಂದ್ರಾಂ ಹಿರಣ್ಮಯೀಂ ಲಕ್ಷ್ಮೀಂ ಜಾತವೇದೋ ಮ ಆವಹ॥- ಶ್ರೀ ಸೂಕ್ತ, ಋಗ್ವೇದ ಖಿಲ ಸೂಕ್ತ 11 ಋಗ್ವೇದದ ಪಂಚಮ ಮಂಡಲದ ಕೊನೆ ಯಲ್ಲಿ)-</em>ಎಂದು ಕರೆಯೋಣ. ಬೇರೆಲ್ಲದಕೆ ಹೃದಯವನ್ನು ಬರಿದಾಗಿಸಿಕೊಂಡು, ಅಲ್ಲಿ ಅವಳನ್ನೇ ತುಂಬಿಕೊಂಡು, \'ಬಾ\' ಎನ್ನೋಣ. ಎಲ್ಲಿದ್ದರೂ ಬಂದೇ ಬಂದಾಳು. ಅಗೋ ನೋಡಿ, ಬಂದಳು- ಅಂತ ಕಾಣುತ್ತೆ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">50 :: ಗಣಗಳೊಡೆಯನೆ ಬಾ!</h1>
<p class="verse">ಓಂ ಗಣಾನಾಂ ತ್ವಾ ಗಣಪತಿಂ ಹವಾಮಹೇ।<br />
ಕವಿಂ ಕವೀನಾಂ ಉಪವಶ್ರಮಸ್ತಮಮ್।<br />
ಜ್ಯೇಷ್ಠರಾಜಂ ಬ್ರಹ್ಮಣಾಂ।<br />
ಬ್ರಹ್ಮಣಸ್ಪತಿ, ಆ ನಃ ಶೃಣ್ವನ್ ಊತಿಭಿಃ ಸೀದ ಸಾದನಮ್॥<sup><a epub:type="noteref" href="999-aside.xhtml#id-">50</a></sup> </p>
<p class="quote-author">ಋಗ್ವೇದ 2:23:1</p>
<p class="verse">ಗಣಪತಿಯೆ, ಗಣಗಳೊಡೆಯನೆ ಬಾರ, ಇತ್ತ ಸ್ವಾಗತ ನಿನಗೆ,</p>
<p>ಕಡುಜಾಣ ಜಾಣರಲಿ, ಎಲ್ಲೆಡೆ ಎಲ್ಲರಲಿ ಹೆಸರಾಂತನಿರುವೆ।</p>
<p>ಹಿರಿಯರಸ ನೀ ಹಾಡು ಹೊಗಳಿಕೆ ಬಿನ್ನಪವದೆಲ್ಲದಕು,</p>
<p>ಕೇಳು ಬಾ, ನೆರವೀಯೆ, ಇಲ್ಲಿ ಕುಳ್ಳಿರು ನೀನು, ಪೂಜೆಗೊಳ್ಳು॥</p>
<p> 50. ಇದು ಪ್ರಸಿದ್ಧವಾದ ಗಣಪತಿಯನ್ನು ಸ್ತುತಿಸಲು ಬಳಸುವ ವೇದೋಕ್ತ ಮಂತ್ರ (<em>ಋಗ್ವೇದ</em>2:23:1;<em>ಯಜುರ್ವೇದ</em>23:19ನ್ನೂ ನೋಡಿ).</p>
<p> ಋಗ್ವೇದದಲ್ಲಿ \'ಗಣಪತಿ\' ಶಬ್ದ ಎರಡು ಕಡೆ (<em>ಋಗ್ವೇದ</em>2:23:1 ಮತ್ತು 10:112:9) ಬರುತ್ತದೆ. ಆದರೆ ಹೀಗೆ ಅಲ್ಲಿ \'ಗಣಪತಿ\' ಎಂದಾಗಲೆಲ್ಲಾ ವೇದಕಾಲೀನ ಆರಾಧ್ಯ ದೇವತೆ \'ಬ್ರಹ್ಮಣಸ್ಪತಿ\'ಯನ್ನು ಕುರಿತು ಋಷಿ ಸ್ತುತಿಸಿ ದ್ದಾನೆಂದು ವಿದ್ವಾಂಸರ ಅಭಿಪ್ರಾಯ.</p>
<p> ಈ"ಮಂತ್ರದ ಋಷಿ ಗೃತ್ಸಮದ. ಬ್ರಹ್ಮಣಸ್ಪತಿಯೇ ಇಲ್ಲಿ ಗಣಗಳಿಗೆ ಒಡೆಯ<em>(ಗಣಾನಾಂ ಪತಿಃ)</em>. ಬ್ರಹ್ಮಣಸ್ಪತಿಯ ಉಲ್ಲೇಖ<em>ಋಗ್ವೇದ</em>1:40:1; 1:40:3, 1:40:5; 2:23:1; 2:23:5; 10:155:2 ಗಳಲ್ಲಿ ಬರುತ್ತದೆ.<em>ಸಾಮವೇದ</em>ದಲ್ಲಿ ಆಗ್ನೇಯ ಪರ್ವ 1:56ರಲ್ಲಿ,<em>ಅಥರ್ವವೇದ</em>ದಲ್ಲಿ 6:40:1 ರಲ್ಲಿ ಬರುತ್ತದೆ.</p>
<p> ಸ್ಕಂದಸ್ವಾಮಿಯ<em>ಋಗ್ವೇದಭಾಷ್ಯ</em>ದಲ್ಲೂ ಬ್ರಹ್ಮಣಸ್ಪತಿಯ ಪ್ರಸ್ತಾಪವಿದೆ.</strong><strong>ಈ ಮಂತ್ರ ಬ್ರಹ್ಮಣಸ್ಪತಿಗೇ ಮೀಸಲಾಗಿದೆ:</p>
<p> ಗಣಗಳಿಗೆ ಒಡೆಯನಾದ ಗಣಪತಿಯೇ, ನಿನ್ನನ್ನು ಬರಮಾಡಿಕೊಳ್ಳುತ್ತಿದ್ದೇನೆ. ನಮ್ಮ ಪಾಲಿಗೆ ನೀನೆ ಬ್ರಹ್ಮಣಸ್ಪತಿ, ನೀನೇ ಬ್ರಹ್ಮ ಕೂಡ.<em>(ಗಣಾನಾಂ ತ್ವಾ ಗಣಪತಿಂ ಹವಾಮಹೇ- ಇತಿ ಬ್ರಾಹ್ಮಣಸ್ಪತ್ಯಂ ಬ್ರಹ್ಮ ವೈ ಬ್ರಹಸ್ಪತಿರ್ ಬ್ರಹ್ಮಣೈವ ಏನಂ ತದ್ ಭಿಷಜ್ಯತಿ</em>-ಎನ್ನುತ್ತದೆ,<em>ಐತ್ತರೇಯ ಬ್ರಾಹ್ಮಣ 4:4.</em>)</p>
<p> ಗಣಪತಿಗೇ ಮೀಸಲಾದ<em>ಗಣಪತಿ ಅಥರ್ವಶಿರಉಪನಿಷತ್ತು</em>ಒಂದಿದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">151 :: ಎಲ್ಲಿ? ದೇವರು ಎಲ್ಲಿ?</h1>
<p class="verse">ಸ್ವಾಧೀನಂ ಸಂ-ಅತಿಕ್ರಮ್ಯ ಮಾತರಂ ಪಿತರಂ ಗುರುಮ್।<br />
ಅಸ್ವಾಧೀನಂ ಕಥಂ ದೈವಂ ಪ್ರಕಾರೈರ್ ಅಭಿರಾಧ್ಯತೇ?॥<sup><a epub:type="noteref" href="999-aside.xhtml#id-">151</a></sup> <br />
<em>-ವಾಲ್ಮೀಕಿ, ರಾಮಾಯಣ, ಬಾಲಕಾಂಡ 30:33</em></strong><em> </em></p>
<p>ಕಂಡಿಲ್ಲವೆನ್ನುವಿಯಾ ದೇವರನು ನಾನೆಲ್ಲೂ?</p>
<p>ಕಣ್ಣೆದುರೇ ಇಹರಲ್ಲ ತಾಯಿ, ತಂದೆ, ಗುರು;</p>
<p>ಇವರ ಮಾತನು ಮೀರಿ ನಡೆವುದಾದರೂ ಏಕೆ?</p>
<p>ಕೈಗೆ ಎಟುಕದ ಬೇರೆ ದೇವರಾರಾಧನೆ ಬೇಕೆ?</p>
<p> 151. ಗುರುಕುಲವಾಸದಲ್ಲಿದ್ದು ಆಗಿನ್ನೂ ವಿದ್ಯಾಭ್ಯಾಸ ಮುಗಿಸಿ ಹೊರ ತೆರಳುತ್ತಿರುವ ಶಿಷ್ಯನಿಗೆ (<em>ವೇದಂ ಅನೂಚ್ಯ, ಆಚಾರ್ಯಃ ಅನ್ತೇವಾಸಿನಂ</em>), ತೈತ್ತಿರೀಯ ಉಪನಿಷತ್ತಿನ ಋಷಿ ಉಪದೇಶಿಸುತ್ತಾನೆ (<em>ಅನುಶಾಸ್ತಿ</em>),: \'\'ನಿನಗೆ ನಿನ್ನ ತಾಯಿಯೇ ದೇವರು, ತಂದೆಯನ್ನು ದೇವರಂತೆ ಕಾಣು, ಗುರುಗಳನ್ನು ತಂದೆಯಂತೆ ಗೌರವಿಸು, ಅತಿಥಿಗಳನ್ನು ಪೂಜ್ಯಭಾವನೆಯಿಂದ ಸತ್ಕರಿಸಿ, ಉಪಚರಿಸು\'\' (<em>ಮಾತೃ ದೇವೋ ಭವ, ಪಿತೃದೇವೋ ಭವ, ಆಚಾರ್ಯದೇವೋ ಭವ, ಅತಿಥಿದೇವೋ ಭವ</em>॥1:11:2॥). ಇದು ವಿದ್ಯಾರ್ಥಿಗಳಿಗಷ್ಟಕ್ಕೇ ಸೀಮಿತವಾಗಿ ಉಳಿಯದೆ, ಎಲ್ಲರೂ ತಮ್ಮ ಜೀವನದಲ್ಲಿ ಅಳವಡಿಸಿ ಕೊಳ್ಳಬೇಕಾದ ಮಾತುಗಳಾಗಿ ಹೋದವು.</p>
<p> ಇದನ್ನೇ,<em>ರಾಮಾಯಣ</em>ದಲ್ಲಿ ವಾಲ್ಮೀಕಿ, ಹೀಗೆ ಹೇಳಿದ್ದಾನೆ: ತಂದೆ ತಾಯಿಯ ಗುರುವ ಯಾರು ಅವಮಾನಿಪರೋ। ನರಕಯಾತನೆಯನ್ನವರು ಅನುಭವಿಸೇ ತೀರುವರು! (<em>ಮಾತರಂ ಪಿತರಂ ಯೋ ಹಿ ಆಚಾರ್ಯಂ ಚ ಅವಮನ್ಯತೇ। ಸ ಪಶ್ಯತಿ ಫಲಂ ತಸ್ಯ ಪ್ರೇತರಾಜ ವಶಂ ಗತಃ</em>॥7:15:22)</p>
<p>  
ತನ್ನ ಮಗನೊಡನೆ ವಾತ್ಸಲ್ಯದ ಮಾತುಗಳನ್ನಾಡುತ್ತ \'\'ನೀನೇ ನಾನು, ಹೆಸರಿಗಾಗಿ ಮಗ ಅಷ್ಟೆ\'\' (<em>ಆತ್ಮಾ ವೈ, ಪುತ್ರ ನಾಮೋ ಅಸಿ</em>)- ಎನ್ನುತ್ತಾ; \'\'ತನ್ನ ಮಗ ಕಲ್ಲಿನಂತೆ ದೃಢನಾಗಿ, ಕೊಡಲಿಯಂತೆ ಚೂಪಾಗಿ, ಚಿನ್ನದಂತೆ ಸದಾ ಪ್ರಶಸ್ತ ಅಜೇಯ ಮೌಲ್ಯದ ವಸ್ತುವಿನಂತೆ, ತೇಜಃಪುಂಜನಾಗಿರಬೇಕು, ಜ್ಞಾನಸಂಪನ್ನನಾಗಿರಬೇಕು- ಅವನಲ್ಲಿ ತನ್ನನ್ನೇ ಕಾಣಲು ಯೋಗ್ಯನಾದ ಸಂತಾನವಾಗಿದ್ದು, ನೂರ್ಕಾಲ ಬಾಳಬೇಕು\'\'- ಎಂಬುದೇ<em>ಕೌಶೀತಕೀ ಉಪನಿಷತ್</em>(2:11:1),<em>ಆಶ್ವಲಾಯನ</em>(1:15:3) ಮುಂತಾದ ಗೃಹ್ಯ ಸೂತ್ರಗಳಲ್ಲಿ ಬರುವ ತಂದೆಯೊಬ್ಬನ ಮಹದಾಶಯ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">152 :: ದೀಪರೂಪಳೆ ಬಾ ನೋಡು!<strong></h1>
<p>ಭೋ ದೇವಿ, ದೀಪ ರೂಪಸ್ ತ್ವಂ,</p>
<p>ಕರ್ಮಸಾಕ್ಷೀ ಹಿ ಅವಿಘ್ನಕೃತ್।</p>
<p>ಯಾವತ್ ಪೂಜಾ ಸಮಾಪ್ತಿಸ್ ಸ್ಯಾತ್,</p>
</strong>
<p> ತಾವತ್ ತ್ವಂ ಸುಸ್ಥಿರಾ ಭವ॥<sup><a epub:type="noteref" href="999-aside.xhtml#id-">152</a></sup> </p>
<p class="quote-author">ದೇವತಾರ್ಚನ ವಿಧಿ</p>
<p class="verse"> 
</p>
<p>ಬೆಳಕ ಬೀರುವ ದೀಪ, ನೀನು ದೇವಿ ಸ್ವರೂಪ,</p>
<p>ಬಾರೆ, ಬಾ, ನಾ ಮಾಡುವುದೆಲ್ಲವನು, ಕಣ್ಣಾರೆ ನೋಡು!</p>
<p>ತುಂಬು ಕರುಣೆಯ ತೋರು, ಸ್ಥಿರವಾಗಿ ನೀ ನೆಲಸು, \'ಅಡೆತಡೆಗಳಿಲ್ಲದೆ ಪೂಜೆ ಕೊನೆಗೊಳ್ಳಲೆ\'ದು ಹರಸು!</p>
<p> 152. ದೇವಿಯನ್ನು ಉದ್ದೇಶಿಸಿ ಹೇಳುವ ಮಂತ್ರ ಇದು.<em>ಭೋ ದೇವಿ</em>ಓ ದೇವಿಯೇ,<em>ತ್ವಂ</em>ನೀನು<em>ದೀಪ ರೂಪ:</em>ಈಗ ನಾವು ಹೊಚ್ಚಿಸಿ, ಉರಿಸುತ್ತಿರುವ ದೀಪದ ರೂಪದಲ್ಲಿ (ಇದ್ದೀಯೆ);<em>ತ್ವಂ</em>ನೀನು<em>ಕರ್ಮಸಾಕ್ಷೀ</em>ನಮ್ಮ ಈ ಪೂಜಾ ಕಾರ್ಯಕ್ಕೆ ಸಾಕ್ಷಿ ರೂಪದಲ್ಲಿ ಇದ್ದು<em>ಅವಿಘ್ನಕೃತ್ ಹಿ</em>ವಿಘ್ನಗಳನ್ನು ನಾಶಮಾಡುವವಳೂ (<em>ಅಸಿ</em>ಆಗಿದ್ದೀಯೆ); (ನೀನು)<em>ಯಾವತ್</em>ಎಲ್ಲಿಯವರೆಗೆ<em>ಪೂಜಾ</em>ಈ ನಮ್ಮ ಪೂಜೆಯು<em>ಸಮಾಪ್ತಿ: ಸ್ಯಾತ್,</em>ಮುಗಿಯುವುದಿಲ್ಲವೋ<em>ತಾವತ್</em>ಅಲ್ಲಿಯವರೆಗೂ<em>ತ್ವಂ</em>ನೀನು<em>ಸುಸ್ಥಿರಾ</em>ಅಲುಗಾಡದೆ, ಆರಿಹೋಗದೆ, ಬೆಳಗುತ್ತಲೇ<em>ಭವ</em>ಇರು! ಪಾಠಾಂತರದಲ್ಲಿ, ದೀಪವನ್ನು ಉದ್ದೇಶಿಸಿದಾಗ: ಭೋ ದೀಪ, ದೇವಿರೂಪಸ್ ತ್ವಂ ಕರ್ಮಸಾಕ್ಷೀ ಹಿ ಅವಿಘ್ನಕೃತ್। ಯಾವತ್ ಪೂಜಾ ಸಮಾಪ್ತಿಸ್ ಸ್ಯಾತ್, ತಾವತ್ ತ್ವಂ ಸುಸ್ಥಿರೋ ಭವ॥ ಎಂದು ಹೇಳುತ್ತೇವೆ.</p>
<p> ಇದರೊಂದಿಗೆ ಹೇಳುವ ಇನ್ನೊಂದು ದೀಪಸ್ತುತಿಯಿದೆ:</p>
<p> ತಲೆಯ ದಟ್ಟ ಕತ್ತಲೆಯ ಕತ್ತರಿಸಿ ಕೊಚ್ಚಿ ಬಿಡು,</p>
<p> ಕಳೆಕೊಳೆಯ ತೊಳೆದುಬಿಡು ಏನುಳಿಯದನಕ;</p>
<p> ಒಳಗಣ್ಣ ತೆರೆಸು ಬಾ, ತುಂಬು ಕರುಣೆಯ ಕಡಲೇ</p>
<p> ಕಾಣ ತವಕಿಸುತಿಹೆ ನಾ ತೋರು ನಿಜದ ಬೆಳಕ!</p>
<p> <em>(ವಿಚ್ಛಿದ್ಯ ಅಜ್ಞಾನತಿಮಿರಂ ಘೋರಂ ಅಂಧಕಾರಂ ಮಮ। ಉನ್ಮೀಲಯ ಅಂತಃಚಕ್ಷುಃ ಹೇ ದೀಪ ದಯಾನಿಧೇ॥- ಹರಿಹರೇಶ್ವರ)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">153 :: ಕರ್ಪೂರದಂದದಿ ಬೆಳ್ಳಿಬೆಳ್ಳಗಿನ ಖಣಿಯೇ!</h1>
<p class="verse">ಕರ್ಪೂರಗೌರಂ ಕರುಣಾವತಾರಂ<br />
ಸಂಸಾರಸಾರಂ ಭುಜಗೇಂದ್ರಹಾರಮ್।<br />
ಸದಾವಸಂತಂ ಹೃದಯಾರವಿಂದೇ<br />
ಭವಂ ಭವಾನೀಸಹಿತಂ ನಮಾಮಿ॥<sup><a epub:type="noteref" href="999-aside.xhtml#id-">153</a></sup> </p>
<p class="quote-author">ದೇವತಾರ್ಚನ ವಿಧಿ</p>
<p class="verse"> 
</p>
<p> 
ಕರುಣೆಯೇ ಒಡಲಾಗಿ ಬಂದೆದುರು ನಿಂದವನೇ, ಬಂಧುರನೇ,</p>
<p>ಬೆಳ್ಳಿಬಿಳುಪಿನ ಕರ್ಪೂರದಂದದ ಸುಂದರನೇ, ಸಾಂಬಶಿವನೇ</p>
<p>ಸಂಸಾರ ಸಾರ ಹಾವ ಕೊರಳ ಸರ ತೊಟ್ಟವನೇ, ಗಟ್ಟಿಗನೇ,</p>
<p>ನನ್ನೆದೆಯ ಕಮಲದಲಿ ನೆಲಸಿಹನೇ, ಶಂ-ಕರನೇ ನಮನ</p>
<p> 153. ನೀರಾಜನದೀಪವನ್ನು, ಆರತಿ ಎತ್ತುವಾಗ, \'ದೇವನೊಬ್ಬ ನಾಮ ಹಲವು\' ಎಂದರಿತ ನಾವು \'ಭವಾನೀಸಹಿತ ಭವ\' ಶಿವನ ಹೆಸರನ್ನ ಹೇಳುತ್ತಲೇ ಎಲ್ಲಾ ದೇವರಿಗೂ ಈ ಸ್ತೋತ್ರ ಮಾಡುತ್ತಾ, ಕರ್ಪೂರದಾರತಿಯನ್ನೂ ಹಚ್ಚುತ್ತೇವೆ: ಇಲ್ಲಿ,<em>ಸದಾವಸಂತಂ</em>ಎಂಬುದನ್ನು<em>ಸದಾ ಅವಸಂತಮ್, ಸದಾ ವಸಂತಂ</em>- ಎಂದು ಎರಡು ಬಗೆಗಳಲ್ಲಿ ಅರ್ಥ ಮಾಡಿಕೊಳ್ಳಬಹುದು; ಇನ್ನೊಂದನ್ನ ಗಮನಿಸಿದ್ದೀರಾ? ನಾವು ಕನ್ನಡಿಗರು ಆರತಿಯನ್ನು<em>ಬೆಳಗುತ್ತೇವೆ</em>, ಇಲ್ಲವೇ ದೀಪದಾರತಿಯನ್ನು<em>ಎತ್ತುತ್ತೇವೆ</em>; ಉತ್ತರದ ಭಾರತದ ಹಿಂದೀ ಜನ ಆರತಿಯನ್ನು<em>ಇಳಿಸುತ್ತಾರೆ</em>\'(ಅವರು<em>ಆರತೀ ಉತಾರ್‍ನಾ</em>- ಎನ್ನುತ್ತಾರೆ!)</p>
<p> ಮಂಗಳಾರತಿಗಾಗಿ ಹೇಳುವ ಇನ್ನೆರಡು ವೇದಮಂತ್ರಗಳ ಭಾವ ಹೀಗಿದೆ:</p>
<p> ತುಂಬಿ ತುಳುಕುತ್ತಲಿದೆ ಜೇನು ಚಿನ್ನದೀ ಬಟ್ಟಲಲಿ</p>
<p> ಆಯುರಾರೋಗ್ಯದ ಭಾಗ್ಯ ತೇಜ, ಸೋಮ, ಭರಿಸು;</p>
<p> ಮನೆಯ ಮಕ್ಕಳು ಧರ್ಮಭೀರುಗಳಾಗಿಹರಿಲ್ಲಿ</p>
<p> ಒಲವು ಗೆಲ್ಲುವ ಹಂಚಿ ಮೆಲ್ಲುವ ಮನವನುಳಿಸು</p>
<p> ಹಾಡು, ಅರ್ಚಿಸು, ಬಿಡದೆ ಹಾಡುತಿರು ಪ್ರಿಯಮೇಧ,</p>
<p> ಮಕ್ಕಳೂ ದನಿಗೂಡಿಸಲಿ ಗಾನದಲಿ ಜೊತೆಗೆ;</p>
<p> ಅವನ ಸ್ತುತಿಸುವ ಬನ್ನಿ ಶರಣಾದ ಪರಿಜನರ</p>
<p> ಭದ್ರಕೋಟೆಯೇ ಆಗಿ ರಕ್ಷಣೆಯ ಕೊಡುವ ಅವಗೆ</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">154 :: ಹರಿ ಹರ ವಿರಂಚಿ -ಎಲ್ಲವೂ ನೀನೆ!<strong></h1>
<p>ದೀಪಂ ಜ್ಯೋತಿ ಪರಬ್ರಹ್ಮಾ, ದೀಪಂ ಜ್ಯೋತಿ ಜನಾರ್ದನ।</p>
</strong>
<p> ದೀಪೇನ ಹರತೇ ಪಾಪಂ, ತಸ್ಮಾತ್ ದೀಪಂ ನಮೋಸ್ತು ತೇ॥<sup><a epub:type="noteref" href="999-aside.xhtml#id-">154</a></sup> </p>
<p class="quote-author">ದೇವತಾರ್ಚನ ವಿಧಿ</p>
<p class="verse">ಹುಟ್ಟು, ಉಳಿವು, ಅಳಿವಿನ ರೂಪ, ದೀಪವೇ, ಮುನ್ನ;</p>
<p>ಅರಿಯದೆಯೇ ನಾ ಎಸಗಿರಬಹುದು ತಪ್ಪು ಕೆಲವನ್ನ;</p>
<p>ತಿಳಿದೋ ತಿಳಿಯದೆಯೋ ಆದ ಆಗುವ ಎಲ್ಲ ನನ್ನ</p>
<p>ತಪ್ಪುನೆಪ್ಪುಗಳನೊಪ್ಪಿ ಮನ್ನಿಸಿ ತೋರು ಬೆಳಕನ್ನ</p>
<p> 154. ಹುಟ್ಟು, ಉಳಿವು ಮತ್ತು ಅಳಿವಿಗೆ ಕಾರಣವಾದ ಆ ಶಕ್ತಿ ಸಂಕೇತಗಳಾದ ಬ್ರಹ್ಮ, ವಿಷ್ಣು, ಮತ್ತು ಈಶ್ವರ ಸ್ವರೂಪಿಯಾದ ಓ ದೀಪವೇ, ನಾವು ತಿಳಿದೋ ತಿಳಿಯದೋ ಮಾಡಿದ ಮಾಡುವ ಮಾಡಬಹುದಾದ ತಪ್ಪುನೆಪ್ಪುಗಳನ್ನೆಲ್ಲಾ ಮನ್ನಿಸಿ ಕಾಪಾಡು- ಎಂದು ಈ ಪದ್ಯದ ಭಾವ.</p>
<p> ದೀಪಸ್ತುತಿಯಲ್ಲಿ ಬರುವ ಈ ಶ್ಲೋಕದ ಅನಾಮಕ ಕವಿ, \'ಶಿವ\'\'ಮತ್ತು \'ಕೊನೆಗಾಣಿಸು(ಹರತೇ)\' ಎಂಬ ಎರಡು ಅರ್ಥಗಳೂ ಬರುವಂತೆ, ಚಮತ್ಕಾರವಾಗಿ \'ಹರ\'\'ಪದವನ್ನು ಬಳಸಿರುವುದನ್ನು ಗಮನಿಸಿ! ಇದನ್ನೂ ನೋಡಿ:</p>
<p> \'\'ಅಂಧಕಾರವ ಪೋಗಲಾಡಿಸಿ, ಜಗಕೆ ಬೆಳಕನು ನೀಡುವ। ಸೂರ್ಯಚಂದ್ರರ ಶಕ್ತಿದಾತ ದೀಪದಾರತಿ ಬೆಳಗುವೆ॥ ಕಣ್ಣ ಮುಚ್ಚಿ ಎತ್ತಿದಾರತಿ, ಜ್ಯೋತಿರೂಪಗೆ ಬೆಳಗುವೆ। ದಿವ್ಯಪ್ರಭೆಯ ರವಿಯ ಕಿರಣದ ಸಚ್ಚಿದಾನಂದ ಮೂರ್ತಿಗೆ॥\'\'-ಸವ್ಯಸಾಚಿ ಮತ್ತು ಹಿರೇಮಗಳೂರು ಕಣ್ಣನ್,<em>\'ಕನ್ನಡದಲ್ಲಿ ದೇವರ ಪೂಜೆ\'</em>.)</p>
<p> ನಿಜಗುಣ ಶಿವಯೋಗಿಗಳ ಈ ದೀಪಸ್ತುತಿ ತುಂಬಾ ಅರ್ಥಪೂರ್ಣ:</p>
<p> ಜ್ಯೋತಿ ಬೆಳಗುತಿದೆ, ವಿಮಲ ಪರಂಜ್ಯೋತಿ ಬೆಳಗುತಿದೆ;</p>
<p> ಮಾತು ಮನಂಗಳಿಂದತ್ತತ್ತ ಮೀರಿದ</p>
<p> ಸಾತಿಶಯದ ನಿರುಪಾಧಿಕ ನಿರ್ಮಲ॥ಪ॥</p>
<p> ಮುಸುಕಿದ ವಿಷಯಪತಂಗ ಬಿದ್ದುರುಳೆ ತಾ</p>
<p> ಮಸಬುದ್ಧಿಯೆಂಬ ಕತ್ತಲೆಯಳಿಯೆ</p>
<p> ಮಸಗಿ ಸುಜ್ಞಾನವೆಂತೆಂಬ ಮಹಾಪ್ರಭೆ</p>
<p> ಪಸರಿಸಿ ಮಾಯಾಕಾಳಿಕ ಪೊರ್ದದನುಪಮ॥1॥</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">155 :: ನೆನವುದಾರನ ಹೇಳಿ, ಅವನನಿಲ್ಲದಾರನ್ನ?</h1>
<p class="verse">ಅಂತೇ ಸಂತೋಷದಃ ವಿಷ್ಣುಂ ಸ್ಮರೇತ್ ಹಂತಾರಂ ಆಪದಾಂ।<br />
ಶರತಲ್ಪಗತೇ ಭೀಷ್ಮಃ ಸಸ್ಮಾರ ಗರುಡಧ್ವಜಂ॥<sup><a epub:type="noteref" href="999-aside.xhtml#id-">155</a></sup> </strong><strong> <br />
<em>-ಕ್ಷೇಮೇಂದ್ರ,</em></strong><em><strong>ಚಾರುಚರ್ಯಾ</strong></em></p>
<p>ಜಾತ್ರೆ ಮುಗಿಯಿತೆಂದಾಗ, ಸಂತೆ ತಾ ಕೊನೆಗೊಂಡಾಗ,</p>
<p>ಸದ್ದುಗದ್ದಲವಡಗಿ, ಬೆಂಕಿ ನುಣ್ಣಗೆ ಆರಿ ತಣ್ಣಗಾದಾಗ-</p>
<p>ನೆನವುದಾರನ ಹೇಳಿ,<em>ಅವನ</em>, ಆ ಅವನನಲ್ಲದಿನ್ನಾರನ್ನ?</p>
<p>ಆಪತ್ತುಗಳ ಕಿತ್ತೊಗೆದು ನೆಮ್ಮದಿಯ ತಂಪ ಸೂಸಿದವನನ್ನ-</p>
<p>ಶರತಲ್ಪದಲ್ಲಿ ಮಲಗಿ ಕುರುಕುಲದಜ್ಜ ನೆನೆದ ಭಗವಂತನನ್ನ!</p>
<p> 155. ಭಗವಂತನ ಸಾಕ್ಷಾತ್ಕಾರಕ್ಕೆ ಎಲ್ಲ ಸಾಧಕರು ಹಾತೊರೆಯುತ್ತಾರೆ. ಸಾಲೋಕ್ಯ, ಸಾಮೀಪ್ಯ, ಸಾನ್ನಿಧ್ಯ ಮತ್ತು ಸಾಯುಜ್ಯ-ಗಳು ಭಕ್ತನ ಸಾಧನೆಯ ನಾಲ್ಕು ಪ್ರಮುಖ ಘಟ್ಟಗಳು. ಮಾತಿಗೆ ಮೀರಿದ ಇಂದ್ರಿಯಗಳಿಗೆ ಗ್ರಾಹ್ಯನಲ್ಲದ ಅವನ ದರ್ಶನ ಅಷ್ಟು ಸುಲಭವಲ್ಲ. ಆದರೂ ಭಕ್ತ ಕರೆದಾಗ, ಹೂವ ತರುವರ ಮನೆಗೆ ಹುಲ್ಲ ತರುವ ಆತ್ಮೀಯ ಆತ. ಸನಿಹದಲ್ಲಿದ್ದರೂ, ದೇವರು ಎದುರಿಗೇ ಬಂದು ನಿಂತನೆಂದುಕೊಳ್ಳಿ, ಅವನನ್ನು ಗುರುತಿಸಲು ಒಳಗಣ್ಣು ತೆರೆದಿರಬೇಕು.</p>
<p> ಕಾಣಲಳವೇನಯ್ಯ ಅವನ ನಿನ್ನಿಂದ ಬರಿ ಮಣ್ಣ ಕಣ್ಣಿಂದ;</p>
<p> ಕಂಡು ಹಾಗೆ ಆ ಅಗೋಚರನ ಕಾಣ್ಕೆಯನನುಭವಿಸಲಾರೆ;</p>
<p> ಇಡು ಹೃದಯದಿ ಅವನ, ಗೆದ್ದು ಮನಸನೆ ಕೊಟ್ಟೆ ಎನೆ-</p>
<p> ಅಮೃತತ್ವ ಬಂದಂತಾಯ್ತೆಂದು ತಿಳಿ, ಅವನೊಮ್ಮೆ ತೋರೆ</p>
<p> (<em>ನ ಸಂದೃಶೇ ತಿಷ್ಠತಿ ರೂಪಂ, ನ ಚಕ್ಷುಷಾ ಪಶ್ಯತಿ ಕಶ್ಚನ ಏನಂ। ಹೃದಾ ಮನೀಷಾ ಅಭಿಕ್ಲಪ್ತೋ ಯ ಏನಂ, ವಿದುರ್ ಅಮೃತಾಸ್ ತೇ ಭವನ್ತಿ॥</em>-<em>ಮಹಾನಾರಾಯಣ ಉಪನಿಷತ್ತು</em>1:11) (ಪದ್ಯ 122ನ್ನೂ ನೋಡಿ.)</p>
<p> ಎತ್ತರಕ್ಕೇರಿದ ಅನುಭಾವಿಗಳ ಮಾತೇ ಬೇರೆ: ದೇವರಿದ್ದಾನೆಂದು ತಿಳಿದಿರೆ? ನಿಲುವು ತಳೆದಿಹಿರೇನು?। ನಿಮ್ಮದದು ದೃಷ್ಟಿಗಳವಡದ ಪರೋಕ್ಷ ಜ್ಞಾನ;। ಅವನೇ ತಾನೆಂದು ತಿಳಿದಿರೇ? ಬಗೆದು ಅನುಭವಿಸಿಹಿರೇನು?। ಅದೇ ಇಂದ್ರಿಯಾತೀತ ಅಪರೋಕ್ಷ ಜ್ಞಾನ! (<em>ಅಸ್ತಿ ಬ್ರಹ್ಮ ಇತಿ ಛೇದ್ ವೇದ, ಪರೋಕ್ಷಂ ಜ್ಞಾನ ಏವ ತತ್। ಅಸ್ಮಿ ಬ್ರಹ್ಮ ಇತಿ ಛೇದ್ ವೇದ, ಅಪರೋಕ್ಷಂ ತತ್ ತು ಕಥ್ಯತೇ॥</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">156 :: ಏನಿದ್ದರೂ ಇಲ್ಲದಿದ್ದರೂ ಒಲಿದವರಿಗೊಂದೇ</h1>
<p class="verse">ತ್ವಯಿ ಪ್ರಸನ್ನೇ ಕಿಂ ಗುಣೇನ,<br />
ತ್ವಯಿ ಅಪ್ರಸನ್ನೇ ಕಿಂ ಗುಣೇನ?<br />
ರಕ್ತೇ ವಿರಕ್ತೇ ಚ ವರೇ ವಧೂನಾಂ,<br />
ನಿರರ್ಥಕಃ ಕುಂಕುಮಪತ್ರಭಂಗಃ॥<sup><a epub:type="noteref" href="999-aside.xhtml#id-">156</a></sup> </p>
<p class="quote-author">ಲೀಲಾಶುಕ, ಶ್ರೀಕೃಷ್ಣಕರ್ಣಾಮೃತ, 2:99</p>
<p class="verse">ನೀನೊಲಿದು ಇರುವಾಗ ಗುಣ ವಿಧಿ ವಿಧಾನದ ಹಂಗೆ?</p>
<p>ಒಲಿಯದಿರೆ ಎಷ್ಟಿದ್ದರೇನೇನು ಅವು ಎಲ್ಲ ವ್ಯರ್ಥ;</p>
<p>ಪ್ರೀತಿಯಿರೆ ಏನೂ ಬೇಡ; ಇಲ್ಲದಿರೆ ಏನಿದ್ದರೇನು ಬಿಡು-</p>
<p>ಪ್ರೇಮಿ-ಪ್ರೇಯಸಿಯರಲಿ ಶೃಂಗಾರ ಸಾಧನಕಿಲ್ಲ ಅರ್ಥ!</p>
<p> 156. ಕೆನ್ನೆ, ಸ್ತನ ಮುಂತಾದುವುಗಳ ಮೇಲೆ ಕುಂಕುಮ ಚಂದನ ಕಸ್ತೂರಿ ಮೊದ ಲಾದುವುಗಳಿಂದ ರಚಿಸಿಕೊಳ್ಳುವ ಚಿತ್ರ, ಹಚ್ಚೆಗಳಿಗೆ<em>ಪತ್ರಭಂಗ</em>ಎನ್ನುತ್ತಾರೆ. ಪ್ರಣಯಿಗಳು ತಮ್ಮ ಪರಸ್ಪರ ಪ್ರೇಮದಾಳವನ್ನು ಚೆನ್ನಾಗಿ ಅರಿತುಕೊಂಡಾಯ್ತು ಎಂದಮೇಲೆ, ಅದನ್ನು ಮನಗಾಣಿಸಲು ಮತ್ತೆ ಏನೂ ಮಾಡಬೇಕಿಲ್ಲ, ಶೃಂಗಾರಸಾಧನಗಳು ಆ ಮಟ್ಟ ಮುಟ್ಟಿದವರ ಮಟ್ಟಿಗೆ ವ್ಯರ್ಥ.</p>
<p> ರವೀಂದ್ರನಾಥ ಠಾಕೂರರ ಪ್ರೇಮಿ ತನ್ನ ಪ್ರೇಯಸಿಯನ್ನು ಕರೆಯುವುದೂ ಹೀಗೆಯೇ: \'\'ಇದ್ದಂತೆ ನೀನು ಬಾ! ಸಿಂಗರಿಸಕೊಳಲೆಂದು ತಡಮಾಡಬೇಡ!\'\' (<em>ದ ಗಾರ್ಡನರ್,</em>11, ಪುಟ 24). ಅವರು ವಿಹರಿಸುವ ಕಾನನವೇ ಪ್ರೇಮಪಕ್ಷಿಗಳ ಪಾಲಿಗೆ ಸ್ವರ್ಗ! ಡಿ.ವಿ.ಜಿ ಅವರ<em>ಉಮರನ ಒಸಗೆ</em>ಯಲ್ಲಿ ತನ್ನ ಮನದನ್ನೆಯನ್ನ \'\'ನಿದ್ದೆ ಸಾಕಿನ್ನೀಗ, ಮುದ್ದಣುಗಿ ಬಾರ\'\'- ಎಂದು ಕರೆದಾಗಲೂ ಸಹ ಅದೇ ಮಾತು:</p>
<p> \'\'ಅಲ್ಲಿ ಮರದಡಿಯಲ್ಲಿ ನಲ್ಗಾವ್ಯಂ ಒಂದಿರಲು, ರೊಟ್ಟಿಯೊಂದ್ ಇನಿಸೊಂದು ಕುಡಿಕೆಯಲಿ ಮಧುವು; ಮೇಣ್ ಮುಗುದೆ ನೀನ್ ಎನ್ನ ಬಳಿ ಕುಳಿತು ಪಾಡಲ್ ಅಹ! ಕಾಡಾದೊಡೇನ್ ಅದುವೆ ಸಗ್ಗ ಸುಖವೆನಗೆ!॥10॥\'\'</p>
<p> ಭಾವೋತ್ಕಟತೆಯ ಉತ್ತುಂಗ ಶಿಖರವನ್ನೇರಿದ ಭಕ್ತರಿಗೆ ಪ್ರತಿಸ್ಪಂದನ ಮುಖ್ಯವಾಗುವುದಿಲ್ಲ. \'\'ಅಯ್ಯಾ, ನೀ ಒಲಿದಡೆ ಒಲಿ, ಒಲಿಯದಡೆ ಮಾಣು- ನಾನಿನ್ನ ಪೂಜಿಸಿದಲ್ಲದೆ ಸೈರಿಸಲಾರೆನಯ್ಯಾ.. ..\'\'- ಎನ್ನುತ್ತಾಳೆ ಮಹಾದೇವಿ ಅಕ್ಕ (ವಚನ 108). ಹೂವನ್ನು ನಾವು ಪ್ರೀತಿಸಿದಂತೆ, ಅದು ಏಕಮುಖ ಪ್ರವಾಹ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">157 :: ಆಗಲೂ ನಿನ್ನವನೇನೆ ನಾನು; ನೀನು ನನ್ನವನಾಗೆ!</h1>
<p class="verse">ಸತಿ ಅಪಿ ಭೇದ ಅಪಗಮೇ, ನಾಥ,<br />
ತವ ಅಹಂ ನ, ಮಾಮಕೀ ನಸ್ ತ್ವಮ್।<br />
ಸಾಮುದ್ರೋ ಹಿ ತರಂಗಃ,<br />
ಕ್ವಚನ ಸಮುದ್ರೊ ನ ತಾರಂಗಃ॥<sup><a epub:type="noteref" href="999-aside.xhtml#id-">157</a></sup> </p>
<p class="quote-author">ಆಚಾರ್ಯ ಶಂಕರ, ವಿಷ್ಣು ಷಟ್ಪದಿ 3</p>
<p class="verse">ನಿನ್ನ ಅನುಗ್ರಹದಿಂದ ಒಂದು ಚಂದದ ವೇಳೆ,</p>
<p>ಅಂದುಕೋ, ನಾನು ನಿನ್ನಲ್ಲೇನೆ ಸೇರಿಹೋದೆ;</p>
<p>ಆಗ ನನಗೂ ನಿನಗೂ ಏನು ಭೇದವೇ ಇರದ,</p>
<p>ಅಂದುಕೋ ಹಾಗೆಯೇ, ಸ್ಥಿತಿಯೊಂದು ಬಂದಿತೆಂದು;</p>
<p>ಆಗಲೂ ನಿನ್ನವನೇನೆ ನಾನು; ನೀನು ನನ್ನವನಾಗೆ!</p>
<p>ಅದು ಸಾಧ್ಯವೇ ಇಲ್ಲ, ಸಾಧ್ಯವಹುದೇ ಹೇಗೆ?-</p>
<p>ಸಮುದ್ರದಿಂದಲೇ ತರಂಗಗಳೆಲ್ಲ, ಹೌದು ನಿಜ;</p>
<p>ಅಲೆಗಳಿಂದಲೇ ಸಮುದ್ರವಾಯಿತೆನ್ನಬಹುದೇ?</p>
<p> \'</p>
<p> 157.<em>ಋಗ್ವೇದ</em>ದಲ್ಲಿ ಒಂದೆಡೆ ಇದೇ ಭಾವದ ಬೀಜಮಾತ್ರ ಇದೆ:</p>
<p> ಒಂದು ಪಕ್ಷ ನಾನು ನೀನಾಗಿ, ನೀನು ನಾನಾಗಿ ಹೋಗಿ ಬಿಟ್ಟರೆ ನಿನ್ನ ಆಶೀರ್ವಾದ ಎಲ್ಲ ಪ್ರಾಣಿಗಳ ಕಲ್ಯಾಣವಾಗಲೆಂಬ ಆಶಯ ಪ್ರಪಂಚದಲ್ಲಿ ಸತ್ಯವಾಗಿ ಬಿಡುತ್ತದೆ. (<em>ಯದ್ ಅಗ್ನೇ ಸ್ಯಾಂ ಅಹಂ ತ್ವಂ ತ್ವಂ ವಾ ಘಾ ಸ್ಯಾ ಅಹಂ। ಸ್ಯುಷ್ಟೇ ಸತ್ಯಾ ಇಹ ಆಶಿಷಃ॥</em>-ವಿರೂಪ ಆಂಗೀರಸ ಋಷಿ,<em>ಋಗ್ವೇದ</em>8:44:23)</p>
<p> ಭಕ್ತಶಿರೋಮಣಿಯಾದ ಪ್ರಹ್ಲಾದನ ಮಾತು ನೆನಪಿಗೆ ಬಂದೀತು:</p>
<p> ಪ್ರಾಪಂಚಿಕ ಮತ್ತು ಇಂದ್ರಿಯ ಗ್ರಾಹ್ಯ ವಸ್ತುಗಳ ಬಗ್ಗೆ ಇರುವ ಆಕರ್ಷಣೆ ಗಳಿಂದ ವಿಮುಖನಾಗಿ, ನಿನ್ನ ಬಗ್ಗೆಯೇ ದೃಢಭಕ್ತಿ ಇರಿಸಿಕೊಂಡಿದ್ದೇನೆ. ನಿನ್ನನ್ನೇ ಸದಾ ನೆನೆಯುತ್ತಿರುವಂತಾಗಲಿ, ನನ್ನ ಹೃದಯದಲ್ಲಿ ತುಂಬಿರುವ ನಿನ್ನ ಮೇಲಣ ಭಕ್ತಿ ಎಂದೂ ಕಡಿಮೆಯಾಗದಿರಲಿ, ದೂರ ಹೋಗದಿರಲಿ, ಹಾಗೆ ಅನುಗ್ರಹಿಸು. (<em>ಯಾ ಪ್ರೀತಿರ್ ಅವಿವೇಕಾನಾಂ ವಿಷಯೇಪಿ ಅನಪಾಯಿನೀ। ತ್ವಾಂ ಅನುಸ್ಮರತಃ ಸಾ ಮೇ ಹೃದಯಾನ್ ಮಾ ಅಪಸರ್ಪತು॥</em>-<em>ವಿಷ್ಣುಪುರಾಣ</em>1:20:19, (ವಿಲ್ಸನ್ ಸಂ. ಪುಟ 219)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">158 :: ಬಾ, ನೆನೆವೆ, ಮೈದೋರು!</h1>
<p class="verse">ಭಕ್ತ್ಯಾ ತ್ವನ್ ಅನ್ಯಯಾ ಶಕ್ಯೋ ಹಿ<br />
ಅಹಂ ಏವಂ ವಿಧೋ ಅರ್ಜುನ।<br />
ಜ್ಞಾತುಂ ದ್ರಷ್ಟುಂ ಚ ತತ್ತ್ವೇನ ಪ್ರವೇಷ್ಟುಂ ಚ ಪರಂತಪ॥<sup><a epub:type="noteref" href="999-aside.xhtml#id-">158</a></sup> </p>
<p class="quote-author">ಭಗವದ್ಗೀತೆ 11:54</p>
<p class="verse">ಏನು ಕೇಳಿದರೇನು? ಬರೆದೋದಿ ಹಾಡಿದರೇನು?</p>
<p>ಏನು ಧ್ಯಾನಿಸಿ ನೆನೆ ನೆನೆದು ಕುಳಿತರೇನು?</p>
<p><em>ನೀನಲ್ಲದೆ ಬೇರಿಲ್ಲ</em>ತಿಳಿದ ಭಕ್ತಿಯೊಂದೇ ತಾನು</p>
<p>ಬಳಿಗೊಯ್ದು, ಇರಿಸಿ, ಕಾಣಿಸಿ ಅವನಲೇ ಸೇರಿಸದದೇನು?</p>
<p> 158.<em>ನಾರದ ಪಾಂಚರಾತ್ರ ಸಂಹಿತೆ</em>ಯಲ್ಲಿ,<em>\'ದೇವರೇ ನನ್ನೆದುರು ಬಾ\'</em>ಎನ್ನುವ ಅನನ್ಯ ಭಕ್ತಿಯ ಒಂದು ಸುಂದರ ಬಿನ್ನಹವಿದೆ:</p>
<p> ಹುಟ್ಟು ಉಳಿವು ಅಳಿವಿನ ಶಕ್ತಿ ಸಂಪನ್ನ ಸಗ್ಗಿಗರು</p>
<p> ಯಾರ ಕಾಣಲು ಬಯಸಿ ತವಕಿಸುತಲಿಹರೋ,</p>
<p> ಆ ದೇವ, ಮಾದೇವ, ಓ ದೇವರ ದೇವ,</p>
<p> ಇಂದೆನ್ನ ಮುಂದೆ ಬಾ, ನೆನೆವೆ, ಬೇಗ ಮೈದೋರು!</p>
<p><em><strong>(ಯಸ್ಯ ದರ್ಶನಂ ಇಚ್ಛಂತಿ, ದೇವಾಃ ಬ್ರಹ್ಮ-ಹರಾದಯಃ। ಕೃಪಯಾ ದೇವ-ದೇವೇಶ, ಮದ್ ಅಗ್ರೇ ಸನ್ನಿಧೋ ಭವ॥ -ನಾರದ ಪಾಂಚರಾತ್ರ ಸಂಹಿತಾ)</strong></em></p>
<p> ಕರ್ಮಫಲದಲ್ಲಿ ಮತ್ತು ಪುನರ್ಜನ್ಮದಲ್ಲಿ ಭಕ್ತನಿಗೆ ನಂಬಿಕೆಯಿದೆ. ಹೆಜ್ಜೆಹೆಜ್ಜೆಗೆ ಮೇಲೇರುವ ತವಕವೂ ಈ ಸಾಧಕನಿಗೆ ಇದೆ, ಪ್ರತಿ ಜನ್ಮದಲ್ಲೂ ಭಕ್ತಿಯ ಊರು ಗೋಲಿನ ಆವಶ್ಯಕತೆ ಅವನಿಗಿದೆ:</p>
<p> ಸ್ವಾಮಿ, ತಿಳಿಯೆ ನಾ, ತಳೆಯಬಹುದೆನಿತೋ ಜನ್ಮಗಳ,</p>
<p> ಎನದೊಂದು ಕಿರು ಬೇಡಿಕೆಯನೀಡೇರಿಸದಿಹೆಯಾ?</p>
<p> ನಿನ್ನಡಿಯ ನೆನೆಯುತಲೇ ಜನ್ಮಜನ್ಮಾಂತರದಲೂ ಇರುವ</p>
<p> ಅಚಲ ಭಕ್ತಿಭಾಗ್ಯವ ಕರುಣಿಸೋ, ಓ ದೇವ ಸದಯ!</p>
<p> <em> </em>(ನಾಥ, ಯೋನಿ ಸಹಸ್ರೇಷು ಯೇಷು ಯೇಷು ವ್ರಜಾನಿ ಅಹಂ। ತೇಷು ತೇಷು ಅಚಲಾ ಭಕ್ತಿರ್ ಅಚ್ಯುತಾ ಅಸ್ತು ಸದಾ ತ್ವಯೀ॥-<em>ವಿಷ್ಣುಪುರಾಣ, ಪ್ರಹ್ಲಾದನ ಬಿನ್ನಹ</em>1:20:18; ವಿಲ್ಸನ್ ಸಂ., ಪುಟ 219)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">159 :: \'ನಾನಾದೆ ನೀ. ..\'-ನೆನಲು ಕರುಣಿಸುವೆ ಸಾಯುಜ್ಯ!</h1>
<p class="verse"><em>ಭವಾನಿ, ತ್ವಂ ದಾಸೇ ಮಯಿ, ವಿತರ ದೃಷ್ಟಿಂ ಸಕರುಣಾಂ</em>-<br />
ಇತಿ ಸ್ತೋತುಂ ವಾಂಛನ್ ಕಥಯತಿ<em>ಭವಾನಿ ತ್ವಮ್</em>-ಇತಿ ಯಃ ।<br />
ತದೈವ ತ್ವಂ ತಸ್ಮೈ ದಿಶಸಿ ನಿಜ ಸಾಯುಜ್ಯಪದವೀಂ,<br />
ಮುಕುನ್ದ-ಬ್ರಹ್ಮೇನ್ದ್ರ ಸ್ಫುಟ ಮುಕುಟ ನೀರಾಜಿತ ಪದಾಮ್॥<sup><a epub:type="noteref" href="999-aside.xhtml#id-">159</a></sup> </p>
<p class="quote-author">ಆಚಾರ್ಯ ಶ್ರೀ ಶಂಕರ, ಸೌಂದರ್ಯ ಲಹರಿ 22</p>
<p class="verse"><strong> 
</p>
<p> <em> </em></strong>\'ನಾನಾದೆ ನೀ ಕಣ್ಣಾರೆ ದಯೆ ತೋರೆ, ನಿನ್ನಯ ದಾಸ, ಭವಾನಿ\'-</p>
<p>ಎಂದು ಸ್ತುತಿಸಲು ತೊಡಗಿ, \'ನಾನಾದೆ ನೀ.. ..\'- ನೆಂದು ನುಡಿಯೆ,</p>
<p>ಒಡನೆ ಕರುಣಿಸಿ ಬಿಡುವೆ ಎನಗೆ ಸಾಯುಜ್ಯ ಪದವಿಯ, ಕಾಣುವೆನು</p>
<p>ದೇವಗಣ ತಲೆಬಾಗೆ ಮುಕುಟದಾರತಿಗೊಳುವ ನಿನ್ನಡಿಯ, ತಾಯೆ!</p>
<p> 159. ಮಗುವಿಗೆ ಏನು ಬೇಕು, ಯಾವಾಗ ಬೇಕು, ಎಷ್ಟು ಬೇಕು -ಎಂಬುದು ಹೆತ್ತ ತಾಯಿಗೆ ಚೆನ್ನಾಗಿ ಗೊತ್ತು. ಬೇಕು, ಕೊಡು -ಎಂದು ಕೇಳುವದರೊಳಗೇ ಅವಳು ಮಗುವಿಗೆ ಕೇಳಿದುದನ್ನು ಅನುಗ್ರಹಿಸಿ ಬಿಡುತ್ತಾಳೆ. ಮಗು ವಿವರವಾಗಿ ತಾಯಿಯನ್ನ ಕೇಳಿಕೊಳ್ಳಬೆಕಾಗಿಲ್ಲ -ಎಂಬುದು, ಬೇಗ ನಮಗೆ ಹೊಳೆಯುವ ಈ ಸ್ತುತಿ ಪದ್ಯದ ಒಂದು ಸಾಮಾನ್ಯ ಅರ್ಥ.</p>
<p> <sup>ಸಂಸ್ಕೃತ ವ್ಯಾಕರಣದ ಚಮತ್ಕಾರವನ್ನುಳ್ಳ ಒಂದು ವೈಶಿಷ್ಟ್ಯ ಮತ್ತು ಅದರಿಂದ ಸ್ಫುರಿಸುವ ಇನ್ನೊಂದು ವಿಶೇಷ ಅರ್ಥವೂ ಈ ಪದ್ಯದಲ್ಲಿ ಅಡಗಿದೆ. ಸ್ವಲ್ಪ ತಾಳ್ಮೆ ತೋರುವುದಾದರೆ ನಿಮಗದನ್ನ ವಿವರಿಸುತ್ತೇನೆ:</sup></p>
<p> ಸಂಸ್ಕೃತದಲ್ಲಿ ಭೂ (=ಸತ್ತಾಯಾಮ್, ಇರುವಿಕೆ) ಎಂಬುದು ಪರಸ್ಮೈಪದಿ ಗುಂಪಿನ ಕ್ರಿಯಾಪದದ ಒಂದು ಮೂಲ ಧಾತು.<em>ಭವತಿ</em>ಎನ್ನುವುದು ಇದರ ವರ್ತಮಾನ ಕಾಲದ ಕ್ರಿಯಾಪದದ ರೂಪ. ಅಭವತ್(ಇದ್ದಿತು), ಭವಿಷ್ಯತಿ (ಇರುವುದು), ಭವತು(ಆಗಲಿ) -ಇತ್ಯಾದಿಗಳು ಈ ಧಾತುವಿನ ಕೆಲವು ರೂಪಗಳು. ಇದೇ ಧಾತುವಿನ ವಿಧ್ಯರ್ಥಕವಾದ (ಲೋಟ್ ಎಂಬ) ಕ್ರಿಯಾಪದದ ಪ್ರಥಮ, ಮಧ್ಯಮ ಮತ್ತು ಉತ್ತಮ ಪುರುಷದ ರೂಪಗಳು ಹೀಗಿವೆ: ಭವತು ಭವತಾತ್, ಭವತಾಂ, ಭವನ್ತು। ಭವ ಭವತಾತ್, ಭವತಮ್, ಭವತ। ಭವಾನಿ, ಭವಾವ, ಭವಾಮ॥<em>ಭವಾನಿ</em>ಎಂಬುದು ನಾಮಪದವಾದಾಗ<em>ಪಾರ್ವತಿ</em>ಯೆಂದು ಸಾಮಾನ್ಯ ಅರ್ಥ. ಕ್ರಿಯಾಪದವಾದಾಗ<em>ಭವಾನಿ</em>ಎಂದರೆ (ನಾನು) ಆಗಿ ಬಿಡಲಿ ಎಂದು ಅರ್ಥ.<em>ತ್ವಂ</em>ಎಂದರೆ ನೀನು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">60 :: ಇಲ್ಲೇ ಅವನಿರುವಾಗ ಎಲ್ಲೆಲ್ಲೋ ಹುಡುಕುವುದೇಕೆ?</h1>
<p class="verse">ಲಲ್ಲಾಹಂ ನಿರ್ಗತಾ ದೂರಂ ಅನ್ವೇಷ್ಟುಂ ಶಂಕರಂ ವಿಭುಂ<br />
ಭ್ರಾಂತ್ವಾ ಲಬ್ಧೋ ಮಯಾ ಸ್ವಸ್ಮಿನ್<br />
ದೇಹೇ ದೇವೋ ಗೃಹೇಸ್ಥಿತಃ॥<sup><a epub:type="noteref" href="999-aside.xhtml#id-">60</a></sup> </strong><strong> </p>
<p class="quote-author">ಲಲ್ಲೇಶ್ವರಿ, ಲಲ್ಲಾವಾಕ್ 3, ಭಾಸ್ಕರನ ಸಂಸ್ಕೃತ ಛಾಯೆ</p>
<p class="verse">ಹಗಲಿರುಳು ಹುಡುಕುತ್ತಾ ಎತ್ತಲೆತ್ತಲೋ ಸುತ್ತಿ</p>
<p>ಅವನ ನಾ ನೆನೆದೇನೆ ಬಳಲಿ ಬಸವಳಿದೆ;</p>
<p>ಕೊನೆಗೊಮ್ಮೆ ಲಲ್ಲಳಿಗೆ ಇಲ್ಲೇ ಮನೆಯಲೇ ಸಿಕ್ಕ</p>
<p>ಎಲ್ಲ ಬಲ್ಲವ ಶುಭ ಸಮಯ ಒದಗಿ ಬರಲು!</p>
<p> 60.ಬಸವಣ್ಣನವರ ಈ ವಚನವನ್ನು ಗಮನಿಸಿ:</p>
<p> ಜಗದಗಲ ಮುಗಿಲಗಲ ಮಿಗಿಯಗಲ ನಿಮ್ಮಗಲ। ಅತ್ತಪಾತಾಲದಿಂದತ್ತತ್ತ ನಿಮ್ಮ ಶ್ರೀಚರಣ ಬ್ರಹ್ಮಾಂಡದಿಂದತ್ತತ್ತ ಅಪ್ರಮಾಣ ಅಗಮ್ಯ। ಅಗೋಚರ ಅಪ್ರತಿಮ ಲಿಂಗವೇ ಕೂಡಲಸಂಗಮದೇವಯ್ಯ। ಎನ್ನ ಕರಸ್ಥಳಕ್ಕೆ ಬಂದು ಚುಳುಕಾದಿರಯ್ಯ -ಡಾ॥ ಎಚ್. ತಿಪ್ಪೇರುದ್ರಸ್ವಾಮಿ, ಸಂ.,<em>ಬಸವೇಶ್ವರ ವಚನ ದೀಪಿಕೆ</em>, ವಚನ 743, ಪುಟ 10.<em>ಚುಳುಕಾಗು</em>ಎಂದರೆ<em>ಅಂಗೈಯಲ್ಲಿ ನಿಲ್ಲುವಷ್ಟು ಚಿಕ್ಕದಾಗು</em>ಎಂದರ್ಥ.</p>
<p> ಅವನು \'ಅಣೋರ್ ಅಣೀಯ\'(ಚಿಕ್ಕದಕ್ಕಿಂತಲೂ ಇನ್ನೂ ಚಿಕ್ಕದ್ದಾಗಿರಬಲ್ಲ) ಅಲ್ಲವೇ? \'ಇಲ್ಲಿಲ್ಲ; ಇಲ್ಲಿ ಇದ್ದೇ ಇದ್ದಾನೆ\'- ಈ ಕೂಟ ತತ್ತ್ವವಚನಕ್ಕೆ ಸರ್ವಜ್ಞನನ್ನು ನೆನೆಸಿಕೊಳ್ಳೋಣ:<em>ಇಲ್ಲಿಲ್ಲ ಎಂಬುವನ ಇಲ್ಲಿಯೆ ಅರಸುವುದು। ಇಲ್ಲಿಲ್ಲದಿಲ್ಲ-ವೆಂದರಿಯಲೊಡನೆ ಜಗವೆಲ್ಲ ಒಳಗಿಕ್ಕು॥</em>- ಎನ್ನುತ್ತಾನೆ ಅವನು.</p>
<p> ಸಾಲೋಕ್ಯ, ಸಾಮೀಪ್ಯ, ಸಾನ್ನಿಧ್ಯಗಳ ಮೆಟ್ಟಲುಗಳನ್ನೇರಿ ಸಾಯುಜ್ಯದ ಮಟ್ಟವನ್ನು ಮುಟ್ಟಬೇಕೆನ್ನುವವರಿಗೆ ಅನ್ವಯಿಸುವ ಹಿತವಚನವೊಂದಿದೆ:</p>
<p> ತೆಗೆದತ್ತ ಬಿಸುಡಿ ಬಿಡು, ಅಜ್ಞಾನ ಕೊಳೆಯ ಕಳೆ;</p>
<p> ದೇಹವೇ ದೇವಾಲಯವೆಂಬ ನಂಬಿಕೆಯ ತಾಳು.</p>
<p> ಜೀವವೇ ಪರಮಾತ್ಮ, ಎಂದೆಂದೂ ನೆಲಸಿರುವಾತ-</p>
<p> ಆ ಅವನೇ ಈ ನಾನೆಂಬ ಭಾವದಲಿ ಪೂಜೆಗೊಳ್ಳು.</p>
<p> <em>(ದೇಹೋ ದೇವಾಲಯ ಪ್ರೋಕ್ತೋ, ಜೀವೋ ದೇವಸ್ ಸನಾತನಃ। ತ್ಯಜೇತ್ ಅಜ್ಞಾನ ನಿರ್ಮಾಲ್ಯಂ, ಸೋಽಹಂ ಭಾವೇನ ಪೂಜಯೇತ್॥-ದೇವಪೂಜಾ ವಿಧಿ)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">161 :: ಓ ಬೇಡ, ಅನುಭವಿಸು!</h1>
<p class="verse">ಮಾ ನಿಷಾದ, ಪ್ರತಿಷ್ಠಾಂ ತ್ವಮಗಮಃ ಶಾಶ್ವತೀಸ್ಸಮಾಃ।<br />
ಯತ್ಕ್ರೌಂಚಮಿಥುನಾದೇಕಂ ಅವಧೀಃ ಕಾಮಮೋಹಿತಮ್॥<sup><a epub:type="noteref" href="999-aside.xhtml#id-">161</a></sup> </p>
<p class="quote-author">ವಾಲ್ಮೀಕಿ ರಾಮಾಯಣ, ಬಾಲಕಾಂಡ 2:15</p>
<p class="verse">ಓ ಬೇಡ, ಛೇ ಪಾಪಿ, ಏಕೆ ಮಾಡಿದೆ ಹೀಗೆ?</p>
<p>ಹೊಡೆದುದೇತಕೆ? ನಿನ್ನ ಮೋಜನ್ನು ತಣಿಸಲಿಕೆ?</p>
<p>ತಮ್ಮ ಪಾಡಿಗೆ ತಾವು ಸಲ್ಲಾಪದಲಿ ತೊಡಗಿದ್ದ</p>
<p>ಜೋಡಿಹಕ್ಕಿಗಳಲೊಂದ ಕೊಂದುಬಿಟ್ಟೆಯದೇಕೆ?</p>
<p>ಮಾಸದಿರಲಿಂದಿನ ನೆನಪು, ಅನುಭವಿಸು ಕಹಿ ನೋವು</p>
<p>ಬಹುಕಾಲ ನಿನ್ನ ನೆಮ್ಮದಿಯನದು ಕಳೆದು ಬಿಡಲಿ!</p>
<p> 161. ಈ ಪದ್ಯಕ್ಕೆ ಒಂದು ಮಹತ್ವವಿದೆ. ಬೇಡನಿಗೆ ಕೊಟ್ಟ ಈ ಶಾಪದ ಮಾತುಗಳು ಒಂದು ಶ್ಲೋಕರೂಪದಲ್ಲಿ ವಾಲ್ಮೀಕಿಯ ಬಾಯಿಂದ ಹೊರಬಿದ್ದಿದ್ದವು. ಶೋಕಕ್ಕೆ ಕಾರಣವಾದ ಮಾತುಗಳು, ಈ ರೀತಿ ಶ್ಲೋಕರೂಪಕ್ಕೆ ಪರಿವರ್ತನೆಗೊಂಡದ್ದು ಒಂದು ಬಗೆಯ ವೈಚಿತ್ರ್ಯ- ಅನ್ನಿಸಿತು ವಾಲ್ಮೀಕಿಗಳಿಗೆ. ತಾನು ಬರೆಯಬೇಕೆಂದಿದ್ದ ಶ್ರೀರಾಮನ ಕಥೆಯನ್ನ ಈ ಬಗೆಯ ಶ್ಲೋಕರೂಪದ ಛಂದಸ್ಸಿನಲ್ಲಿಯೇ ಬರೆದರೆ ಹೇಗೆ? -ಎನ್ನಿಸಿತು ವಾಲ್ಮೀಕಿಗಳಿಗೆ; ಹಾಗೆಯೇ ಮಾಡಿದರು.</p>
<p> <em>ರಾಮಾಯಣ</em>ದುದ್ದಕ್ಕೂ ಎಲ್ಲರೂ ಒಂದಲ್ಲಾ ಒಂದು ರೀತಿ ಶೋಕಪಡುವ ಗೋಳಿನ ಕಥೆಯೇ ಆಗಿಹೋಯಿತು -ಎಂಬುದೂ ಸಹ ಈ<em>ಮಾ ನಿಷಾದ</em>ಶ್ಲೋಕಕ್ಕೆ ಮಹತ್ವ ತಂದಿದೆ. ಯುವರಾಜ ಪಟ್ಟಾಭಿಷೇಕದ ಕೊನೆಗಳಿಗೆಯಲ್ಲಿ ರಾಮ ಕಾಡಿಗೆ ಹೋಗಬೇಕಾಗಿ ಬಂದದ್ದು; ವೈಭೋಗದ ಕನಸುಗಳು ನುಚ್ಚುನೂರಾಗಿ ಸೀತೆ ನಾರುಮಡಿ ಉಟ್ಟು ಪತಿಯನ್ನು ಹಿಂಬಾಲಿಸಿದ್ದು; ಕಾಡಿನಲ್ಲಾದರೂ ಸುಖವಾಗಿದ್ದರೇ? ಒಂದಲ್ಲಾ ಒಂದು ಉಪಟಳವೇ! ಎಲ್ಲಕ್ಕೂ ಶಿಖರಪ್ರಾಯವಾಗಿ ಸೀತೆಯನ್ನು ರಾವಣ ಕದ್ದೊಯ್ದ. ಇತ್ತ ರಾಮ, ಅತ್ತ ಸೀತೆ ಅಳುತ್ತಲೇ ಕಾಲ ಕಳೆದರು. ಯುದ್ಧಮಾಡಿ ಗೆದ್ದು ತಂದರೂ ಸೀತೆ ತಾನು ಪರಿಶುದ್ಧೆ ಎಂಬುದನ್ನ ಬೆಂಕಿಹೊಕ್ಕು ತೋರಿಸ ಬೇಕಾಯಿತು. ಮನೆಗೆ ಮರಳಿದ ಮೇಲೂ ಸಂತೋಷವಾಗಿರಲು ವಿಧಿ ಬೆನ್ನ ಬಿಡಲಿಲ್ಲ, ಅವಳನ್ನು ಮತ್ತೆ ಕಾಡಿಗಟ್ಟಿತು. ಇನ್ನೇನು ಎಲ್ಲ ಮುಗಿಯಿತು - ಎನ್ನುವ ವೇಳೆ ಅವಳಿಗೇ ರೋಸಿಹೋಗಿ ಅವಳು ಭೂಮಿಯೊಳಗೆ ಅಡಗಿ ಹೋದಳು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">162 :: ಪದಗಳನು ಸರಿಯಾಗಿ ಉಚ್ಚರಿಸಿ ಹೇಳುವಿರಾ?</h1>
<p class="verse">ಯದ್ಯಪಿ ಬಹು ನ ಅಧೀಷೇ,<br />
ತಥಾಽಪಿ ಪಠ, ಪುತ್ರ, ವ್ಯಾಕರಣಂ।<br />
<em>ಸ್ವಜನ ಶ್ವಜನೋ</em>ಮಾ ಭೂತ್,<br />
<em>ಸಕಲಂ ಶಕಲಂ, ಸಕೃತ್ ಶಕೃತ್</em>॥<sup><a epub:type="noteref" href="999-aside.xhtml#id-">162</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗರ 42:2</p>
<p class="verse">ಏನು ಕಲಿಯದಿದ್ದರೂ ಬೇಡ ಎಲೋ ಮಗನೆ,</p>
<p>ಸರಿಯಾಗಿ ಪದಗಳನು ಉಚ್ಚರಿಸಿ ಹೇಳುವುದ</p>
<p>ಮೊದಲು ಕಲಿ, ಸ-ಶ-ಷಗಳ ಭೇದ ತಿಳಿ;</p>
<p>ಅ-ಕಾರ ಹ-ಕಾರಗಳ ಬದಲಾಯಿಸದೆ ನುಡಿ;</p>
<p>ಹೆಚ್ಚುಸಿರು ಬಿಡುವ ಕಡೆ ಕೊಂಚವೇ ಬಿಡಬೇಡ-</p>
<p>ಪ್ರಾಣ ಅಲ್ಪವಾಗಿಸಬೇಡ ಮಹತ್ತಾಗಿರಬೇಕಾದ ಕಡೆ.</p>
<p>ಗೊತ್ತೆ? ನಮ್ಮ ಜನ<em>ಸ್ವಜನ</em>ರಾಗುವರು, ಮತ್ತೆ</p>
<p>ಅವರೇನೆ ನಾಯಿಗಳ ಹಿಂಡು<em>ಶ್ವಜನ</em>ರೆಂದಾಗ;</p>
<p><em>ಸಕೃತ್</em>ಎಂದರೆ ಒಮ್ಮೆ,<em>ಶಕೃತ್</em>ಎಂದರೆ ಅಮೇಧ್ಯ;</p>
<p>ಇಡೀ ಎಲ್ಲಕ್ಕೆ<em>ಸಕಲ</em>ವೆನ್ನುವರು, ಬಲ್ಲವರು;</p>
<p><em>ಶಕಲ</em>ವೆಂದರೆ ತುಂಡು- ತಪ್ಪಾಡದಿರು ಹುಷಾರು!</p>
<p> 162. ಅಲ್ಪಪ್ರಾಣ ಮಹಾಪ್ರಾಣಗಳನ್ನು ಸರಿಯಾಗಿ ಉಚ್ಚರಿಸುವುದರ ಜೊತೆಗೆ ವ್ಯಾಕರಣ ಬದ್ಧವಾಗಿ ಮಾತನಾಡಬೇಕು ಎಂಬ ಗುರಿ ಹಿಂದಿನ ಕಾಲದ ಕಲಿತವರಲ್ಲಿ ಇತ್ತು.</p>
<p> ಇದಕ್ಕೆ ಉದಾಹರಣೆಯಾಗಿ ಕೆಲವು ಕತೆಗಳು ಇವೆ. ಅದರಲ್ಲಿ ಇದೊಂದು:</p>
<p> ಊಟಕ್ಕೆ ಉಳಿತ ಗಂಡ<em>ಮೊಸರನ್ನು ತೆಗೆದುಕೊಂಡು ಬಾ</em>-ಎಂದು ಒಬ್ಬ ಹೇಳಲು ಹೊರಟನಂತೆ;<em>ದಧಿಮಾನಯ</em>\'ಎಂದು ತಪ್ಪಾಗಿ ಹೇಳಿದನಂತೆ; ಹೆಂಡತಿ ಮೊಸರನ್ನು ತರಲಿಲ್ಲವಂತೆ. ಕಾರಣವೇನು?<em>ದಧಿ ಆನಯ</em>\'(ಮೊಸರನ್ನು ತಾ) ಮತ್ತು<em>ದಧಿ ಮಾ ಆನಯ</em>\'(ಮೊಸರನ್ನು ತರಬೇಡ) -ಇವೆರಡರ ವ್ಯತ್ಯಾಸವನ್ನ ಅವಳು ತಿಳಿದಿದ್ದಳು. ಅದಕ್ಕೆ ಹಾಗೆ ಮಾಡಿದಳು.</p>
<p> ನೋಡಿ:<em>ಶ್ರೀಮುಖ</em>ಅಭಿನಂದನಾ ಗ್ರಂಥ ಪುಟ 741</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">163 :: ಕವಿಯ ಅಳಲು</h1>
<p class="verse">ಇತರ ಪಾಪ ಫಲಾನಿ ಯಥೇಚ್ಛಯಾ ಲಿಖಿತಾನಿ ಸಹೇ,<br />
ಹೇ ಚತುರಾನನ।<br />
ಅರಸಿಕೇಷು ಕವಿತ್ವ ನಿವೇದನಂ ಶಿರಸಿ ಮಾ ಲಿಖ,<br />
ಮಾ ಲಿಖ, ಮಾ ಲಿಖ॥<sup><a epub:type="noteref" href="999-aside.xhtml#id-">163</a></sup> </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ಮುನ್ನ ನಾ ಮಾಡಿದ ಪಾಪಫಲವ ಅನುಭವಿಸುವ ಹಾಗೆ</p>
<p>ಬರೆ ನನ್ನ ಹಣೆ ಮೇಲೆ, ಸಹಿಸುವೆನು ತೊಳಲಾಡಿ ಹೇಗೋ ಏನೋ</p>
<p>ಆದರೊಂದೇ ಬಿನ್ನಹ, ಓ ಬ್ರಹ್ಮ, ಬರೆಯದಿರು, ಬರೆಯದಿರು,</p>
<p>ಬರೆಯದಿರೋ ರಸಿಕರಲ್ಲದವರೆದುರು ನನಗೆ ಕಾವ್ಯನಿವೇದನೆಯನು!</p>
<p> 163. ಪಾಠಭೇದ:<em>ಮಹಾಭಾರತ</em>3:121;<em>ಸಂಲೋಕ</em>ಪುಟ 266;<em>ಸುರಭಾ</em>40:47. ಇತರಕರ್ಮಫಲಾನಿ ಯದೃಚ್ಛಯಾ ವಿತರ ತಾನಿ (ವಿಲಿಖಿತಾನಿ).</p>
<p> ತೀನಂಶ್ರೀ ಅನುವಾದ ಹೀಗಿದೆ: ಉಳಿದೆಲ್ಲ ಕರ್ಮಫಲಗಳನು ಮನಬಂದಂತೆ। ಕಳುಹು; ಸಹಿಸುವೆನಯ್ಯ ವಿಧಿಯೆ, ನಾನವನು;। ಅರಸಿಕರ ಮುಂದೆ ಕವಿತೆಯನ್ ಒಪ್ಪಿಸುವುದೊಂದ। ಬರೆಯದಿರು ಬರೆಯದಿರು ಬರೆಯದಿರು ಶಿರದಿ॥-<em>ಬಿಡಿಮುತ್ತು,</em>17 ಮತ್ತು ತೀನಂಶ್ರೀ,<em>ಭಾರತೀಯ ಕಾವ್ಯಮೀಮಾಂಸೆ</em>ಪುಟ 221.</p>
<p> ಸಾಮಾನ್ಯವಾಗಿ ಹಿಂದಿನ ಎಲ್ಲ ಕವಿಗಳು ಸಹೃದಯರಲ್ಲದ ಓದುಗರನ್ನೂ ವಿಮರ್ಶಕರನ್ನೂ ಜರಿಯುತ್ತ, ತಮ್ಮ ನೋವಿನ ಮಾತು, ಕೆಣಕುವ ನುಡಿ, ಪಂಥಾ ಹ್ವಾನದ ಪದ್ಯ-ಗಳನ್ನ ರಚಿಸಿ ತಮ್ಮ ಕಾವ್ಯಗಳಲ್ಲಿ ಈ ಕೂರಂಬುಗಳನ್ನು ಎಸೆದು ಬಿಟ್ಟಿರುವುದುಂಟು. ನಯಸೇನನ<em>ಧರ್ಮಾಮೃತ</em>ದಲ್ಲಿ ಕುಕವಿ ನಿಂದಾಪದ್ಯಗಳ ಒಂದು ಗುಚ್ಛವೇ ಇದೆ.<em>ಅ-ರಸ</em>ರು ಎಂಬುದರ ಶ್ಲೇಷಾರ್ಥಕ್ಕೆ ಶ್ರೀವಿಜಯನನ್ನು ಕೇಳಿ:</p>
<p> ಅರಸರೊಳ್ ಎಲೆ ನೀಂ ಸರಸಮನ್</p>
<p> ಅರಸಿಯವೋಲ್ ಆಡುತಿರ್ಪೆ, ನಿನಗಿದು ಗುಣಮೇ?</p>
<p> ಅರಸರ್ ಸರಸಮನ್ ಅರೆವರೆ(=ತಿಳಿದುಕೊಳ್ಳುವರೆ)?</p>
<p> ಸರಸಮನ್ ಆಡ್‍ಅರಸರಲ್ಲದವರೊಳ್ ಮಗಳೇ॥</p>
<p> -<em>ಕವಿರಾಜಮಾರ್ಗ</em>ಅನು. 2</p>
<p> <em>ಕಾಲೋ ಹಿ ನಿರ್ ಅವಧಿರ್; ವಿಪುಲಾ ಚ ಪೃಥ್ವೀ</em>- ಎಂಬ,<em>ಉತ್ತರರಾಮ ಚರಿತೆ</em>ಯ ಭವಭೂತಿಯಂತೆ ಸಮಾಧಾನ ಮಾಡಿಕೊಂಡವರೂ ಇದ್ದಾರೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">164 :: ಅನಾಮಿಕ ಆದುದು ಹೇಗೆ?</h1>
<p class="verse">ಪುರಾ ಕವಿನಾಂ ಗಣನಾಪ್ರಸಂಗೇ,<br />
ಕನಿಷ್ಠಿಕಾ ಆಧಿಷ್ಠಿತ- ಕಾಳಿದಾಸ;<br />
ಅದ್ಯಾಪಿ ತತ್ ತುಲ್ಯ ಕವೇರ್ ಅಭಾವಾತ್,<br />
<em>ಅನಾಮಿಕಾ</em>ಸಾರ್ಥವತೀ ಬಭೂವ॥<sup><a epub:type="noteref" href="999-aside.xhtml#id-">164</a></sup> </p>
<p class="quote-author">ಅಪ್ಪಯ್ಯ ದೀಕ್ಷಿತ, ಕುವಲಯಾನಂದ 164</p>
<p class="verse"><strong> </strong>ಹಿಂದೆ ಬುದ್ಧಿಜೀವಿಗಳೊಮ್ಮೆ ಕವಿಗಳೆಣಿಸಲು ತೊಡಗಿ ಬೆರಳ ಮಡಿಸಿ ಕಿರಿಬೆರಳ ಮಡಿಸಿದರು ಕಾಳಿದಾಸನ ಹೆಸರನದಕಿಟ್ಟು;</p>
<p>ಅಂದಿನಿಂದಿಲ್ಲಿಯವರೆಗೆ ಹುಟ್ಟದೇ ಅಂಥ ಪ್ರತಿಭಾವಂತ ಕವಿ-</p>
<p>ಉಂಗುರದ ಬೆರಳ<em>ಅನಾಮಿಕಾ</em>ಹೆಸರ ಸಾರ್ಥಕ್ಯಕ್ಕಿದುವೇ ಗುಟ್ಟು.</p>
<p> 
</p>
<p> 
</p>
<p> 164. ಕಾವ್ಯದ ಅರ್ಥಗೌರವಕ್ಕೆ ಭಾರವಿ, ಪದಲಾಲಿತ್ಯಕ್ಕೆ ದಂಡಿ ಹೇಗೆ ಪ್ರಖ್ಯಾತರೋ ಹಾಗೆ ಹೋಲಿಕೆಯ ಮಾತು ಬಂದಾಗ ಜೀವ ತುಂಬುವವನು ಕಾಳಿದಾಸ. (<em>ಉಪಮಾ ಕಾಲಿದಾಸಸ್ಯ ಭಾರವೇರ್ ಅರ್ಥ ಗೌರವಂ। ದಂಡಿನಃ ಪದಲಾಲಿತ್ಯಂ ಮಾಘೇ ಸಂತಿ ತ್ರಯೋ ಗುಣಾಃ॥</em>). ಮಾಘ ಕವಿ ಈ ಮೂರೂ ಗುಣಗಳಲ್ಲಿ ಮೆರೆಯುತ್ತಾನೆ. ಕಾಳಿದಾಸನ<em>ಮೇಘದೂತ</em>ಮತ್ತು ಮಾಘನ<em>ಶಿಶುಪಾಲವಧಾ</em>ಗಳನ್ನು ಓದುತ್ತಾ ಓದುತ್ತಾ ವಯಸ್ಸೇ ಕಳೆದುಹೋಯಿತು- ಎನ್ನುವ ಕೊರಗು ಕೆಲವು ಸಂಸ್ಕೃತ ಸಾಹಿತ್ಯಾಸಕ್ತರದ್ದು (<em>ಮಾಘೇ ಮೇಘೇ ಗತಂ ವಯಃ॥</em>; ಮಾಘನ ಕಾವ್ಯದ ವೈಶಿಷ್ಟ್ಯಗಳ ಬಗ್ಗೆ ನೋಡಿ ಕೃಷ್ಣಮೂರ್ತಿ ಕೆ. ಡಾ।<em>ಸಂಸ್ಕೃತ ಕಾವ್ಯ</em>, ಪುಟ 208-11)</p>
<p> ಕಾಳಿದಾಸ ವಿಲಾಸ ಕವಿ (<em>ಯಸ್ಯಾಶ್ ಚೌರಶ್ ಚಿಕುರನಿಕುರಃ ಕರ್ಣಪೂರೋ ಮಯೂರೋ। ಭಾಸೋ ಹಾಸಃ ಕವಿಕುಲ ಗುರುಃ ಕಾಲಿದಾಸೋ ವಿಲಾಸಃ॥</em>) ಅವನ ನಾಟಕ<em>ಅಭಿಜ್ಞಾನ ಶಾಕುಂತಲಾ</em>ವಿಶ್ವಖ್ಯಾತ (<em>ಕಾವ್ಯೇಶು ನಾಟಕಂ ರಮ್ಯಂ ತತ್ರಾಪಿ ಚ ಶಕುಂತಲಾ। ತತ್ರಾಪಿ ಚ ಚತುರ್ಥೋ ಅಂಕಃ ತತ್ರ ಶ್ಲೋಕ ಚತುಷ್ಟಯಂ॥</em>).</p>
<p> ಬಾಣಭಟ್ಟ ಕಾಳಿದಾಸನ ಕಾವ್ಯಗಳಲ್ಲಿ ಸಾಂದ್ರವಾಗಿರುವ ಸಾದ್ರ್ರತೆ ಮತ್ತು ಮಾಧುರ್ಯವನ್ನು ಗುರುತಿಸುತ್ತಾನೆ (<em>ನಿರ್ಗತಾಸು ನ ವಾ ಕಸ್ಯ ಕಾಲಿದಾಸಸ್ಯ ಸೂಕ್ತಿಷು। ಪ್ರೀತಿರ್ ಮಧುರ ಸಾದ್ರ್ರಾಸು ಮಂಜರೀಷು ಇವ ಜಾಯತೇ॥</em>).</p>
<p> \'ಸಂಚಾರಿಣಿ ದೀಪಶಿಖೇವ ರಾತ್ರೌ....\'- ಎಂಬ<em>ರಘುವಂಶ</em>ದ ಪ್ರಖ್ಯಾತ ಪದ್ಯ ನಮ್ಮ ಕವಿಗೆ<em>\'ದೀಪಶಿಖಾ ಕಾಳಿದಾಸ\'</em>ಎಂದು ಹೆಸರು ಬರಲು ಕಾರಣವಾಯಿತು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">165 :: ಏನು ಹೆಗ್ಗುರಿ ನಿಮ್ಮ ಕಾವ್ಯಕ್ಕೆ, ಎಂದಿರಿ?</h1>
<p class="verse">ಕಾವ್ಯಂ ಯಶಸೇ, ಅರ್ಥಕೃತೇ,<br />
ವ್ಯವಹಾರವಿದೇ, ಶಿವೇತರ-ಕ್ಷತಯೇ,<br />
ಸದ್ಯಃ ಪರ ನಿರ್ವೃತಯೇ,<br />
ಕಾಂತಾಸಮ್ಮಿತತಯಾ ಉಪದೇಶಯುಜೇ<sup>165</sup></p>
<p class="quote-author">ಮಮ್ಮಟ, ಕಾವ್ಯಪ್ರಕಾಶ-2</p>
<p class="verse">ಕಾವ್ಯಕ್ಕೇನು ಹೆಗ್ಗುರಿ, ಏನು ಆಶಯ ಆಕಾಂಕ್ಷೆ ಧ್ಯೇಯ;</p>
<p>ಬಿರುದೇ, ಹೊನ್ನೆ, ಅನಿಸಿಕೆ ಆಡು ನುಡಿ ನಡೆಗಳ ತಿಳಿವೆ?</p>
<p>ಕೆಟ್ಟದೇನೂ ತಟ್ಟದೊಲು ತಡೆವ ನಿಲುಗಡೆಯೆ?</p>
<p>ಇಲ್ಲಿಯೂ ಅಲ್ಲಿಯೂ ಸಲ್ಲುವಾನಂದದ ನೆಲೆಯ ಸೆಲೆಯೆ?</p>
<p>ನಲ್ಲೆ ನಲ್ಲಗೆ ಕಿವಿಯಲುಸುರುವ ಮೆಲ್ಲ ಸೊಲ್ಲೆ?</p>
<p>-ಒಂದೊ ಮತ್ತೆ ಎಲ್ಲವೂ ಮೇಳೈಸಿಹ ಬಂಡುಗೂಡೆ?</p>
<p> 165. ತಾನೇ ಹುಟ್ಟುಹಾಕಿದ ಕಾವ್ಯಪ್ರಪಂಚಕ್ಕೆ ಕವಿಯೇ ಬ್ರಹ್ಮ; ಹೇಗನಿಸುತ್ತದೆಯೋ ಹಾಗೆ ಕವಿ ಆ ಜಗತ್ತನ್ನ ತಿರುಗಾಡಿಸುತ್ತಾನೆ, ಅಲ್ಲಿನ ಜನರನ್ನ ಕುಣಿದಾಡಿಸುತ್ತಾನೆ. (<em>ಅಪಾರೇ ಕಾವ್ಯಸಂಸಾರೇ ಕವಿರ್ ಏವ ಪ್ರಜಾಪತಿಃ। ಯಥಾಸ್ಮೈ ರೋಚತೇ ವಿಶ್ವಂ ತಥೇದಂ ಪರಿವರ್ತತೇ॥</em>-<em>ಧ್ವನ್ಯಾಲೋಕ</em>3) ರಸಸಿದ್ಧಿ ಪಡೆದ ಕವಿಪುಂಗವರ ಪುಣ್ಯವೇ ಪುಣ್ಯ. ಅವರ ಕೀರ್ತಿ ಶರೀರಗಳಿಗೆ ಮುಪ್ಪುಮರಣಗಳ ಭಯವಿಲ್ಲ. (<em>ಜಯನ್ತಿ ತೇ ಸುಕೃತಿನೋ ರಸಸಿದ್ಧಾಃ ಕವಿಶ್ವರಾಃ। ನಾಸ್ತಿ ಯೇಷಾಂ ಯಶಃಕಾಯೇ ಜರಾಮರಣಜಂ ಭಯಂ॥</em>-<em>ನೀತಿಶತಕ</em>22;<em>ಶಾಙ್ರ್ಗಧರಪದ್ಧತಿ</em>166;<em>ಸುರಭಾ</em>32:1) ಉತ್ತಮ ಕಾವ್ಯ ರಚಿಸಿ ಅವರ ಆತ್ಮ ಸ್ವರ್ಗ ಸೇರಿರಬಹುದು; ಆದರೆ, ಅವರ ಸೂಜಿಗಲ್ಲಿನಂಥ ಆಕರ್ಷಕ ಕಾವ್ಯಮಯ ಶರೀರವಂತೂ ನಿರಾತಂಕವಾಗಿ ಇಲ್ಲೇ ಉಳಿದುಬಿಟ್ಟಿದೆ (<em>ಉಪೇಯುಷಾಂ ಅಪಿ ದಿವಂ ಸನ್ನಿಬಂಧವಿಧಾಯಿನಾಂ ಅಸ್ತ ಏವ ನಿರಾತಂಕಂ ಕಾಂತಂ ಕಾವ್ಯಮಯಂ ವಪುಃ -ಅಭಿನವಗುಪ್ತ, ಲೋಚನ 1</em>)</p>
<p> ತಾನು ಕವಿಯಲ್ಲದಿರಬಹುದು, ವಿಮರ್ಶಕನಾಗಲು ಏನಡ್ಡಿ? ರುಚಿರುಚಿಯಾಗಿ ಅಡಿಗೆ ಮಾಡಲು ಬರದಿರಬಹುದು, ಅದನ್ನು ತಿಂದು ಚೆನ್ನಾಗಿದೆಯೋ ಇಲ್ಲವೋ ತಿಳಿಸಲು ಅಂಜಿಕೆಯೇಕೆ?<em>(ಅವಕ್ತಾಪಿ ಸ್ವಯಂ ಲೋಕಃ ಕಾಮಂ ಕಾವ್ಯ ಪರೀಕ್ಷಕಃ। ರಸಪಾಕ ಅನಭಿಜ್ಞೋಪಿ ಭೋಕ್ತಾ ವೇತ್ತಿ ನ ಕಿಂ ರಸಂ -ಯಶಸ್ ತಿಲಕ 1:29)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">166 :: ಹಳತೇ ಲೇಸಲ್ಲ, ಹೊಸತು ಹೊಲ್ಲಲ್ಲ</h1>
<p class="verse">ಪುರಾಣಂ ಇತಿ ಏವ ನ ಸಾಧು ಸರ್ವಂ<br />
ನ ಚ ಅಪಿ ಕಾವ್ಯಂ ನವಂ ಇತಿ ಅವದ್ಯಂ<br />
ಸಂತಃ ಪರೀಕ್ಷ್ಯಾ ಅನ್ಯತರದ್ ಭಜನ್ತೇ<br />
ಮೂಢಃ ಪರಪ್ರತ್ಯಯನೇಯಬುದ್ಧಿಃ<sup>166</sup></p>
<p class="quote-author">ಕಾಳಿದಾಸ, ಮಾಳವಿಕಾಗ್ನಿಮಿತ್ರ, 1:2</p>
<p class="verse">ಹಳತೆಂದ ಮಾತ್ರಕ್ಕೆ ಅದು ಇದು ಎಲ್ಲವೂ ಲೇಸಲ್ಲ</p>
<p>ಹೊಸತೆಂದ ಮಾತ್ರಕ್ಕೆ ಯಾವುದೂ ಹೊಲ್ಲಲ್ಲ;</p>
<p>ಬಲ್ಲವರು ಪರೀಕ್ಷಿಸಿಯೇನೆ ಕೊಳ್ಳುವರು ಎಲ್ಲ-</p>
<p>ದಡ್ಡ ದನಿಗೂಡಿಸುವ ನಂಬಿ ಅವರಿವರ ಮಾತನೆಲ್ಲ</p>
<p> 
</p>
<p> 166.<em>ಸುಭಾಷಿರತ್ನ ಭಾಂಡಾಗಾರ</em>174:893 ಪಾಠಾಂತರ: ನ ಚಾಪಿ ಸರ್ವಂ</p>
<p> ಅಲ್ಲಸಲ್ಲದ ಸಣ್ಣಮಾತುಗಳನ್ನ ನನ್ನ ಕಾವ್ಯದ ಬಗ್ಗೆ ಆಡಿಕೊಳ್ಳುತ್ತಾರಲ್ಲ, ಆ ಅಲ್ಪಜ್ಞರನ್ನ ಅತ್ತ ಬಿಟ್ಟುಬಿಡಿ. ಅಂಥವರಿಗೆಂದು ಬರೆದುದಲ್ಲ ಇಂಥ ಕಾವ್ಯ. ಓದಿ ಅರ್ಥ ಮಾಡಿಕೊಳ್ಳಬಲ್ಲ ನನ್ನ ಸಮಾನ-ಮನೋಧರ್ಮದ ರಸಿಕರು ಈಗಲೂ ಎಲ್ಲೋ ಇರಬಹುದು; ಇಲ್ಲವೇ, ಮುಂದೆ ಎಂದಾದರೊಂದು ದಿನ ಅಂಥವರು ಹುಟ್ಟಲೂ ಬಹುದು. ನಾನು ಆಶಾವಾದಿ; ಕಾರಣ ಇಷ್ಟೆ: ಈ ಜಗತ್ತು ಅತಿ ವಿಶಾಲ, ಮತ್ತು ಈ ಕಾಲವಿದೆಯಲ್ಲ ಅದು ಅನಂತ- ಹೀಗೆ, ವಿಮರ್ಶಕರ ಕಟು ಕುಟಕಿಗಳಿಂದ ಬಹಳ ನೊಂದೇ ಇರಬೇಕು, ಖ್ಯಾತ ಸಂಸ್ಕೃತ ಕವಿ ನಾಟಕಕಾರ ಭವಭೂತಿಯು, ತನ್ನ ಕಾಲಕ್ಕೆ ಮೀರಿದ ಹೊಸ ಬಗೆಯ ಚಿಂತನೆಗಳಿಗೆ ಸ್ಪಂದಿಸದ ಆ ಅ-ಸಹೃದಯ ವಿಮರ್ಶಕರತ್ತ ಬೊಟ್ಟು ಮಾಡಿದ್ದಾನೆ.</p>
<p> (<em>ಯೇ ನಾಮ ಕೇಚಿದ್ ಇಹ ನಃ ಪ್ರಥಯನ್ತಿ ಅವಜ್ಞಾಂ। ಜಾನನ್ತಿ ತೇ ಕಿಂ ಅಪಿ ತಾನ್ ಪ್ರತಿ ನೈಷ ಯತ್ನಃ। ಉತ್ಪತ್ಸ್ಯತೇಽಸ್ತಿ ಮಮ ಕೋಽಪಿ ಸಮಾನಧರ್ಮಾ ಕಾಲೋಹಿ ಅಯಂ ನಿರವಧಿರ್ ವಿಪುಲಾಚ ಪೃಥ್ವೀ॥</em>- ಭವಭೂತಿ,<em>ಮಾಲತಿಮಾಧವ ನಾಟಕ</em>1:8)</p>
<p> ಕಾಲಕಾಲಕ್ಕೆ ಎಲ್ಲ ಸಮರ್ಥ ಚಿಂತಕರೂ ತಮ್ಮನ್ನು ಅರ್ಥಮಾಡಿಕೊಳ್ಳದ, ಇಲ್ಲವೇ ಅಪಾರ್ಥಮಾಡಿಕೊಂಡವರ ಬಗ್ಗೆ, \'ನಾನೇರುವ ಎತ್ತರಕ್ಕೆ ನೀನೇರ ಬಲ್ಲೆಯಾ?\'- ಎಂದು ಕುವೆಂಪು ಆಡುವ ಮಾತು ಇದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">167 :: ಚೆನ್ನುಡಿಯ ಸವಿಗಿಲ್ಲ ಸಾಟಿ ಏನೂ</h1>
<p class="verse">ದ್ರಾಕ್ಷಾ ಮ್ಲಾನಮುಖೀ ಜಾತಾ, ಶರ್ಕರಾ ಚ ಅಶ್ಮತಾಂ ಗತಾ।<br />
ಸುಭಾಷಿತರಸಂ ದೃಷ್ಟ್ವಾ ಸುಧಾ ಭೀತಾ ದಿವಂ ಗತಾ॥<sup><a epub:type="noteref" href="999-aside.xhtml#id-">167</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 29:10</p>
<p class="verse"><strong> </strong>ಚೆನ್ನುಡಿಯ ರಸದೆದುರು ಏನು ಆಯಿತು ಗೊತ್ತ?-</p>
<p>ಮುಖ ಮುದುಡಿ ಸಿಹಿ ದ್ರಾಕ್ಷಿ ಹುಳಿಗೊಂಡಿತು;</p>
<p>ಜಾರಿ ಸಕ್ಕರೆಯ ಸವಿ ಬರಿ ಮಣ್ಣ ಹುಡಿಯೆನಿಸಿ,</p>
<p>ಹೆದರಿ ಸುಧೆ ಸಗ್ಗಕೆ ಜಗ್ಗನೆ ಹಾರಿ ಮರೆಯಾಯಿತು!</p>
<p> 167. ಪಾಠಾಂತರದಲ್ಲಿ<em>ಸುಭಾಷಿತ ರಸಸ್ಯಾಗ್ರೇ</em>ಎಂದಿದೆ.<em>ಬಿಡಿಮುತ್ತು</em>ವಿನಲ್ಲಿ ತೀನಂಶ್ರೀ ರವರ ಅನುವಾದ ಹೀಗಿದೆ: ಸೊರಗಿ ಹೋಯಿತು ಮುಖವು ದ್ರಾಕ್ಷಿಗೆ। ಸಕ್ಕರೆಯೋ ಕಲ್ಲಾಯಿತು। ಸೂಕ್ತ ರಸದೆದುರಲಿ ನಿಲ್ಲಲು। ಹೆದರಿ ಸುಧೆ ದಿವಕೋಡಿತು ॥14॥</p>
<p> ಸಂಸ್ಕೃತದ ಚೆನ್ನುಡಿಗಳನ್ನು ಹೊಗಳಿ ಅಟ್ಟಕ್ಕೇರಿಸುವ ಹಲವಾರು ಶ್ಲೋಕಗಳನ್ನು ಕವಿಗಳು ತಲೆತಲಾಂತರದಿಂದ ರಚಿಸುತ್ತಲೇ ಬಂದಿದ್ದಾರೆ.<em>ಸುಭಾಷಿತಸಂಗ್ರಹ</em>ಗಳಲ್ಲಿ ಕೆಲವೊಮ್ಮೆ ಆಕರದೊಂದಿಗೂ, ಹಲವು ಬಾರಿ ಅನಾಮಿಕವಾಗಿಯೂ ಇವು ಉಲ್ಲೇಖಿತವಾಗಿವೆ.</p>
<p> ನೀರು, ಅನ್ನ ಬಿಟ್ಟರೆ ಇನ್ನು ಮುಖ್ಯವಾದ ಮೂರನೆಯದದೇನು? ಅದೇ, ಸಮಯಕ್ಕೆ ತಕ್ಕ ಒಳ್ಳೆಯ ಮಾತು; ದಡ್ಡರಿಗೆ ಅದು ಗೊತ್ತಾಗದೇ ಹೋದರೆ ಏನು ತಲೆ ಚಚ್ಚಿಕೊಳ್ಳೋಣ; ಬಿಡಿ, ಅಂಥವರಿಗೆ ಕಲ್ಲಿನ ಚೂರೂ ಒಂದೇ, ರತ್ನವೂ ಒಂದೇ!<em>(ಪೃಥಿವ್ಯಾಂ ತ್ರೀಣಿ ರತ್ನಾನಿ, ಜಲಂ ಅನ್ನಂ ಸುಭಾಷಿತಂ। ಮೂಢೈಃ ಪಾಷಾಣಖಂಡೇಷು ರತ್ನಸಂಜ್ಞಾ ವಿಧೀಯತೇ)</em>-<em>ವೃದ್ಧಚಾಣಕ್ಯ ಶತಕ 14:1, ಸುಭಾಷಿತ ರತ್ನಭಾಂಡಾಗಾರ 29:6</em> </p>
<p> ಅಲ್ಲೇ ಇನ್ನೊಂದು ಸುಭಾಷಿತ ಹೀಗಿದೆ: ಸಂಸಾರವೆಂಬುದು ಒಂದು ಕಟುರುಚಿಯ ಬೇರು ಕಾಂಡ ಎಲೆ ಹೂ ಕಾಯಿಗಳ ಕಹಿಮರ. ಆದರೆ, ಅದೇನು ಸೋಜಿಗವಯ್ಯಾ, ಇದರ ಎರಡು ಬಗೆ ಹಣ್ಣುಗಳು ಸುಧೆಯಷ್ಟು ಸಿಹಿಯೋ ಸಿಹಿ. ಸುಭಾಷಿತರಸವನ್ನು ಚಪ್ಪರಿಸುವುದು ಒಂದು, ಸಜ್ಜನರ ಸಹವಾಸ ಮಾಡುವುದು ಇನ್ನೊಂದು!<em>(ಸಂಸಾರ-ಕಟುವೃಕ್ಷಸ್ಯ ದ್ವೇ ಫಲೇ ಹಿ ಅಮೃತೋಪಮೇ। ಸುಭಾಷಿತ ರಸಾಸ್ವಾದಃ ಸಂಗತಿಃ ಸುಜನೇ ಜನೇ॥) ಹಿತೋಪದೇಶ 1:154, ಸುರಭಾ 29:4</em> </p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">168 :: ಹೀಗೇಕೆ ಜೇನ್ನುಡಿಯ ಗತಿಯಾಯ್ತು?</h1>
<p class="verse">ಬೋದ್ಧಾರೋ ಮತ್ಸರಗ್ರಸ್ತಾಃ,<br />
ಪ್ರಭವಃ ಸ್ಮಯ ದೂಷಿತಾಃ।<br />
ಅಬೋಧೋ ಅಪಹತಾಶ್ಚ ಅನ್ಯೇ,<br />
ಜೀರ್ಣಂ ಅಂಗೇ ಸುಭಾಷಿತಮ್॥<sup><a epub:type="noteref" href="999-aside.xhtml#id-">168</a></sup> </p>
<p class="quote-author">ಭರ್ತೃಹರಿ ನೀತಿ ಶತಕ 1:1</p>
<p class="verse">ತಿಳಿದವರು ಇಲ್ಲವೇನೆಂದಲ್ಲ, ಸಹಿಸರವರಿಗೆ ಹೊಟ್ಟೆಯುರಿ;</p>
<p>ಉಳ್ಳವರು ಇಲ್ಲವೇನೆಂದಲ್ಲ, ಅವರ ಒಣಜಂಬಕೆಣೆಯಿಲ್ಲ;</p>
<p>ಉಳಿದವರ ಪಾಡು, ಪಾಪ, ಅರೆಬರೆ ತಿಳಿವಳಿಕೆಯ ಹಿಡಿಶಾಪ-</p>
<p>ಮುಪ್ಪಡರಿ ಚೆನ್ನುಡಿ ಹೀಗೆ ಯಾರ ಕಣ್ಣಿಗೂ ಬೀಳದಾಯ್ತೆ?</p>
<p> 168.<em>ಭರ್ತೃಹರಿ ಶತಕತ್ರಯ</em>3:2;<em>ಸುಭಾಷಿತರತ್ನ ಭಾಂಡಾಗಾರ</em>90:536;<em>ಸುಭಾಷಿತಾವಲೀ</em>136 ಮುಂತಾದವುಗಳಲ್ಲೂ ಇದು ಉಲ್ಲೇಖಿತವಾಗಿದೆ.</p>
<p> ಈ ಜನಪ್ರಿಯ ಸಾರ್ವಕಾಲಿಕ ಸತ್ಯೋಕ್ತಿಯನ್ನ ಹಲವರು ಅನುವಾದಿಸಿದ್ದಾರೆ.</p>
<p> ಅರಿತವರಿಗೆ ಕರುಬಿನ ಛಲ,</p>
<p> ಉಳ್ಳವರಿಗೆ ಗರ್ವದ ಮಲ,</p>
<p> ಉಳಿದರಿಗಜ್ಞಾನದ ಹತಿ-</p>
<p> ಮುಪ್ಪಾಗುವುದೊಂದೇ ಗತಿ ಸೂಕ್ತಿಗೆ ಮೈಯೊಳಗೇ!</p>
<p> -ತೀನಂಶ್ರೀ,<em>ಬಿಡಿಮುತ್ತು</em>॥161॥</p>
<p> ಬುದ್ಧಿವಂತರ ಗುಣಲಕ್ಷಣದ ಪಟ್ಟಿಯೊಂದು ಮೂಲ ಸಂಸ್ಕೃತದಲ್ಲಿ ಹೀಗಿದೆ:</p>
<p> ಅವನಿಗದು ಗೊತ್ತಿಲ್ಲ, ಗೊತ್ತಿಲ್ಲವೆಂದೂ ಗೊತ್ತು-</p>
<p> ಅವನು ಮುಗ್ಧ ಸರಳ, ಬೋಧನೀಯ;</p>
<p> ಅವನಿಗದು ಗೊತ್ತಿಲ್ಲ, ಆದರೂ ಗೊತ್ತೆಂಬ ಸೋಗು-</p>
<p> ಅವನು ಕಡುಮೂರ್ಖ, ಖಂಡನೀಯ;</p>
<p> ಅವನಿಗದು ಗೊತ್ತು, ಆದರೆ ಗೊತ್ತೆಂದು ಗೊತ್ತಿಲ್ಲ-</p>
<p> ನಿದ್ದೆಹೋಗಿಹನವನು, ಉತ್ಥಾಪನೀಯ;</p>
<p> ಎಲ್ಲ ಅವನಿಗೆ ಗೊತ್ತು, ಗೊತ್ತೆಂದೂ ಸಹ ಗೊತ್ತು-</p>
<p> ಇದ್ದರವನೆ ಬಲ್ಲವ, ಶ್ರೇಷ್ಠನವನೇ ಅನುಕರಣೀಯ!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">169 :: ಮಾತು ಬಲ್ಲವನೆಲ್ಲ ಊರ ಗೆಲ್ಲಬಲ್ಲ</h1>
<p class="verse">ಧತ್ತೇ ಶ್ರಿಯಂ, ಸೃಜತಿ, ಕೀರ್ತಿ ಅಘಂ ಲುನೀತೇ,<br />
ಮಿತ್ರತ್ವಂ ಆನಯತಿ ಹನ್ತ, ವಿರೋಧಿನೋಽಪಿ।<br />
ಯಾತಿ ಅಧ್ನಭಿಃ ಪ್ರತಿಪದಂ ಸುಮನೋನುಕೂಲೈರ್<br />
ಗೌ: ಕಾಮಧುಕ್ ಕಂ ಇವ ನ ಅಪಹರತಿ ಅನರ್ಥಮ್॥<sup><a epub:type="noteref" href="999-aside.xhtml#id-">169</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 7:789</p>
<p class="verse">ಮಾತೇ ಮುತ್ತು, ಸಂಪತ್ತ ಹೊತ್ತು ಬರುವುದು ಅದೇನೇ,</p>
<p>ಮನ್ನಣೆಯ ತಾ ತಂದು, ತೊಳೆವುದು ಪಾಪದ ಕರಿ ನಿಶಾನೆ</p>
<p>ಹಗೆ ಹೊಗೆಯ ನಡುವೆಯೂ ಗೆಳೆತನದ ಬೆಸುಗೆಯ ಹೂಡಿ,</p>
<p>ಅಡಿಗಡಿಗೆ ಬಲ್ಲವರು ಮೆಚ್ಚುವ ತೆರದಿ ಮೆರೆವೀ ಕಾಮಧೇನು</p>
<p>-ಗೋಮಾತೆ ಯಾವ ತಪ್ಪನು ತಾನೇ ಸರಿಪಡಿಸದಿರದು?</p>
<p> 169. ಇಲ್ಲಿ ಕಲ್ಹಣನು<em>ಗೋ</em>ಎಂಬ ಪದವನ್ನು ಹಸು ಮತ್ತು ಮಾತು ಎಂಬ ಎರಡು ಅರ್ಥಗಳಲ್ಲಿ ಬಳಸಿದ್ದಾನೆ. ವೇದಗಳಲ್ಲಿ ಬಳಸಿದ ಗೋ ಶಬ್ದಕ್ಕೆ ಕಿರಣ ಮುಂತಾದ ಹಲವು ವಿಶೇಷ ಅರ್ಥಗಳನ್ನು<em>ಋಗ್ವೇದ</em>ದ 10:85:32ಕ್ಕೆ ವ್ಯಾಖ್ಯಾನಿಸುತ್ತಾ<em>ಯಾಸ್ಕರ ನಿರುಕ್ತ</em>ಕೊಡುತ್ತದೆ. 
<em>ಅಮರಕೋಶ</em>(3:181-2) ದಲ್ಲೂ ಸ್ವರ್ಗ, ಇಷು, ಪಶು, ವಾಕ್, ಘೃಣಿ ಅಂದರೆ (ಕಿರಣ, ಪ್ರಭ, ಕಾಂತಿ ಎಂಬರ್ಥದಲ್ಲಿ) ಗೋ ಶಬ್ದಕ್ಕೆ ನಾನಾರ್ಥಗಳಿವೆ.</p>
<p> <em>ಶತರುದ್ರೀಯ</em>ದ ಪ್ರಾರಂಭದಲ್ಲಿ ಒಂದು ಸುಂದರ ಪ್ರಾರ್ಥನೆ ಬರುತ್ತದೆ: ನಮ್ಮ ಮಾತುಗಳಲ್ಲಿ ನೀನು ಇದ್ದುಕೊಂಡೇ, ಶಿವ, ನಮ್ಮನ್ನು ನೀನು ಕಾಪಾಡು- ಅಂತ (<em>ಯಾ ತೇ ರುದ್ರಃ ಶಿವಾ ತನೂರ್ ಅಘೋರಾ ಅಪಾಪಕಾಶಿನಿ। ತಯಾ ನಸ್ ತನುವಾ ಶಂ ತಮಯಾ ಗಿರಿಶಂತ, ಅಭಿಚಾಕಶೀಹಿ॥3॥</em>)</p>
<p> ನಾರದನು ಒಮ್ಮೆ ಸರ್ವಜ್ಞನಾದ ಸನತ್ಕುಮಾರ ಋಷಿಯನ್ನು ಪರಬ್ರಹ್ಮದ ಸ್ವರೂಪದ ಬಗ್ಗೆ ಕೇಳಿದಾಗ (<em>ನ ಆತ್ಮವಿತ್ ಶ್ರುತಂ ಹಿ ಏವ ಮೇ, ಭಗವದ್ ದೃಶೇಭ್ಯಸ್ ತರತಿ ಶೋಕಂ ಆತ್ಮವಿದ್ ಇತಿ।.. ಪಾರಂ ತಾರಯತು॥7:1:3॥- ಛಾಂದೋಗ್ಯ ಉಪ</em>) ಸನತ್ಕುಮಾರರು ಹೇಳುತ್ತಾರೆ:<em>ನೀನು ಈಗಾಗಲೇ ಏನೆಲ್ಲ ತಿಳಿದುಕೊಂಡಿದ್ದೀಯೋ ಅದೆಲ್ಲ ಕೇವಲ ಜ್ಞಾನದ \'ನಾಮ\' ಅಂಶ ಮಾತ್ರ. ಅದಕ್ಕಿಂತ ಹೆಚ್ಚಿನದು ಎಂದರೆ \'ವಾಕ್\'. ಅದೇ ಸರ್ವಸ್ವ. ಅದನ್ನು ನೀನು ಉಪಾಸನೆ ಮಾಡು.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">70 :: ಕಳೆ ಕೊಳೆಯ ತೊಳೆವ ಹೊಳೆ</h1>
<p class="verse">ಆಪಃ ಪುನನ್ತು ಪೃಥಿವೀಂ, ಪೃಥಿವೀ ಪೂತಾ ಪುನಾತು ಮಾಮ್।<br />
ಪುನನ್ತು ಬ್ರಹ್ಮಣಸ್ಪತಿರ್, ಬ್ರಹ್ಮ, ಪೂತಾ ಪುನಾತು ಮಾಮ್॥<sup><a epub:type="noteref" href="999-aside.xhtml#id-">70</a></sup>  </p>
<p class="quote-author">ತೈತ್ತಿರೀಯ ಆರಣ್ಯಕ 10:23:1; ಮಹಾನಾ ಉಪ. 30:1</p>
<p class="verse">ಸುಪವಿತ್ರ ಜಲ ನೆಲವ ಶುದ್ಧಿಗೊಳಿಸಲಿ ಹರಿದು,</p>
<p>ಈ ನೆಲದ ಮೇಲಡಿಯಿಟ್ಟು ನಾ ಪುನೀತನಾದೆ!</p>
<p>ಎಲ್ಲ ದೈವಾಂಶಗಳ ಪಾವಿತ್ರ್ಯ ಇನ್ನು ಎಡೆಬಿಡದೆನ್ನ</p>
<p>ಒಳಹೊರಗಿನೆಲ್ಲ ಕಳೆ ಕೊಳೆಯ ತೊಳೆದಿರಿಸಲಿ!</p>
<p> 70.<em>ಅಥರ್ವವೇದ</em>ದಲ್ಲಿ ನೀರು ಔಷಧಿಯರೂಪದಲ್ಲಿ ಇರಲೆಂಬ ಹಾರೈಕೆಯಿದೆ: ಆಗಸದಿ ಅಲೆಯುತಿಹ ಮೋಡಗಳ ಪಡೆಗೊಡೆಯ ಆ</p>
<p> ಇಂದ್ರನ ರಥವ ಬಾನಲಿ ನಡೆಸೆ ಮಾತಲಿಯದೇ ಸಾರಥ್ಯ.</p>
<p> ರಥ ನಡೆದು ಮೇಘಗಳು ತೀಡುತಿವೆ, ತಿಕ್ಕುತಿವೆ, ಮುತ್ತಿಕ್ಕುತಿವೆ;</p>
<p> ಮುಗಿಲುಗಳು ತಿಕ್ಕಿ ಉಕ್ಕುವ ಸುರಿವ ಆ ನೀರಿನಲಿ ಅಡಗಿ</p>
<p> ಅಮೃತದಂತಹ ಮದ್ದು ಹುದುಗಿ ಕುಳಿತಿದೆಯೆಂಬ</p>
<p> ನಮ್ಮ ಇಂದ್ರನಂತರಂಗದ ಗುಟ್ಟ ಮಾತಲಿಯೇ ಬಲ್ಲ.</p>
<p> ಇಂದ್ರ ಈ ಪರಿ ಯಾವ ನೀರಿನೊಳು ಅಮೃತದೊಲು</p>
<p> ರಸವನ್ನೆ ತುಂಬಿಹನೋ ಮಳೆಯ ಆ ಜೇನ ಹನಿ ನಮಗೆ</p>
<p> ಔಷಧಿಯೇ ಆಗಿ ಚಿರಕಾಲ ಇರಲಿ, ಸುರಿಯುತಿರಲಿ!</p>
<p> (<em>ಯನ್ ಮಾತಲೀ ರಥಕ್ರೀತಂ ಅಮೃತಂ ವೇದ ಭೇಷಜಮ್। ತದ್ ಇನ್ದ್ರೋ ಅಪ್ಸು ಪ್ರವೇಶಯತ್ ತದ್ ಆಪೋ ದತ್ತ ಭೇಷಜಂ॥</em>11:6:23)</p>
<p> ಈ ವೈದಿಕ ಹಾರೈಕೆಯಲ್ಲಿ ವೈಜ್ಞಾನಿಕ ಸತ್ಯ ಅಡಗಿದೆ. ಮೋಡದಿಂದ ಬೀಳುವ ಮಳೆನೀರು ಮಾರ್ಗಮಧ್ಯೆ ಅಂತರಿಕ್ಷದ ಸಾರಜನಕವೇ ಮೊದಲಾದ ಅನಿಲಗಳನ್ನು ಕೂಡಿಕೊಂಡು, ಭೂಮಿಯ ಮೇಲೆ ಬಿದ್ದು, ಸಸ್ಯ ಸಂಪತ್ತಿಗೆ ಸಹಾಯಕವಾಗುತ್ತದೆ.</p>
<p> <em>ಆಪೋ ವೈ ಭೇಷಜಂ</em>ಅರ್ಥವತ್ತಾದ ಮಾತು; ಅದಕ್ಕೆ ಪೂರಕವಾಗಿ ಕೇಳಿ:</strong><strong><em>ನರರ್ಗ್ ಅರುಜುತೆ ಭೇಷಜದಿಂದ್। ಅರಜುತೆಯಿಂ ದೇಹ, ದೇಹದಿಂ ಜ್ಞಾನಂ। ಪರಮಜ್ಞಾನವೆ ಮೋಕ್ಷಂ। ದೊರೆಕೊಳ್ಗುಂ ಅದೆಂದು ಪೇಳ್ದಪೆಂ ಭೇಷಜಮ್॥</em>-1ನೇ ಮಂಗರಸ (ಕಾಲ 50),<em>ಖಗೇಂದ್ರಮಣಿದರ್ಪಣ</em>1:95</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">171 :: ನೀರೆ, ಮನ್ನಿಸು ಬಾರೆ</h1>
<p class="verse">ಯದ್ ಉಚ್ಛಿಷ್ಟಂ ಅಭೋಜ್ಯಂ ಯದ್ ವಾ ದುಷ್ಚರಿತಂ ಮಮ।<br />
ಸರ್ವಂ ಪುನನ್ತು ಮಾಂ ಆಪೋ, ಅಸತಾಂ ಚ ಪ್ರತಿಗ್ರಹಂ॥<sup><a epub:type="noteref" href="999-aside.xhtml#id-">171</a></sup> </p>
<p class="quote-author">ಬೌಧಾಯನ ಬ್ರಹ್ಮಕರ್ಮ ಸಮುಚ್ಚಯ</p>
<p class="verse">ಎಂಜಲಾಗಿದ್ದರೂ ತಿಂದೆ, ತಿನ್ನಬಾರದನೂ ಮೆದ್ದೆ,</p>
<p>ಅರಿವಿರದೆ ತಪ್ಪು ತಪ್ಪಾಗಿ ತುಂಬ, ಹುಂಬ, ನಾ ನಡೆದೆ;</p>
<p>ಕೆಟ್ಟದರ ಕೆಟ್ಟವರ ಒಡನಾಟ ಸಹಿಸಿ ಸುಮ್ಮನೆ ಇದ್ದೆ-</p>
<p>ನನ್ನ ಮನ್ನಿಸಿ, ನೀರೆ, ನೀ ಶುಚಿಗೊಳಿಸು ಮುದದೆ!</p>
<p> 171.<em>ಮಹಾನಾರಾಯಣ ಉಪನಿಷತ್</em>ಸಂಧ್ಯೋಪಾಸನೆ ವಿಭಾಗವನ್ನು ನೋಡಿ.</p>
<p> ಎಲ್ಲಕ್ಕಿಂತ ಮೊದಲು ಏನಿತ್ತು? ಅದಕ್ಕೂ ಮೊದಲು ಏನಿತ್ತು? ಯಾವುದು ಯಾವುದರ ಮೇಲೆ ನಿಂತಿದೆ?- ಇಂತಹ ಜಿಜ್ಞಾಸೆ ನಮ್ಮ ವೈದಿಕ ಋಷಿಗಳಿಗೆ ಕಾಡದೇ ಬಿಟ್ಟಿಲ್ಲ. ಅಭಿಧರ್ಮಕೋಶ ವ್ಯಾಖ್ಯೆಯಲ್ಲಿ \'ಆಕಾಶವನ್ನು ಯಾರು ಹೊತ್ತಿದ್ದಾರೆ, ಯಾರು ಯಾರು?\'- ಎಂದು ಗೌತಮನೆಂಬ ಶಿಷ್ಯನೊಬ್ಬ ಕೇಳಿದಾಗ, ಭಗವತ್ ಎಂಬ ಗುರು ಉತ್ತರಿಸುತ್ತಾನೆ (<em>ಬೃಹದ್ ಆರಣ್ಯಕ</em>3:6:1 ರಲ್ಲಿ ಬರುವ<em>ಯಾಜ್ಞವಲ್ಕ್ಯ</em>ಮತ್ತು<em>ಗಾರ್ಗಿ</em>ಯ ಸಂವಾದವನ್ನು ಇದು ಹೋಲುತ್ತದೆ.):</p>
<p> \'\'ಮಗುವೆ, ಗೌತಮ, ಹೇಳು: ಭೂಮಿಯನು ಹೊತ್ತಿಹರಾರು?\'\'</p>
<p> \'\'ನೀರ ಮೇಲಿದೆ ಭೂಮಿ, ಜಲ ನೆಲವ ಎತ್ತಿಹುದು;\'\'</p>
<p> \'\'ಜಲ ನೆಲವ ಎತ್ತಿಹುದೇ? ಜಲವ ಹೊತ್ತಿಹರಾರು?\'\'</p>
<p> \'\'ನೀರು ಗಾಳಿಯ ಮೇಲೆ, ವಾಯು ಈ ನೀರಿಗಾಧಾರ;\'\'</p>
<p> \'\'ವಾಯು ನೀರಿಗಾಧಾರವೇ ತಾನೆ, ಅದನಾರು ಹೊತ್ತಿಹರು?\'\'</p>
<p> \'\'ಆಗಸದಿ ಹರಡಿದೆ ವಾಯು, ಆಗಸ ಅನಿಲಕೆ ತಾಣ;\'\'</p>
<p> \'\'ಆಗಸಕೆ ಆಯತನವದಾರು? ಯಾರದನು ಹೊತ್ತಿಹರು?;\'\'</p>
<p> \'\'ಇದು ನನಗೆ ಗೊತ್ತಿಲ್ಲ, ತಿಳಿಯ ಹೇಳುವಿರಲ್ಲ?\'\'</p>
<p> \'\'ಯಾರಿಲ್ಲ, ಯಾರಿಲ್ಲ, ಬೇರೆ ಯಾರೂ ಇಲ್ಲವೆ ಇಲ್ಲ-</p>
<p> ಭಗವಂತ ತಾನೆ ನಿರಾಧಾರವದನಲ್ಲಿ<em>ಅಲ್ಲಿ</em>ನಿಲ್ಲಿಸಿಹನು!\'\'</p>
<p> -(ಭಗವತ್,<em>ಅಭಿಧರ್ಮಕೋಶ ವ್ಯಾಖ್ಯಾ</em>, ಉಲ್ಲೇಖ: ಮ್ಯಾಕ್ಸ್ ಮುಲ್ಲರ್,<em>ಉಪನಿಷದ್ಸ್</em>ಪುಸ್ತಕದ ಪೀಠಿಕೆಯ ಕೊನೆಯಲ್ಲಿ ಅಡಿಟಿಪ್ಪಣಿ ಪುಟ</strong>xಟviii<strong>.)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">172 :: ಬಿಟ್ಟು ಕಳಚಿದೆ, ಈಗ ಈಗಲೇ ಹೊರಟೆ</h1>
<p class="verse">ಯೇ ಅಪ್ಸು ಅನ್ತರ್ ಅಗ್ನಯಃ, ಪ್ರವಿಷ್ಟಾ, ಗೋಹ್ಯ,<br />
ಉಪಗೋಹ್ಯೋ, ಮಯೂಖೋ, ಮನೋಹಾಸ್,<br />
ಖಲೋ, ವಿರಜಸ್, ತನೂದೂಷುರ್, ಇಂದ್ರಿಯಹಾ-<br />
ತಾನ್ ವಿಜಹಾಮಿ। ಯೋ ರೋಚನಸ್ ತಂ ಇಹ ಗೃಹ್ಣಾಮಿ॥\'\'<br />
<em>(ಇತಿ ಮನ್ತ್ರೇಣ ಆಪೋ ಗೃಹೀತ್ವಾ)</em><br />
ಓಂ ತೇನ ಮಾಂ ಅಭಿಷಿಂಚಾಮಿ, ಶ್ರಿಯಂ ಯಶಸೇ,<br />
ಬ್ರಹ್ಮಣೇ ಬ್ರಹ್ಮವರ್ಚಸಾಯ॥<sup><a epub:type="noteref" href="999-aside.xhtml#id-">172</a></sup> </strong><strong> </p>
<p class="quote-author">ಪಾರಸ್ಕರ ಗೃಹ್ಯಸೂತ್ರ 2:6:8-10</p>
<p class="verse">ಈ ನೀರ ಒಳಹೊಕ್ಕ, ಮುಚ್ಚಿ ಅಡಗಿದ ಬಡಬ,</p>
<p>ಪ್ರಖರ ತೀಕ್ಷ್ಣದ ಕಿರಣ, ಮನಮುರಿವ ಬರಸಿಡಿಲು,</p>
<p>ತಡೆಯಲಾರದ ನೋವು, ಒಡಲ ಹುಡಿಮಾಡುವದ</p>
<p>ಇಂದ್ರಿಯಗಳೆಲ್ಲವ ಸುಡುವ ಬಗೆ ಬಗೆಯ ಅಗ್ನಿಗಳ</p>
<p>ಬಿಟ್ಟು ಕಳಚಿದೆ, ನಾನಿದೋ ಈಗ ಈಗಲೇ ಹೊರಟೆ.</p>
<p>ಹೊಳೆ ಹೊಳೆವ ಬೆಳಕನ್ನ ಹಿಡಿದು ಮುಂದಕೆ ನಡೆವೆ.</p>
<p>ಸಿರಿ ಯಶಸ್ಸಿನ ಬಯಕೆ, ಬ್ರಹ್ಮವರ್ಚಸ್ಸಿನ ಹರಕೆ,</p>
<p>ಆ ಬ್ರಹ್ಮನನೆ ತಲುಪುವಾಕಾಂಕ್ಷೆಯಿಂ ನೀರ ಸಿಂಪಡಿಸಿಕೊಳುವೆ!</p>
<p> 172.ಗುರುಕುಲದಲ್ಲಿ ವಿದ್ಯಾಭ್ಯಾಸ ಮುಗಿಸಿದ ಛಾತ್ರ ತನ್ನ ಈ ವಿಶೇಷ ಸಮಾವರ್ತನ ಸ್ನಾನಕ್ಕೆ ಹೊರಡುತ್ತಿದ್ದಾನೆ; ಆಗ ಮಾವಿನ ಚಿಗುರಿನಿಂದ ಮೊದಲ ಕಲಶದ ನೀರನ್ನು ತನ್ನಮೇಲೆ ಸಿಂಪಡಿಸಿಕೊಳ್ಳುತ್ತಿದ್ದಾನೆ.<em>ಎಲ್ಲೆಡೆ ದೇವರಿದ್ದಾನೆ-</em>ಶಿಷ್ಯ ತಿಳಿದಿದ್ದಾನೆ:</p>
<p> ಉರಿಯಾಗಿ ನೀರಾಗಿ ಗಾಳಿ ನೆಲ ನಭವಾಗಿ,</p>
<p> ಒಳನೆರೆದು ಆವರಿಸಿಕೊಂಡಿಹುದೋ ತಾನೆ ಜಗವಾಗಿ,</p>
<p> ಬೇರು ಸಸಿ ಗಿಡ ಮರ ಬಳ್ಳಿ ಹೂವು ಹಣ್ಣಾಗಿ,</p>
<p> ಯಾವುದಿಹುದೋ ಆ ದೈವಶಕ್ತಿಗೆ ನಮಿಪೆ ತಲೆವಾಗಿ.</p>
<strong>(<em>ಯೋ ದೇವೋ ಅಗ್ನೌ ಯೋ ಅಪ್ಸು, ಯೋ ವಿಶ್ವಂ ಭುವನಂ ಆವಿವೇಶ। ಯ ಓಷಧೀಷು ಯೋ ವನಸ್ಪತಿಷು, ತಸ್ಮೈ ದೇವಾಯ ನಮೋ ನಮಃ॥-ಶ್ವೇತಾಶ್ವತರ ಉಪ. 3:17</em>)</strong>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">173 :: ಉತ್ತರಿಸಿ ಪ್ರಶ್ನೆಗಳ</h1>
<p class="verse">ಕೋ ಧರ್ಮಃ? ಭೂತದಯಾ,<br />
ಕಿಂ ಸೌಖ್ಯಂ? ಅರೋಗಿತಾ।<br />
ಜಗತಿ [ಜನ್ತೋಃ] ಕಃ ಸ್ನೇಹಃ? ಸದ್ಭಾವಃ,<br />
ಕಿಂ ಪಾಂಡಿತ್ಯಂ? ಪರಿಚ್ಛೇದಃ॥<sup><a epub:type="noteref" href="999-aside.xhtml#id-">173</a></sup> </strong><strong> </p>
<p class="quote-author">ನಾರಾಯಣ ಪಂಡಿತ, ಹಿತೋಪದೇಶ 2:149</p>
<p class="verse">\'\'ಧರ್ಮವಾವುದು? ಹೇಳಿ.\'\'</p>
<p>\'\'ದಯೆ ತೋರೆ ಎಲ್ಲ ಜೀವಿಗಳಲ್ಲಿ\'\';</p>
<p>\'\'ಸೌಖ್ಯವೆಲ್ಲಿದೆ? ಹೇಳಿ.\'\'</p>
<p>\'\'ಪ್ರಾಣಿಗಳು ಅನುಭವಿಪ ಆರೋಗ್ಯದಲ್ಲಿ!\'\'"</p>
<p>\'\'ಸ್ನೇಹವೆಂದರದೇನು?\'\'</p>
<p>\'\'ಸದ್ಭಾವ ನಮ್ಮೊಡನೆ ಕೂಡಿ ನಡೆವವರಲ್ಲಿ\'\';</p>
<p>\'\'ಪಾಂಡಿತ್ಯ ಗುರುತಿಸುವುದದೆಂತು?\'\'"</p>
<p>\'\'ಒಗಟೊಡೆದು ತಿಳಿವ ಬೆಳಗುವಲ್ಲಿ!\'\'""</p>
<p> 173.<em>ಮಿತ್ರಲಾಭ</em>114,<em>ಸುರಭಾ</em>70:769<em>ಮಹಾಭಾರತ</em>ದಲ್ಲೂ ಈ ಮಾತು ಬರುತ್ತದೆ.</p>
<p> ದಯವಿಲ್ಲದ ಧರ್ಮವದೇವುದಯ್ಯಾ,</p>
<p> ದಯವೇ ಬೇಕು ಸಕಲ ಪ್ರಾಣಿಗಳೆಲ್ಲರಲ್ಲಿಯು।</p>
<p> ದಯೆಯೇ ಧರ್ಮದ ಮೂಲವಯ್ಯಾ,</p>
<p> ಕೂಡಲ ಸಂಗಯ್ಯನಂತಲ್ಲದೊಲ್ಲನಯ್ಯಾ॥247॥</p>
<p> -ಬಸವಣ್ಣ</p>
<p> ಹಳೆಗನ್ನಡದ ಜೈನ ಗದ್ಯ ಗ್ರಂಥ<em>ವಡ್ಡಾರಾಧನೆ</em>(ಶಿವಕೋಟ್ಯಾಚಾರ್ಯ ಕಾಲ 20) ಯಲ್ಲಿ<em>ಧರ್ಮಘೋಷ ಭಟ್ಟಾರಕರ ಕತೆ</em>(ಪುಟ 50)ಯಲ್ಲಿ ಇದೇ ರೀತಿಯ ಪ್ರಶ್ನೋತ್ತರವೊಂದು ಬರುತ್ತದೆ. ಅಲ್ಲಿಯೂ ದಯೆಯಿಂದ ಕೂಡಿದ ಆತ್ಮ ಸೌಭಾಗ್ಯವುಳ್ಳವನೇ ಶ್ರೇಷ್ಠನಾದ ಧಾರ್ಮಿಕ -ಎನ್ನುತ್ತಾ ಮೋಕ್ಷವೇ ಎಲ್ಲ ಶಾಸ್ತ್ರಾ ಭ್ಯಾಸದ ಅಂತಿಮ ಗುರಿ<em>(ಕೋ ಧರ್ಮಪ್ರವರೋ? ದಯಾತ್ಮ ಸುಭಗಃ; .. .. ಕಾ ವಾ ಗತಿರ್ ನಿರ್ವೃತಿಃ॥)</em>- ಎಂದು ಆ<em>ಸುಭಾಷಿತ</em>ಹೇಳುತ್ತದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">174 :: ಅವನಂತೆ ಅವರೂನು!</h1>
<p class="verse">ರಾಜ್ಞಿ ಧರ್ಮಿಣಿ ಧರ್ಮಿಷ್ಠಾಃ, ಪಾಪೇ ಪಾಪಾಃ, ಸಮೇ ಸಮಾಃ।<br />
ರಾಜಾನಂ ಅನುವರ್ತನ್ತೇ, ಯಥಾ ರಾಜಾ ತಥಾ ಪ್ರಜಾಃ॥<sup><a epub:type="noteref" href="999-aside.xhtml#id-">174</a></sup> <br />
-ಬಲ್ಲಾಳಸೇನ,<em>ಭೋಜಪ್ರಬಂಧ 44</em></p>
<p>ಅವ ನ್ಯಾಯಿ ಧರ್ಮಿಷ್ಠ, ಅವರೂ ಸರಿ-ನಡತೆಯವರೇ ಸೈ;</p>
<p>ಅವ ಪಾಪಿ ದುರ್ಬುದ್ಧಿ, ಪಾಪಮಾರ್ಗಿಗಳಂತೆಯೇ ಅವರೂ;</p>
<p>ಅತ್ತಲಿತ್ತಲೂ ಇರದ ನಡುವಿನವ, ಮಂದಿಗೂ ನಡು ಜಾಡೆ</p>
<p>ಒಡೆಯನನ್ನೆ ಅನುಸರಿಸುವರು ಜನ ಕಣ್ಣುಮುಚ್ಚಿ,</p>
<p>\'\'ಹೇಗೆ ರಾಜನೋ ಹಾಗೆ, ಹಾಗೇ ಪ್ರಜೆ ಅವನ ಮೆಚ್ಚಿ!\'\'"</p>
<p> 174.<em>ಸುರಭಾ 145:119,</em>ಪಾಠಾಂತರದಲ್ಲಿ<em>ಪಾಪೇ ಪಾಪಾಪರಾಃ ಸದಾ</em>ಎಂದಿದೆ.</p>
<p> ಈ ಪದ್ಯಕ್ಕೆ ಪರ್ಯಾಯವಾದ ಇನ್ನೊಂದು ಸುಭಾಷಿತವಿದೆ:</p>
<p> ದೇಶವಿದ್ದಂತೆ ಅಲ್ಲಿನ ಭಾಷೆ (ಅಥವಾ ಅಲ್ಲಿನವರ ವೇಷ); ಅರಸನಿದ್ದಂತೆ ಅವನ ಪ್ರಜೆಗಳು; ನೆಲವಿದ್ದಂತೆ ಅದರ ಮೇಲೆ ಹರಿವ ಜಲ ಮತ್ತು ಬಿತ್ತಿದ ಬೀಜದಂತೆ ತಾನೆ ಹೊರಬರುವ ಮೊಳಕೆ?<em>(ಯಥಾ ದೇಶಸ್ ತಥಾ ಭಾಷಾ (ವೇಷಃ), ಯಥಾ ರಾಜಾ ತಥಾ ಪ್ರಜಾಃ । ಯಥಾ ಭೂಮಿಸ್ ತಥಾ ತೋಯಂ, ಯಥಾ ಬೀಜಂ ತಥಾಂಕುರಃ॥)</em></p>
<p> ರಾಜನ ನಡೆನುಡಿಗಳೇ ಅವನಾಳುವ ಜನಗಳ ಮೇಲೆ ಪ್ರಭಾವ ಬೀರುವುದು ಸಹಜ.<em>(ಯದ್ ವೃತ್ತಾಃ ಸನ್ತಿ ರಾಜಾ ನಃ, ತದ್ ವೃತ್ತಾಃ ಸನ್ತಿ ಹಿ ಪ್ರಜಾಃ॥ ವಾಲ್ಮೀಕಿ ರಾಮಾಯಣ</em>2:109:9) ಎಲ್ಲವೂ ರಾಜನ ಪ್ರೇರಣೆಯಿಂದಲೇ ನಡೆದೀತು ಎನ್ನುವುದಕ್ಕೆ ವಾಲ್ಮೀಕಿಯ ಇನ್ನೊಂದು ಮಾತನ್ನು ಕೇಳಿ: ಧರ್ಮ, ಅರ್ಥ, ಕಾಮಗಳಿಗೆ ಆಡಳಿತಗಾರನೇ ಉತ್ತಮ ಸಂಪನ್ಮೂಲ ವ್ಯಕ್ತಿ (ರಿಸೋರ್ಸ್ ಪರ್ಸನ್). ಒಳ್ಳೆಯದೂ ಕೆಟ್ಟದ್ದೂ ಅವನಿಂದಲೇ ರೂಪುಗೊಳ್ಳುತ್ತದೆ.<em>(ರಾಜಾ ಧರ್ಮಶ್ ಚ ಕಾಮಶ್ ಚ ದ್ರವ್ಯಾಣಂ ಚ ಉತ್ತಮೋ ನಿಧಿಃ। ಧರ್ಮಂ ಶುಭಂ ವಾ ಪಾಪಂ ವಾ ರಾಜಮೂಲಂ ಪ್ರವರ್ತತೇ॥ -ವಾಲ್ಮೀಕಿ ರಾಮಾಯಣ ಅರಣ್ಯ ಕಾಂಡ 50:10)</em></p>
<p> <em> </em>ಸಮಾಜ, ದೇಶ ಹದಗೆಡಲು ಅಥವಾ ಏಳಿಗೆ ಹೊಂದಲು ಆಡಳಿತಗಾರ (ರಾಜ)ನೇ ಕಾರಣ ಎಂಬರ್ಥದಲ್ಲಿ<em>ರಾಜಾ ಕಾಲಸ್ಯ ಕಾರಣಂ</em>- ಎನ್ನುತ್ತದೆ<em>ಮಹಾಭಾರತ.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">175 :: ಯಾರದು ಹೆಚ್ಚು?</h1>
<p class="verse">ಮಾತಾ ಗುರುತರಾ ಭೂಮೇಃ, ಪಿತಾ ಉಚ್ಚತರಶ್ಚ ಖಾತ್।<br />
ಮನಃ ಶೀಘ್ರತರಃ ವಾಯೋಃ, ಚಿಂತಾ ಬಹುತರೀ ನೃಣಾಂ॥<sup><a epub:type="noteref" href="999-aside.xhtml#id-">175</a></sup> <br />
<em>-ವ್ಯಾಸ, ಮಹಾಭಾರತ, ವನಪರ್ವ 313:60</em></strong><em> </em></p>
<p>ತಾಯಿಗಿಂತ ದೊಡ್ಡದೆಲ್ಲಿ? ಭೂಮಿಗಿಂತ ತೂಕವೇ?</p>
<p>ತಂದೆಗಿಂತ ಮೇಲೆ ಮುಗಿಲೆ? ಆ ಎತ್ತರಕೇರದು;</p>
<p>ಗಾಳಿಗಿಂತ ವೇಗವಾಗಿ ಹರಿದಾಡುವ ಲಘು ಮನಸು-</p>
<p>ಚಿಂತೆಗಿಂತ ಮಿಗಿಲಾಗಿ ಎಲ್ಲಿಹುದು, ನಿಜ ಇದು!</p>
<p> 175. ಇದನ್ನೇ<em>ವ್ಯಾಸ ಭಾರತ</em>ದಲ್ಲಿ ಹೇಳುತ್ತಿರುವುದು. ಪಾಠಾಂತರದಲ್ಲಿ ಕೆಲವು ಪದಗಳು ಸ್ಥಾನಪಲ್ಲಟವಾಗಿವೆ:<em>ಮಾತಾ ಗುರುತರಾ ಭೂಮೇಃ, ಖಾತ್ ಪಿತಾ ಉಚ್ಚತರಸ್ ತಥಾ। ಮನಃ ಶೀಘ್ರತರಃ ವಾತಾಚ್, ಚಿಂತಾ ಬಹುತರೀ ನೃಣಾಮ್॥</em></p>
<p> ನಮ್ಮ ಕಣ್ಣಿಗೆ ಕಾಣುವ, ಮುಟ್ಟಿ ತೂಗಬಹುದಾದ ವಸ್ತುಗಳಲ್ಲಿ ಬಹಳ ಬಹಳ ಭಾರವಾದುದೆಂದರೆ<em>ಭೂಮಿ</em>; ಇದಕ್ಕಿಂತ ಒಂದು ತೂಕ ಜಾಸ್ತಿ ನಮ್ಮ<em>ತಾಯಿ</em>. ಇಬ್ಬರೂ ಹೊರುವವರೇ, ಹೆರುವವರೇ; ಆದರೆ, ನೇರವಾಗಿ ಲಾಲಿಸಿ ಪಾಲಿಸಿ ಬೆಳಸುವವಳು- ಈ ತಾಯಿ. ಆದ್ದರಿಂದ ಇವಳ ಮಹತ್ವ ಹೆಚ್ಚು. ರಕ್ಷಣೆಯ ವಿಚಾರದಲ್ಲಿ, ಓದು ಶಿಸ್ತು ನಡೆನುಡಿಗಳಲ್ಲಿ ಆದರ್ಶನಾಗಿದ್ದು ಮುಗಿಲಿಗಿಂತ ಎತ್ತರಕ್ಕೆ ಏರಿ ಅದನ್ನೂ ಮೀರುವಾತ, ಅದೂ ಮಕ್ಕಳ ಕಣ್ಣಿನಲ್ಲಿ, ಅವರ<em>ತಂದೆ</em>.</p>
<p> ಲೌಕಿಕ ಪ್ರಪಂಚದ ಎಲ್ಲಾ ವಸ್ತುಗಳನ್ನು ಭೂಮಿ ಪ್ರತಿನಿಧಿಸುತ್ತದೆ. ಕೈಗೆ ಎಟುಕದ, ಆದರೆ ಅತ್ತ ಏರಬೇಕಾಗಿರುವ ಆದರ್ಶ ತತ್ವಗಳನ್ನು ಆಕಾಶ ಪ್ರತಿನಿಧಿಸುತ್ತದೆ. ತಾಯಿ ಮತ್ತು ತಂದೆಯರಲ್ಲಿ ಮಕ್ಕಳು ಈ ವಾಸ್ತವಿಕತೆ ಮತ್ತು ಆದರ್ಶಗಳನ್ನು ಕಾಣುತ್ತಾರೆ ಎಂಬುದು ಇಲ್ಲಿ ಕವಿ ಸೂಚಿಸುತ್ತಿದ್ದಾನೆ. ಎಲ್ಲೋ ದೂರದಲ್ಲಿ ದಿಗಂತದಂಚಿನಲ್ಲಿ ಭೂಮಿ-ಆಕಾಶಗಳ ಸಮಾಗಮವಾಗುವುದನ್ನು ನಾವೆಲ್ಲ ಗಮನಿಸಿದ್ದೇವೆ.</p>
<p> ಚಲಿಸುವ ವಸ್ತುಗಳಲ್ಲಿ ಅತಿ ಶೀಘ್ರವಾಗಿ ಎಲ್ಲೆಲ್ಲೂ ನುಸುಳಬಲ್ಲದ್ದು-<em>ಗಾಳಿ</em>. ವಾಯುವೇಗಕ್ಕಿಂತ ತೀಕ್ಷ್ಣ ಮತ್ತು ತ್ವರಿತಗತಿಯುಳ್ಳದೆಂದರೆ<em>ಮನೋವೇಗ</em>.</p>
<p> <em>ಭಾರ, ವೈಶಾಲ್ಯ, ವೇಗ</em>ಇವೆಲ್ಲದರಲ್ಲೂ ಮೇಲೆ ಹೇಳಿದ ಮೂರನ್ನೂ ಮೀರಿಸಿರುವುದು ಒಂದುಂಟು. ಅದೆಂದರೆ ಮನುಷ್ಯನನ್ನು ಆವರಿಸಿಕೊಳ್ಳುವ<em>ಚಿಂತೆ</em>.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">176 :: ಇದ್ದರೂ ಅಷ್ಟೇ, ಇಲ್ಲದಿದ್ದರೆ ಏನು?<strong></h1>
<p>ತುಷ್ಟೇ ಸತಿ ನ ಲಾಭಾಯ, ದುಷ್ಟೇ ನಾಶಾಯ ನೈವ ಚ</p>
</strong>
<p> ಪ್ರಜ್ವಾಲಿತಾನಿ ಶಶ್ಪಾಣಿ ನ ಅಂಗಾರಾಯ ನ ಭಸ್ಮನೇ॥<sup><a epub:type="noteref" href="999-aside.xhtml#id-">176</a></sup> </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ಒಲಿದರೂ ಲಾಭವೇನು ಆಗದು, ಇಲ್ಲ;</p>
<p>ಇಲ್ಲ ಮುನಿದರೂ ಅಂತಹದೇನೂ ಅದರಿಂದ ನಷ್ಟ;</p>
<p>ಧಗಧಗಿಸಿ ಉರಿದು ಸುಟ್ಟರೂನು ಹುಲ್ಲು</p>
<p>ಆದೀತೇ ವಿಭೂತಿ? ಇದ್ದಿಲಂತೂ ಆಗದದು ಸ್ಪಷ್ಟ॥</p>
<p> 176.<em>ಸಂಸ್ಕೃತ ಲೋಕೋಕ್ತಿ</em>ಮತ್ತು<em>ಕವಿಸೂಕ್ತಿಗಳು,</em>ಪುಟ 543</p>
<p> ಕೆಲವು ವ್ಯಕ್ತಿಗಳನ್ನು ಮತ್ತು ವಸ್ತುಗಳನ್ನು ಅವುಗಳ ವಿಶಿಷ್ಟ ಲಕ್ಷಣಗಳಿಂದ ಗುರುತಿಸುತ್ತಾರೆ. ಆ ಲಕ್ಷಣವನ್ನು ಕಳೆದುಕೊಂಡರೆ ಅವು ಇದ್ದೂ ಇಲ್ಲದಂತೆ. ತನ್ನ ರುಚಿಯನ್ನು ಉಪ್ಪು ಕಳೆದುಕೊಂಡಿದ್ದೇ ಆದರೆ ಬೇರೆ ಎಲ್ಲಿಂದ ಅದನ್ನು ತರಲು ಸಾಧ್ಯ? ಇನ್ನು ಕೆಲವು ಇದ್ದರೂ ಇಲ್ಲದಂತೆ ಇರುವ ವಸ್ತುಗಳು ಇವೆ; ವ್ಯಕ್ತಿಗಳೂ ಇದ್ದಾರೆ. ಆನೆ ಇದ್ದರೂ ಲಕ್ಷ, ಹೋದರೂ ಲಕ್ಷ ಎಂಬ ಮಾತೂ ಉಂಟು. ಲಕ್ಷಣವೇ ಲಕ್ಷ್ಯ ಎಂಬುದಕ್ಕೆ ಈ ಪದ್ಯ ನೋಡಿ:</p>
<p> ಮದಂ ಇಲ್ಲದ್ ಇಭಂ, ಮಧುವಿ</p>
<p> ಲ್ಲದ ಕುಸುಮಂ, ಚಂದ್ರನಿಲ್ಲದ್ ಇರುಳ್ ಆಳಾರ್ಪಿ</p>
<p> ಲ್ಲದ ನೃಪತಿ, ಕವಿತೆಯಿಲ್ಲದ</p>
<p> ವಿದಗ್ಧತಾಗುಣಂ ಅದೇಂ ಮನಂಗೊಳಿಸುಗುಮೇ॥</p>
<p> -ನಾಗವರ್ಮ,<em>ಕಾವ್ಯಾವಲೋಕನ</em>426</p>
<p> <em>(ವಿನಯೇನ ವಿನಾ ಕಾ ಶ್ರೀಃ, ಕಾ ನಿಶಾ ಶಶಿನಾ ವಿನಾ। ರಹಿತಾ ಸತ್ ಕವಿತ್ವೇನ, ಕೀದೃಶೀ ವಾಗ್ ವಿದಗ್ಧತಾ?॥- ಭಾಮಹ, ಕಾವ್ಯಾಲಂಕಾರ 1:4)</em></p>
<p> ಸಕಾಲಕ್ಕೆ ಒದಗಿಬರದಿದ್ದರೆ ಇದ್ದರೂ ಇಲ್ಲದಂತೆ ಎನ್ನುತ್ತಾ, ಪಾಲ್ಕುರಿಕೆ ಸೋಮನಾಥ ಹೇಳುತ್ತಾನೆ: ಉಣದಿರ್ಪಾ ಧನಂ ಇರ್ದೊಡೇನು? ಸುತನ್ ಇರ್ದೇಂ ಮುಪ್ಪಿನಲ್ಲಾಗದಾ? ಒಣಗಲ್ ಪೈರಿಗೆ ಬಾರದಿರ್ದ ಮಳೆ ಬಂದೇನ್ ಅದು ಆಪತ್ತಿನೊಳ್? ಮಣಿದಂ ನೋಡದ ಬಂಧುವೇತಕೆ ಎಣಿಸಲ್ ಕಾಲೋಚಿತಕ್ ಐದಿದಾ? ತೃಣವೇ ಪರ್ವತವಲ್ಲವೇ?-<em>ಸೋಮೇಶ್ವರ ಶತಕ,</em>16</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">177 :: ಅದೂ ಅಲ್ಲ, ಇದೂ ಅಲ್ಲ</h1>
<p class="verse">ನ ಸಂಧ್ಯಾಂ ಸಂಧತ್ತೇ, ನಿಯಮಿತ ನಮಾಜಂ ನ ಕುರುತೇ;<br />
ನ ವಾ ಮೌಂಜೀಬಂಧಂ ಕಲಯತಿ, ವಾ ಸುನ್ನತವಿಧಿಂ।<br />
ನ ರೋಜಾಂ ಜಾನೀತೇ, ವ್ರತಂ ಅಪಿ ಹರೇರ್ ನೈವ ಕುರುತೇ;<br />
ನ ಕಾಶೀ ಮಕ್ಕಾ ವಾ ಶಿವ ಶಿವ, ನ ಹಿಂದುರ್ ನ ಯವನಃ ॥<sup><a epub:type="noteref" href="999-aside.xhtml#id-">177</a></sup> </strong><strong> </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ಸಂಧ್ಯಾವಂದನೆ? ಇಲ್ಲ, ನಿಯಮಿತ ನಮಾಜೂನು ನೀ ಮಾಡಲ್ಲ;</p>
<p>ಮುಂಜಿ ಆಯಿತೋ? ಇಲ್ಲ, ಸುನ್ನತಿ ವಿಧಿ ನಡೆಯಿತೋ ಗೊತ್ತಿಲ್ಲ;</p>
<p>ಉಪವಾಸ ಮಾಡಿದೆ? ಇಲ್ಲ; ರೋಜಾ ಹಿಡಿದಿದ್ದೆಯಾ ನೆನೆಪಿಲ್ಲ;</p>
<p>ಹೋದೆಯಾ ಕಾಶಿಗೆ? ಇಲ್ಲ; ಮೆಕ್ಕಾ ಮದೀನಾಕ್ಕೆ ಇನ್ನೂ ಆಗಿಲ್ಲ;</p>
<p>-ನೀನೆಂಥ ಬ್ರಾಹ್ಮಣನೋ, ಪಕ್ಕಾ ಮುಸಲ್ಮಾನಂತೂ ಅಲ್ಲವಲ್ಲ!</p>
<p> 177.<em>ಸಂಸ್ಕೃತ ಲೋಕೋಕ್ತಿ</em>ಮತ್ತು<em>ಕವಿಸೂಕ್ತಿಗಳು,</em>ಪುಟ 618; ಸರ್ವಧರ್ಮ ಸಮಭಾವದ ಬೋಧನೆಯ ಗುರಿಯುಳ್ಳ ಈ ಪದ್ಯವನ್ನು ನೋಡಿ:</p>
<p> ಅಲ್ಲಾ-ದೇವೋ, ದೇವಪೂಜಾ-ನಮಾಜಾ;</p>
<p> ಖಾಜೀ-ವಿದ್ವಾನ್, ಪಂಡಿತಃ-ತತ್ರ ಮುಲ್ಲಃ</p>
<p> ಪುರಾಣಃ-ಕುರಾನಃ, ಕಿತಾಬಂ-ಚ ಶಾಸ್ತ್ರಂ</p>
<p> ಭಾಷಾಭೇದೋ ನೈವ ಶಾಸ್ತ್ರೇಷು ಭೇದಃ</p>
<p> -ಜಯವೇಂಕಟಾಚಾರ್ಯಾ,<em>ಕನ್ನಡ ವಿಶ್ವಕೋಶ</em>7:841</p>
<p> ಎಲ್ಲಾ ಮಾರ್ಗಗಳೂ ಒಂದೇ ಗುರಿಯತ್ತ ಹೋಗುತ್ತವೆ; ಕೊನೆಗೆ ನಾವೆಲ್ಲ ಅಲ್ಲಿಗೇ ಹೋಗಿ ಸೇರುತ್ತೇವೆ- ಎಂಬ ಅಭಿಪ್ರಾಯದರ ಬಗ್ಗೆ ಎರಡು ಮಾತಿಲ್ಲ. ಆದರೆ, ತುಂಬಿದ ಹೊಳೆಯನ್ನ ದಾಟುವವರು ಎರಡು ದೋಣಿಗಳಲ್ಲಿ ಒಮ್ಮೆಲೇ ಕಾಲಿಟ್ಟು ಪ್ರಯಾಣ ಮಾಡುವುದು ಸಮಂಜಸವಲ್ಲ. ಎಲ್ಲ ದಾರಿಗಳ ಬಗ್ಗೆ ಸದಭಿಪ್ರಾಯ, ಸದ್ಭಾವನೆ, ಗೌರವ ಇರಿಸಿಕೊಂಡು, ತಮಗೆ ಯಾವುದು ಉಚಿತ, ಹಿತವೆನಿಸುತ್ತದೆಯೋ ಅದನ್ನು ಆರಿಸಿಕೊಂಡು ಆ ಜಾಡಿನಲ್ಲಿ, ಹಿಂತಿರುಗಿ ನೋಡದೇ ಮುಂದುವರೆಯುವುದು ಒಳ್ಳೆಯದು. ಎಲ್ಲ ಸಾಧಕರೂ ಈ ಮಾತನ್ನೇ ಬೇರೆ ಬೇರೆ ರೀತಿಯಲ್ಲಿ ಹೇಳಿದ್ದಾರೆ. ಭೃಂಗಪ್ರವೃತ್ತಿಯಿಂದ ಏಕಾಗ್ರತೆಗೆ ಭಂಗ ಬಂದೀತೆಂಬ ಅಳುಕು ಈ ಹಿತವಚನದಲ್ಲಿದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">178 :: ಏನನಾದರೂ ಮಾಡು, ಹೆಸರಂತು ಗಳಿಸು!</h1>
<p class="verse">ಘಟಂ ಭಿಂದ್ಯಾತ್, ಪಟಂ ಛಿಂದ್ಯಾತ್,<br />
ಕುರ್ಯಾದ್ ವಾ ಗಾರ್ದಭಸ್ವನಮ್।<br />
ಏನಕೇನ ಪ್ರಕಾರೇಣ ಪ್ರಸಿದ್ಧಪುರುಷೋ ಭವೇತ್॥<sup><a epub:type="noteref" href="999-aside.xhtml#id-">178</a></sup> </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ಒಡೆ ಸಿಕ್ಕ ಮಡಕೆಯನು, ಹರಿ ಬಟ್ಟೆ ಕಿತ್ತೆಸೆದು,</p>
<p>ಕೂಗು ಕತ್ತೆಯ ತೆರದಿ, ಅಥವಾ, ಪೇಟೆಯಲ್ಲಿ;</p>
<p>ಏನನಾದರೂ ಮಾಡು, ಮಗನೆ, ಎಲ್ಲರಂತಿರಬೇಡ,</p>
<p>ಜನರ ಕಣ್ಣಿಗೆ ಬೀಳು, ಹೆಸರಂತು ಗಳಿಸು!</p>
<p> 178.<em>ಶಾಙ್ರ್ಗಧರ ಪದ್ಧತಿ</em>14:68;<em>ಸುರಭಾ</em>154:50</p>
<p> ಹೀಗೂ ಹೇಳಬಹುದು: ಘಟಂ ಭಿಂದ್ಯ, ಪಟಂ ಛಿಂದ್ಯ, ಕೃತ್ವಾ ವಾ ಗಾರ್ದಭಗಾಯನಮ್। ಏನಕೇನ ಪ್ರಕಾರೇಣ ಪ್ರಸಿದ್ಧಪುರುಷೋ ಭವ॥</p>
<p> ಇದಕ್ಕೆ ವಿರುದ್ಧವಾದ<em>ಮಾ ತೇ ಸಂಗೋ ಅಸ್ತು ಅಕರ್ಮಣಿ</em>(<em>ಗೀತಾ</em>2:47) ಎನ್ನುತ್ತಾ ನಿನ್ನ ಸಾಮರ್ಥ್ಯಕ್ಕನುಗುಣವಾಗಿ ಯಾವುದಾದರೊಂದು ದುಡಿಮೆಯಲ್ಲಿ ತೊಡಗಿರುತ್ತಾ ಇರು; ಸ್ವಾಭಿಮಾನಿಯಾಗಿರು; ಸಂತೋಷವಾಗಿರು ಎಂಬ ಸಂದೇಶ ವನ್ನು ಬೀರುತ್ತದೆ.</p>
<p> ಎಲ್ಲರ ಬುದ್ಧಿವಂತಿಕೆಯು ಒಂದೇ ಬಗೆಯಲ್ಲಿ ಇರುವುದಿಲ್ಲ. ಹಾಗೆಂದ ಮಾತ್ರಕ್ಕೆ ಎಲ್ಲರೂ ಎಲ್ಲಾ ಕ್ಷೇತ್ರಗಳಲ್ಲೂ ಪರಿಣತರಾಗಿ ಇರಲೇಬೇಕೆಂದಿಲ್ಲ.</p>
<p>  
ಕಾಯಕವೇ ಕೈಲಾಸ ಎಂಬ ಶರಣರ ಮಾತು ಅರ್ಥವತ್ತಾದದ್ದೇ. ಆದರೆ, ಕೆಲಸ ಏನೋ ಮಾಡಿದರಾಯಿತು, ಹೇಗೋ ಮಾಡಿದರಾಯಿತು, ಮಾಡಿದಂತೆ ತೋರಿದರಾಯಿತು, ಪುಕ್ಕಟ್ಟೆ ಪ್ರಚಾರ ಸಿಕ್ಕರಾಯಿತು- ಇಂಥವೆಲ್ಲ ದುರುದ್ದೇಶಗಳು ಕೆಲಸದ ಮಹತ್ವವನ್ನ ನೀರುಪಾಲು ಮಾಡಿಬಿಡುತ್ತವೆ.</p>
<p> ಯಾವ ಕಾಯಕವೂ, ಕುಲಕಸುಬೂ, ಜೀವನೋಪಾಯಕ್ಕಾಗಿ ಕೈಗೊಂಡ ವೃತ್ತಿಯೂ, ತನ್ನ ಅಭಿರುಚಿ, ಸಾಮಥ್ರ್ಯಕ್ಕೆ ಅನುಗುಣವಾದ ತೊಡಗಿದ ಕೆಲಸವೂ ಮೇಲಲ್ಲ ಕೀಳಲ್ಲ; ಮಾಡುವ ಕೆಲಸವನ್ನು ತಾನು ಶ್ರದ್ಧೆ-ಪ್ರಾಮಾಣಿಕತೆಯಿಂದ ವಿಶ್ವಾಸಾರ್ಹವಾಗಿ ನಡೆಸಿದರೆ ತನಗೆ ಸಮಾಜಗೌರವ, ತೃಪ್ತಿ, ಸಂತೋಷ ತನ್ನಷ್ಟಕ್ಕೆ ತಾನೇ ಬರುತ್ತವೆ- ಎಂಬುದೇ ಈ<em>ಕಾಯಕವೇ ಕೈಲಾಸ</em>ಎಂಬುದರ ತಿರುಳು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">179 :: ಹಳೆಯದೆಂದು ಹಳಿಯಬೇಡಿ</h1>
<p class="verse">ನವ ವಸ್ತ್ರಂ, ನವ ಛತ್ರಂ, ನವ್ಯಾ ಸ್ತ್ರೀ, ನೂತನಂ ಗೃಹಂ।<br />
ಸರ್ವತ್ರ ನೂತನಂ ಶಸ್ತಂ, ಸೇವಕಾನ್ನಂ ಪುರಾತನೇ॥<sup><a epub:type="noteref" href="999-aside.xhtml#id-">179</a></sup> </p>
<p class="quote-author">ನೀತಿ ಪ್ರದೀಪ 14</p>
<p class="verse">ಉಡುಗೆ, ಕೊಡೆ ಹೊಸದಿರಬೇಕು, ಹೊಸ ಮನೆಯದೇ ಶೋಭೆ,</p>
<p>ಹೊಸ ಜೋಡಿ ಹಕ್ಕಿಗಳ ರಸಿಕತೆ ಎಲ್ಲರ ಕಣ್ಕಚ್ಚು ಮೆಚ್ಚು;</p>
<p>ಎಲ್ಲರ ಬಯಕೆ:<em>ಇರಲಿ ಎಲ್ಲ ಹೊಸತೇ, ಠಾಕು ಠೀಕು;</em>ಆದರೂ,</p>
<p>ಕೆಲಸಕ್ಕೆ ಅನುಭವಿಯಾಳು, ಅನ್ನಕ್ಕೆ ಹಳೆ ಅಕ್ಕಿ ಬೇಕೇ ಬೇಕು!</p>
<p> 179. ಇದನ್ನೂ ನೋಡಿ: ಡಾ। ಲೀಲಾ ಪ್ರಕಾಶ್,<em>ವೈದ್ಯಕೀಯ ಸುಭಾಷಿತ ಸಾಹಿತ್ಯ,</em>(ಡಾ॥ ಭಾಸ್ಕರ ಗೋವಿಂದ ಫಣೇಕರ್ ಸಂಪಾದಿತ ಪುಸ್ತಕದ ಸಂಗ್ರಹ); ಪದ್ಯ 24, ಪುಟ 59</p>
<p> ವಿದೇಶಿ ಸಂಸ್ಕೃತಿಯಲ್ಲಿ ಹಳೆಯದು (ಓಲ್ಡ್) ಎಂದಾಗ ಮುಪ್ಪು ಮುದಿತನ ಹಳತು ಇತ್ಯಾದಿಗಳೊಂದಿಗೆ ದುರ್ಬಲ ಎಂಬ ಅರ್ಥವನ್ನೂ ಸಮೀಕರಿಸಿ ಮಾಡುವ ಪದಪ್ರಯೋಗಗಳುಂಟು. ಓಲ್ಡ್ ಮ್ಯಾನ್ ಅಂದರೆ ಒಬ್ಬನ/ಳ ತಂದೆ, ಒಬ್ಬಳ ಗಂಡ; ಓಲ್ಡ್ ಮೈಯ್ಡ್ ಅಂದರೆ ವಯಸ್ಸಾದ ಅವಿವಾಹಿತ ಕನ್ಯೆ; ಓಲ್ಡ್ ಹ್ಯಾಟ್ ಅಂದರೆ ಹಳಸಿ ಹೋದ ವಸ್ತು; ಓಲ್ಡ್ ನಿಕ್ ಅಂದರೆ ಸೈತಾನ; ಓಲ್ಡ್ ವುಮನ್ ಅಂದರೆ ಗಡಿಬಿಡಿ ಮಾಡುವ ಮುದುಕಿ, ಹೆಂಡತಿ ಅಥವಾ ತಾಯಿ; ಓಲ್ಡ್ ಬರ್ಡ್ ಅಂದರೆ ಚಾಲಾಕು ಮನುಷ್ಯ; ಚಿಪ್ ಆಫ್ ದಿ ಓಲ್ಡ್ ಬ್ಲಾಕ್ ಅಂದರೆ ಸಂಪ್ರದಾಯಸ್ಥ ವ್ಯಕ್ತಿ- ಇತ್ಯಾದಿ ಅಸಾಮಥ್ರ್ಯ ಸೂಚಕ ಅರ್ಥಪರಂಪರೆಯನ್ನೇ \'ಹಳತಿ\'ಗೆ ಜೋತು ಹಾಕಿದ್ದಾರೆ. ಒಂದೆರಡು ಅಪವಾದಗಳೂ ಇವೆ:<em>ಓಲ್ಡ್ ಈಸ್ ಗೋಲ್ಡ್</em>ಹಳತೆಲ್ಲವೂ ಚಿನ್ನವೇ,<em>ಓಲ್ಡ್ ಗ್ಲೋರಿ</em>ಎಂದರೆ ನಕ್ಷತ್ರ ಮತ್ತು ಪಟ್ಟೆಗಳು ಇರುವ, ಅಮೆರಿಕಾದ ಸಂಯುಕ್ತ ಸಂಸ್ಥಾನದ ಧ್ವಜ ಇತ್ಯಾದಿ.</p>
<p> ಭಾರತೀಯ ಮತ್ತು ಪೌರ್ವಾತ್ಯ ಸಂಸ್ಕೃತಿಯಲ್ಲಿ ವಯಸ್ಸಿಗೆ ಗೌರವ. ಅದಕ್ಕೇ ಜ್ಞಾನವೃದ್ಧ, ವಯೋವೃದ್ಧ ಎಂಬ ಅವಳಿ-ಜವಳಿ ಪದಗಳು ಚಲಾವಣೆಯಲ್ಲಿ ರುವುದು. ವಯಸ್ಸು ಅನುಭವವನ್ನೂ, ಅನುಭವ ತಿಳಿವಳಿಕೆಯನ್ನೂ, ತಿಳಿವಳಿಕೆ ವಿವೇಚನೆ ಯನ್ನೂ ಸಾಮಾನ್ಯವಾಗಿ ಒದಗಿಸುತ್ತದೆ ಎಂಬ ಕಾರಣಕ್ಕೆ \'\'ಅಪ್ಪ ಹಾಕಿದ ಆಲದ ಮರಕ್ಕೆ ಮಕ್ಕಳು ಜೋತು ಬೀಳುವುದು\'\'.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">181 :: ದೂರವಿದ್ದರೇ ಚೆಂದ</h1>

<p> ದೂರಸ್ಥಾ ಪರ್ವತಾ ರಮ್ಯಾ,</p>
<p> ವೇಶ್ಯಾ ಚ ಮುಖಮಂಡನೇ।</p>
<p> ಯುದ್ಧಸ್ಯ ವಾರ್ತಾ ರಮ್ಯಾ ಚ,</p>
<p> ತ್ರೀಣಿ ರಮ್ಯಾಣಿ ದೂರತಃ॥<sup><a epub:type="noteref" href="999-aside.xhtml#id-">181</a></sup>  </p>
<p class="quote-author">ಸಮಯೋಚಿತ ಪದ್ಯಮಾಲಿಕಾ</p>
<p class="verse">ದೂರದಲ್ಲಿಹ ಬೆಟ್ಟ, ಏನು ಎತ್ತರ, ನುಣ್ಣಗೆ, ಆಹಾ! ಎಷ್ಟು ಭವ್ಯ;</p>
<p>ಅತ್ತ ಬದಿ ಹೊಲ ಹಸಿರೋ ಹಸಿರು, ಕಣ್ತಣಿಪ ದಿವ್ಯ;</p>
<p>ತನ್ನವಳಲ್ಲದ ಬೆಡಗಿಯದೇನು ಸಿಂಗಾರ, ವೈಯಾರ, ಲಾವಣ್ಯ-</p>
<p>ಸುದ್ದಿ ಯುದ್ಧದೂ ಕೂಡ ಹಾಗೆ ದೂರದ್ದೇ ರಮ್ಯ!</p>
<p> 181.<em>ಸುರಭಾ</em>158:218,<em>\'ದುಹಿತಾ</em>(ಮಗಳು)\' ಪದಕ್ಕೆ<em>\'ದೂರೇ ಹಿತಾ ದುಹಿತಾ\'</em>(ದೂರದಲ್ಲಿದ್ದರೆ ಒಳ್ಳೆಯದು)- ಎಂಬುದು ಹೃದಯಹೀನ ಮನಃಶ್ಯಾಸ್ತ್ರೀಯ ನಿಷ್ಪತ್ತಿ.</p>
<p> ಕೆಲವು ಮಂದಿ ದೂರದಲ್ಲಿದ್ದರೇ ಬಹಳ ಒಳ್ಳೆಯದು- ಎಂಬುದಕ್ಕೆ ಇನ್ನೊಂದು ಸುಭಾಷಿತವಿದೆ: ಉದ್ದಗಲದ ಶಾಲು ಹೊದ್ದ ಮೂರ್ಖ ದೂರದಲ್ಲಿದ್ದರೆ ಶೋಭಿಸು ತ್ತಾನೆ. ಅವನು ಏನೂ ಮಾತಾಡದೇ ಸುಮ್ಮನೇ ಇದ್ದನೆಂದರೆ, ಇನ್ನೂ ಶೋಭಿಸು ತ್ತಾನೆ. (<em>ದೂರತಃ ಶೋಭತೇ ಮೂರ್ಖೋ, ಲಂಬ-ಶಾಟ-ಪಟಾವ್ರತಃ। ತಾವತ್ ಚ ಶೋಭತೇ ಮೂರ್ಖೋ, ಯಾವತ್ ಕಿಂಚಿನ್ ನ ಭಾಷ್ಯತೇ॥-ಸುರಭಾ</em>161:344,<em>ಚಾಣಕ್ಯ ನೀತಿ</em>15)</p>
<p> ಕಣ್ಣಿನಳತೆಯ ಆಚೆ ಇದ್ದವರನ್ನ, ನೀರಲ್ಲೆಲ್ಲೋ ಈಜುತ್ತಿರುವವರನ್ನ, ಓಡಿ ಹೋಗುತ್ತಿರುವವರನ್ನ, ಧನ ಪ್ರಭುತ್ವ ಯೌವನ ಅವಿವೇಕಿತನಗಳ ಮದೋನ್ಮತ್ತರಾಗಿ ತಲೆತಿರುಗಿದರವನ್ನ, ಮತ್ತು ಕೋಪದಿಂದ ಬುಸುಗುಟ್ಟುತ್ತಿರುವವರನ್ನು, ಅವರ ಪಾಡಿಗೆ ಅವರನ್ನು ಬಿಟ್ಟುಬಿಡುವುದು ಒಳ್ಳೆಯದು; ನಮಸ್ಕರಿಸಿ ಮಾತನಾಡಿಸ ಹೋಗುವುದರಿಂದ ಪ್ರಯೋಜನವಿಲ್ಲ. (<em>ದೂರಸ್ಥಂ ಜಲಮಧ್ಯಸ್ಥಂ ಧಾವನ್ತಂ ಧನಗರ್ವಿತಂ। ಕ್ರೋಧವನ್ತಂ ಮದೋನ್ಮತ್ತಂ- ನಮಸ್ಕಾರೋಽಪಿ ವರ್ಜಯೇತ್॥</em>-<em>ಸುರಭಾ</em>155:10ಂ) ಎಂಬ ಹಿತವಚನವೊಂದೂ ಇದೆ.</p>
<p> \'ದುಷ್ಟರನ್ನು ಕಂಡರೆ ದೂರದಲ್ಲಿ ಇರುವುದು ಒಳ್ಳೆಯದು\'- ಎಂಬ ಗಾದೆಯನ್ನ ಇಲ್ಲಿ ನೆನೆಸಿಕೊಳ್ಳಬಹುದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">80 :: ಸಸಾರ - ತಾತ್ಸಾರ</h1>
<p class="verse">ಅತಿ ಪರಿಚಯಾದ್ ಅವಜ್ಞಾ,<br />
ಸಂತತ ಗಮನಾತ್ ಅನಾದರೋ ಭವತಿ।<br />
ಮಲಯೇ ಭಿಲ್ಲಪುರಂಧ್ರೀ ಚಂದನತರುಕಾಷ್ಠಂ<br />
ಇಂಧನಂ ಕುರುತೇ॥<sup><a epub:type="noteref" href="999-aside.xhtml#id-">80</a></sup> </p>
<p class="quote-author">ಶಾಙ್ರ್ಗಧರಪದ್ಧತಿ 83</p>
<p class="verse">ಮತ್ತೆ ಮತ್ತೆ ಬರುವರೆ? ಇಕ್ಕು ನೂಕು ತಕ್ಕೊ-ಮಣೆಯುಪಚಾರ;</p>
<p>ಹೆಚ್ಚು ಪರಿಚಿತರೇನು? ಉರಳಿ ದಿನ, ಆದರದ ಜಾರು, ತಾತ್ಸಾರ;</p>
<p>ಸುತ್ತ ಬೆಳೆದಿರೆ ಗಂಧದ ಮರ, ಅತ್ತ ಕಾಡ ಮನೆಯೊಡತಿಗೆ ಸಸಾರ</p>
<p>-ಇಕ್ಕುವಳು ಒಲೆಯುರಿಗೆ ಸೌದೆಯೊಲು ಚಂದನದ ತುಂಡನ್ನೆ ನೇರ.</p>
<p> 80.<em>ಸುಭಾಷಿತ ರತ್ನಭಾಂಡಾಗಾರ</em>169:724. ರಾಷ್ಟ್ರಕವಿ ಮಂಜೇಶ್ವರ ಗೋವಿಂದ ಪೈಗಳು (<em>ತಮ್ಮ ಬರಹಗಾರನ ಬವಣೆ</em>-ಎಂಬ) ಒಂದು ಪ್ರಬಂಧದಲ್ಲಿ<em>ಇಕ್ಕು ನೂಕು ತಕ್ಕೊ-ಮಣೆ</em>ಯುಪಚಾರದ ಬಗ್ಗೆ ಸ್ವಾರಸ್ಯಕರವಾಗಿ ಪ್ರಸ್ತಾಪಿಸಿದ್ದಾರೆ. ದೇವಸ್ಥಾನಕ್ಕೆ ಹತ್ತಿರ, ದೇವರಿಂದ ದೂರ -ಎಂಬ ಮಾತೂ ಈ ಔದಾಸೀನ್ಯವನ್ನೇ ಪುಷ್ಟೀಕರಿಸುತ್ತದೆ.</p>
<p> ಅತಿಪರಿಚಯದಿಂದ<em>ಉದಾಸೀನ</em>ಉಂಟಾಗುತ್ತದೆ ಎಂಬ ಮಾತನ್ನು ಕೆಲವರು ಒಪ್ಪುವುದಿಲ್ಲ. ಸಂಸ್ಕಾರಕ್ಕಿಂತ ಅತಿಪರಿಚಿತವಾದುದು ಬೇರೇನಿದೆ? ಆದರೆ ಯಾರು ತಾನೇ ಲಾಗಾಯ್ತಿನಿಂದಲೂ ಸಂಸಾರವನ್ನ ಕಡೆಗಣಿಸಿದ್ದಾರೆ?<em>(ಅತಿ ಪರಿಚಯಾದ್ ಅವಜ್ಞಾ ಏತದ್ ವಾಕ್ಯಂ ಮೃಷಾ ಏವ ತದ್ಭಾತಿ। ಅತಿ ಪರಿಚಿತೋಽಪಿ ಅನಾದೌ ಸಂಸಾರೇಽಸ್ಮಿನ್ನ್ ನ ಜಾಯತೇ ಅವಜ್ಞಾ॥</em>-<em>ಸುರಭಾ</em>169:724) -ಎನ್ನುತ್ತದೆ ಒಂದು ಸುಭಾಷಿತ.</p>
<p> ಬೇರೆಯವರ ಕಣ್ಣಿಗೆ ಅದು ವಿಶೇಷವಾಗಿರಬಹುದು. ನಿತ್ಯವೂ ನೋಡುತ್ತಿರು ವವರಿಗೆ ಅಸಡ್ಡೆ ಬಂದಿದ್ದರೆ ಆಶ್ಚರ್ಯವಿಲ್ಲ; ತ್ರಿವೇಣಿಸಂಗಮ ಸ್ನಾನ ಮಾಡಿ ಕೃತಾರ್ಥರಾಗಲೆಂದು ಸಾವಿರಾರು ಮೈಲಿಗಳಿಂದ ಜನ ಬರುತ್ತಿರಬಹುದು, ಅಲ್ಲೇ ಇರುವ ಮೂರ್ಖರು ತಮ್ಮ ಮನೆ ಬಾವಿ ನೀರಿನಿಂದ ಸ್ನಾನ ಮಾಡುವುದೇ? (<em>ಅತಿ ಪರಿಚಯಾದ್ ಅವಜ್ಞಾ ಭವತಿ ವಿಶಿಷ್ಟೇಪಿ ವಸ್ತುನಿ ಪ್ರಾಯಃ। ಲೋಕಃ ಪ್ರಯಾಗವಾಸೀ, ಕೂಪಸ್ನಾನಂ ಸಮಾಚರತಿ॥</em>- ಸುಂದರ ಪಾಂಡ್ಯ,<em>ನೀತಿದ್ವಿಷಷ್ಟಿಕಾ</em>ಅನು 16)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">182 :: ಯಾವ ಯಾವುದಕ್ಕೆ ಎಷ್ಟು ಎಷ್ಟು ಬೇಕು?</h1>
<p class="verse">ಏಕಸ್ ತಪೋ ದ್ವಿರ್ ಅಧ್ಯಾಯೀ,<br />
ತ್ರಿಭಿರ್ ಗೀತಂ, ಚತುಷ್ ಪಥಮ್।<br />
ಸಪ್ತ ಪಂಚ ಕೃಷೀಣಾಂ ಚ,<br />
ಸಂಗ್ರಾಮೇ ಬಹುಭಿರ್ ಜನೈಃ॥<sup><a epub:type="noteref" href="999-aside.xhtml#id-">182</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 158:211</p>
<p class="verse">ಧ್ಯಾನ, ಭಕ್ತಿ, ತಪಸ್ಸು ಒಬ್ಬರೇ ಒಬ್ಬರ ಸಾಧನೆಯಷ್ಟೆ;</p>
<p>ಇಬ್ಬರಿದ್ದರೆ ಒಳಿತು ಓದು ಬರಹ ಕಲಿಕೆ ಅಧ್ಯಯನಕೆ;</p>
<p>ಹಾಡಿಗೋ ಮೂವರ ನೆರವು, ದಾರಿಗೆ ನಾಲ್ವರು ಸಾಕು;</p>
<p>ಕೃಷಿಗೈದಾರು ಜನ, ಯುದ್ಧಕೆಷ್ಟಿದ್ದರೂ ಅಷ್ಟೂ ಬೇಕು!</p>
<p> 182. ಯಾವುದಾದರೂ ಒಂದು ವಿಷಯದ ಬಗ್ಗೆ ಆಳವಾದ ಜ್ಞಾನ ವೈಯಕ್ತಿಕ ಶ್ರದ್ಧಾಪೂರ್ಣ ಪರಿಶ್ರಮದಿಂದ ಮಾತ್ರ ಅದು ಸಾಧ್ಯ. ಈ ಶ್ರದ್ಧಾನ್ವಿತ ಪರಿಶ್ರಮವೇ ತಪಸ್ಸು. ಯಾರೊಬ್ಬರ ನೆರವನ್ನೂ ನೆಚ್ಚಿಕೊಳ್ಳದೆ ತಾನೊಬ್ಬನೇ ತೊಡಗಿರಬೇಕಾದ ಪ್ರಕ್ರಿಯೆ ಇದು. ಎಷ್ಟೋ ವಿದ್ಯೆಗಳು ಗುರುವಿನ ಸಹಾಯದಿಂದ ಮಾತ್ರ ಲಭ್ಯ. ಗ್ರಂಥಾಧ್ಯಯನದಿಂದಾಗಲಿ ಹೊಸ ಹೊಸ ವಿಷಯಗಳನ್ನು ತಿಳಿಯುವ ವಿಚಾರ ಬಂದಾಗ ಸಮಾನ ಮನಸ್ಕರಾದ ಇಬ್ಬರೂ ಜೊತೆಗೂಡಿ ಓದಿಬರೆಯುವುದು ಚರ್ಚಿಸುವುದು ಸಮಾಲೋಚಿಸುವುದು ತುಂಬಾ ಪ್ರಯೋಜನಕಾರಿ.</p>
<p> ಸಂಗೀತಗಾರರಿಗೆ ಪಕ್ಕವಾದ್ಯಗಳ ಸಹಕಾರ ಅತ್ಯವಶ್ಯಕ. ತಾಳ ಲಯಬದ್ಧವಾಗಿ, ಒಲಿಸಿಕೊಂಡ ರಾಗ-ರಾಗಿಣಿಗಳ ವಿವಿಧ ವಿನ್ಯಾಸಗಳನ್ನು ಪ್ರಸ್ತುತಪಡಿಸುವಾಗ ಇನ್ನಿಬ್ಬರಾದರೂ ಪಕ್ಕವಾದ್ಯಗಳೊಂದಿಗೆ ಇದ್ದರೆ ಸಂಗೀತ ಶೋಭಿಸೀತು.</p>
<p> ದೂರದೂರದ ಊರುಗಳಿಗೆ ಸಂಚಾರ ಹೊರಟಾಗ ಹಿಂದಿನ ಕಾಲದಲ್ಲಿ ಗುಂಪುಗೂಡಿ ಹೋಗುವುದೇ ಕ್ಷೇಮಂಕರವಾಗಿತ್ತು. ಈಗಲೂ ಪ್ರವಾಸಿಗರು ಮಾಡುವುದು ಹಾಗೆಯೇ. ಒಕ್ಕಲುತನಕ್ಕೆ ದಷ್ಟಪುಷ್ಟರಾದ ಐದಾರು ಜನ ಕೆಲಸಗಾರರು ಸಕಾಲದಲ್ಲಿ ಒದಗಿ ಬಂದರೇನೇ ವ್ಯವಸಾಯ ಮಾಡಲು ಸಾಧ್ಯ.</p>
<p> ಶಸ್ತ್ರಾಸ್ತ್ರಗಳು ಎಷ್ಟೇ ಸಮೃದ್ಧವಾಗಿರಲಿ ಅದನ್ನು ಬಳಸಿಕೊಂಡು ಯುದ್ಧದಲ್ಲಿ ಗೆಲುವನ್ನು ಸಂಪಾದಿಸಬೇಕಾದರೆ ಭಾರಿ ಸೈನ್ಯವೇ ಇರಬೇಕು. ಇವೆಲ್ಲ ಅಂಶಗಳನ್ನು ಮೇಲಿನ ಪದ್ಯ ಸೂಚಿಸುತ್ತದೆ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">183 :: ಯಾರು ಮಿಗಿಲಾಗಿಹರು ಉದರವೋ, ಹೃದಯವೋ?</h1>
<p class="verse">ತ್ವಾಂ, ಉದರ, ಸಾಧು ಮನ್ಯೇ,<br />
ಶಾಕೈರ್ ಅಪಿ ಯದ ಅಸಿ ಲಬ್ಧ-ಪರಿತೋಷಮ್।<br />
ಹತ ಹೃದಯಮ್! ಹಿ,<br />
ಅಧಿಕಾಧಿಕ-ವಾಂಛಾಶತ-ದುರ್ಭರಂ ನ ಪುನಃ॥<sup><a epub:type="noteref" href="999-aside.xhtml#id-">183</a></sup> </p>
<p class="quote-author">ಶಿಲ್ಹಣ ಶಾಂತಿಶತಕ 1:24</p>
<p class="verse"> 
</p>
<p>ಓ ಹೊಟ್ಟೆ, ನೀನೇ ಮೇಲು; ನಿನಗೆ ಬೇರೇನೂ ಬೇಕಿಲ್ಲ;</p>
<p>ಏನಿಲ್ಲದಿರೆ ಅಷ್ಟಿಷ್ಟು ಶಾಕಾಹಾರದಿಂದಲೇ ನೀನಲ್ಪ ತೃಪ್ತ;</p>
<p>ನೋಡು ಹೃದಯವ ಸ್ವಲ್ಪ? ಅದು ನಿನ್ನಂತೇನೂ ಅಲ್ಲ-</p>
<p>ನೂರಾರು ಭಾರಿ ಅಭಿಲಾಷೆ ಆಕಾಂಕ್ಷೆಯದಕೆ, ತಣಿಸಲಳವಲ್ಲ!</p>
<p> 183.<em>ಸುರಭಾ</em>76:30; ಕೀತ್<em>ಸಂಸ್ಕೃತ ಸಾಹಿತ್ಯ ಚರಿತ್ರೆ</em>ಪುಟ 233.</p>
<p> ಬಡತನದ ಬೇಗೆಯಲ್ಲಿ ನೊಂದವರು ಹತಾಶರಾಗಿ ಎದೆಗುಂದಿದ ಯಾವುದೋ ಒಂದು ದುರ್ಬಲ ಕ್ಷಣದಲ್ಲಿ, ಇನ್ನು ಇದ್ದೇನು ಪ್ರಯೋಜನ- ಎಂದು ಮತಿಗೆಟ್ಟು ಹೊಳೆಗೆ ಹಾರಿ ಪ್ರಾಣ ಕೆಳದುಕೊಳ್ಳಲು ಯತ್ನಿಸುವುದುಂಟು.</p>
<p> ನೂಕಿ ಬಿಡಿ ಕಟ್ಟಿ ಕೊರಳಿಗೆ ಗಟ್ಟಿ ಭಾರಿ ಕಲ್ಲೊಂದನ್ನ,</p>
<p> ತಳ್ಳಿ ಬಿಡಿ, ಚಿಂತಿಸದೆ ಹೊಳೆಯ ಆಳದ ನಡುನೀರಿಗೆ;</p>
<p> ಕೊಳೆಯುವಷ್ಟಿದ್ದರೂ ಬಿಡಿಕಾಸು ಬಿಚ್ಚದ ಜಿಪುಣನನು,</p>
<p> ಬಡತನದ ಸುಡು ಬಿಸಿಗೆ ಎದೆಯೊಡೆದು ಕುಸಿಯುವವನ.</p>
<p> (<em>ದ್ವಾವಿಮಾವಂಭಸಿ ಕ್ಷೇಪ್ಯೌ ಗಲೇ ಬಧ್ವಾ ದೃಢಾಂ ಶಿಲಾಮ್। ಧನಿನಂ ಚ ಅಪ್ರದಾತಾರಂ, ದರಿದ್ರಂ ಚ ಅತಪಸ್ವಿನಮ್॥</em>-<em>ಮಹಾಭಾರತ</em>5:2030;<em>ಸುರಭಾ</em>65:8; ಪಾಠಾಂತರ: ಗಾಢಂ ಬಧ್ವಾ ಗಲೇ ಶಿಲಾಮ್॥)</p>
<p> ಹಾಗೆ ಮಾಡಬೇಕಾದಿಲ್ಲ- ಎಂಬುದೇ ಕವಿಯ ಮೂಲ ಆಶಯ. ಸಾವಿಗೆ ಹಸಿವೇ ಕಾರಣವೆಂದು ದೇವತೆಗಳು ನಿರ್ಧರಿಸಿಲ್ಲ; ಏಕೆಂದರೆ ಸುಖವಾಗಿ ಉಂಡು ನಲಿಯುವವನಿಗೂ ಸಾವು ತಪ್ಪಿದ್ದಲ್ಲ. ಕೊಟ್ಟ ಹಣ ಕಡಿಮೆಯಾಗುವುದಿಲ್ಲ, ಕೊಡದ ಜಿಪುಣನ ಬಳಿ ಯಾರೂ ಸುಳಿಯುವುದಿಲ್ಲ.<em>(ನ ವಾ ಉ ದೇವಾಃ ಕ್ಷುಧಂ ಇದ್ ವದಂ ದದುರ್ ಅತಾಶಿತಂ ಉಪ ಗಚ್ಛಂತಿ ಮೃತ್ಯವಃ ಉತೋ ರಯಿಃ ಪ್ರಣತೋ ನ ಉಪ ದಸ್ಯತಿ ಉತಾ ಪ್ರಣನ್ ಮರ್ಡಿತಾರಂ ನ ವಿಂದತೇ -ಋಗ್ವೇದ 10:117:1)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">184 :: ಎಮ್ಮೆ, ನಿನಗೆ ಸಾಟಿಯಿಲ್ಲ</h1>
<p class="verse">ತ್ವಂ ವಾಚಂಯಮತಾಂ ದಧಾಸಿ ಸಹಸೇ ಶೀತಾತಪೌ ನಿಶ್ಚಲಂ<br />
ಕಿಂಚಿನ್ನೈವ ಚ ಯಾಚಸೇ ಭುವಿ ಯಥಾಜಾತಾತ್ಮನಾ ತಿಷ್ಠಸಿ।<br />
ಪ್ರಾಣಾಕರ್ಷಕೃತಾ ಯಮೇನ ನಿಯಮೇನಾರೂಢ ಏವಾಸಿ ಚ<br />
ಪ್ರಾಯಃ ಕಾಸರಸಾರ್ವಭೌಮ ನಿತರಾಂ<br />
ಯೋಗೀವ ಸಂದೃಶ್ಯಸೇ॥<sup><a epub:type="noteref" href="999-aside.xhtml#id-">184</a></sup> </p>
<p class="quote-author">ವಾಂಛೇಶ್ವರ (ಕುಟ್ಟ ಕವಿ), ಮಹಿಷ ಶತಕ</p>
<p class="verse">ನೀನೋ ಮಾತನಾಡದ ಮೌನಿ, ಸಹಿಸಿರುವೆ</p>
<p>ಗಾಳಿ ಮಳೆ ಚಳಿ ಬಿಸಿಲನೊಂದೊಂದನೂ;</p>
<p>ಬೇಡ ಏನೂ ಬೇಡವೆನುತಲೇ ಬಟ್ಟೆಗೆಟ್ಟವನಾಗಿ</p>
<p>ಹುಟ್ಟಿದೋಪಾದಿಯಲೆ ಇರುವೆ ನೀನು;</p>
<p>ಉಸಿರೂಡಿ ಒಳಸೆಳೆವ ನಿಯಮಗಳ ಯಮನೊಡನೆ</p>
<p>ನಿರತನಿಹೆ ನೀ ಹಗಲಿರುಳು ಯಾವಾಗಲೂ-</p>
<p>ನೀನಲ್ಲದಿನ್ನಾರು ಹೇಳು, ಓ ಕೆಸರೊಡೆಯ, ಮಹಿಷನೆ,</p>
<p>ಹೀಗಿರಲು ನಿಜವಾಗಿ ಬೇರೆ ಯೋಗಿ?</p>
<p> 184. ಉಲ್ಲೇಖ: ಪ್ರೊ। ಗರ್ಗೇಶ್ವರಿ ವೆಂಕಟಸುಬ್ಬಯ್ಯ,<em>ಶಾಸ್ತ್ರ ಕುತೂಹಲ</em>ಪುಟ 237,<em>ಮಹಿಷ ಶತಕ</em>ದ ಇದೇ ರೀತಿ ವಿಡಂಬನಾತ್ಮಕವಾಗಿ ಪ್ರಾಣಿಗಳನ್ನು ಉದ್ದೇಶಿಸುವ<em>ಅನ್ಯೋಕ್ತಿ</em>ಗಳು ಸಂಸ್ಕೃತ ಸುಭಾಷಿತಗಳಲ್ಲಿ ಸಾವಿರಾರು ಇವೆ. ನೋಡಿ:<em>ಸುರಭಾ</em>ಪುಟ 234-138. ಉದಾಹರಣೆಗೆ:<em>ಕವಿಕೌಮುದೀ</em>(97) ರಲ್ಲಿ (ಕತ್ತೆಯನ್ನು ಉದ್ದೇಶಿಸಿ) \'ರೇ ರೇ ರಾಸಭ .. ..\' ದ ಸಾರಾಂಶ ಹೀಗಿದೆ:</p>
<p> ಎಲೆಲೆ ಗಾರ್ದಭ, ಏಕೆ ಹೊರೆಹೊರೆಯ ಬಟ್ಟೆಗಳ। ಹೊರುತ ಕುಗ್ರಾಸವನು ಮೇಯುತಿರುವೆ?। ಹೋಗು ನೆಟ್ಟಗೆ ದೊರೆಯ ಕುದುರೆಲಾಯಕೆ, ಭುಜಿಸು। ಹಾಯಾಗಿ ಹೊಸ ಕಡಲೆಗುಗ್ಗುರಿಯನು। ಬಾಲವುಳ್ಳರನೆಲ್ಲ ಕುದುರೆಯೆಂದೇ ಕರೆವ। ರಲ್ಲಿ ಅಧಿಕಾರದಲಿ ನೆಲಸಿದವರು। ಅವರು ನುಡಿದುದೆ ಸತ್ಯವೆಂದು ದೊರೆ ನಂಬುವನು।</p>
<p> ಇದರ ಗೊಡವೆಗೆ ಬಾರರುಳಿದ ಜನರು! -ತೀನಂಶ್ರೀ,<em>ಬಿಡಿಮುತ್ತು</em>187.</p>
<p> ವ್ಯಕ್ತಿಗಳನ್ನುದ್ದೇಶಿಸಿ ನೇರವಾಗಿ ವಿಡಂಬನೆ ಮಾಡುವುದರ ಬದಲು, ಈ ಶಾಲು ಸುತ್ತಿದ ಮೆಟ್ಟಿನೇಟಿನ ಸುತ್ತುಬಳಸಿನ ಕಾವ್ಯಮಾರ್ಗ ಹಿಂದೆ ಬಹಳ ಪ್ರಚಾರದಲ್ಲಿತ್ತು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">185 :: ಕೆಳಗಿಹೆನೆಂಬ ಕೀಳರಿಮೆ ಬೇಡ!</h1>
<p class="verse">ನಿತರಾಂ ನೀಚೋಽಸ್ಮಿ- ಇತಿ<br />
ತ್ವಂ ಖೇದಂ, ಕೂಪ, ಮಾ ಕದಾಪಿ ಕೃಥಾಃ।<br />
ಅತ್ಯಂತ ಸ-ರಸ-ಹೃದಯೋ ಯತಃ<br />
ಪರೇಷಾಂ ಗುಣಗ್ರಹಿತಾ ಅಸಿ॥<sup><a epub:type="noteref" href="999-aside.xhtml#id-">185</a></sup> </p>
<p class="quote-author">ಪಂಡಿತ ಜಗನ್ನಾಥ, ಭಾಮಿನಿ ವಿಲಾಸ 7</p>
<p class="verse">ತೀರ ಕೆಳಗಿಹೆನೆಂದು ಅಳುಕಿ ಕೊರಗದಿರು, ಓ ಬಾವಿ,</p>
<p>ಇರಬಹುದು ನೆಲದಿಂದ ನೀನು ಆಳದಲಿ, ತಳದಲ್ಲಿ;</p>
<p>ಆದ್ರ್ರಹೃದಯಿಯೋ ನೀನು, ಗುಣಗ್ರಾಹಿ ಸದಯ,</p>
<p>ಹಗ್ಗವೆಸೆದವರ ಕೊಡ ಕೊಡ ತುಂಬಿ ನೀಡುವೆ ನೀರನಲ್ಲಿ!</p>
<p> 185.<em>ಸುಭಾಷಿತರತ್ನ ಭಾಂಡಾಗಾರ</em>20:6</p>
<p> ಇದೊಂದು ಅನ್ಯೋಕ್ತಿಕಲಾಪ ಪದ್ಯ. ಇಲ್ಲಿ ಪದಗಳ ಶ್ಲೇಷಾರ್ಥವನ್ನು ಗಮನಿಸಬೇಕು.<em>\'ನೀಚ\'</em>ಎಂದರೆ ಕೆಳಗೆ ಇರುವುದು ಮತ್ತು ಆಳದಲ್ಲಿ ಇರುವುದು;<em>\'ಗುಣ\'</em>ಎಂದರೆ ವೈಶಿಷ್ಟ್ಯ ಮತ್ತು ಹಗ್ಗ ಎಂಬ ದ್ವಂದ್ವಾರ್ಥಗಳಿವೆ.</p>
<p> ಕೀಳರಿಮೆಯಿಂದ ಕೊರಗುವ ಹೇಳುವ ಕಿವಿಮಾತು ಇದು. ಅವಕಾಶಗಳಿಂದ ವಂಚಿತನಾಗಿ ತಾನು ಸಮಾಜದಲ್ಲಿ ಬಹಳ ಕೆಳಗಿನ ಸ್ತರದಲ್ಲಿ ಇದ್ದೇನೆಂದು ಕೊರಗುವುದು ಸರಿಯಲ್ಲ. ತಾನು ಹೇಗೆ ಎಲ್ಲಿ ಇದ್ದರೂ ಅಲ್ಲಿದ್ದೇ ಬೇರೆಯವರಿಗೆ ನೆರವಾಗುತ್ತ, ಅವರನ್ನು ಸಂತೋಷಪಡಿಸುತ್ತ, ತಾನೂ ಸಂತೋಷದಿಂದ ಇರುವುದರಲ್ಲಿ ತುಂಬಾ ನೆಮ್ಮದಿ ಇದೆ- ಎಂಬ ಭಾವ ಈ ಸುಭಾಷಿತದಲ್ಲಿ ಇದೆ.</p>
<p> ಹಿರಿಯರೆದುರಿಗೆ ಗುರುಗಳ ಸಮ್ಮುಖದಲ್ಲಿ ಪೂಜ್ಯರ ಸನ್ನಿಧಿಯಲ್ಲಿ ತಗ್ಗಿಬಗ್ಗಿ ನಡೆಯುವುದು ಹಾಗೂ ನನಗೆ ಗೊತ್ತಿರುವುದು ಅತ್ಯಲ್ಪ, ಕಲಿಯುವುದು ಬೇಕಾದಷ್ಟಿದೆ ನಿಮ್ಮ ಮುಂದೆ ನಾನೇನೂ ಅಲ್ಲ- ಇತ್ಯಾದಿ ವಿನೀತ ಭಾವನೆ ಒಳ್ಳೆಯದೇ.</p>
<p> ಆದರೆ, ಆತ್ಮವಿಶ್ವಾಸದಿಂದ, ಸ್ವಾಭಿಮಾನ ಪುರಸ್ಸರವಾಗಿ ತೊಡಗಿದ ಕೆಲಸದಲ್ಲಿ ಶ್ರದ್ಧೆಯಿಂದ ಪ್ರಾಮಾಣಿಕತೆಯಿಂದ ಮುಂದುವರೆಯುವುದು ಅಭಿವೃದ್ಧಿಯ ದೃಷ್ಟಿಯಿಂದ ಅತ್ಯವಶ್ಯಕ.<em>\'\'ಏನಾನುಮುಂ ಮಾಡು ಕೈಗೆ ದೊರೆತುಜ್ಜುಗವ। ನಾನೇನು ಹುಲುಕಡ್ಡಿಯೆಂಬ ನುಡಿ ಬೇಡ। ಹೀನಂ ಆವುದುಂ ಇಲ್ಲ ಜಗದ ಗುಡಿಯೂಳಿಗದಿ ತಾಣ ನಿನಗಿಹುದಲ್ಲಿ- ಮಂಕುತಿಮ್ಮ\'\'</em>ಎನ್ನುತ್ತಾರೆ ಡಿವಿಜಿ.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">186 :: ಕೊನೆಗೆ ಕೊಂಡೊಯ್ಯಲು ಎಷ್ಟು ಕೂಡಿಟ್ಟೆ?</h1>
<p class="verse">ಅನಿತ್ಯಾನಿ ಶರೀರಾಣಿ ವಿಭವೋ ನೈವ ಶಾಶ್ವತಃ।<br />
ನಿತ್ಯಂ ಸನ್ನಿಹಿತೋ ಮೃತ್ಯುಃ, ಕರ್ತವ್ಯೋ ಧರ್ಮಸಂಗ್ರಹ॥<sup><a epub:type="noteref" href="999-aside.xhtml#id-">186</a></sup> <br />
<em>-ಸಮಯೋಚಿತ ಪದ್ಯ ಮಾಲಿಕಾ</em></strong><em> </em></p>
<p>ಕಣ್ಸೆಳೆವ ಒಡಲು?</p>
<p>ಮುಂದೊಂದು ದಿನ ಅದು ಬೂದಿ, ಮಣ್ಣ ಮಡಿಲು;</p>
<p>ಐಸಿರಿಯ ಸಂಬೋಳಿ? ಈಗಿದ್ದು ಈಗಿಲ್ಲ ಬೊಬ್ಬುಳಿ, ಹುಸಿ ರಮ್ಯ;</p>
<p>ಕರೆಯದೆಯೆ ಬರುತಿದೆ ನೋಡು,</p>
<p>ಮೃತ್ಯು ಹತ್ತಿರಹತ್ತಿರ ನಿನ್ನತ್ತ ತೆವಳಿ-</p>
<p>ಹಿಡಿ ಸರಿದಾರಿ, ಪುಣ್ಯ ಎಷ್ಟು ಕೂಡಿಡಲಷ್ಟಷ್ಟು ಬಾಳು ಧನ್ಯ॥</p>
<p> 186.<em>ಶಾಙ್ರ್ಗಧರ ಪದ್ಧತಿ</em>ನೀತಿ 11</p>
<p> ಗೆದ್ದರೆ ಲಕ್ಷ್ಮಿಯ ಜಯಮಾಲೆ, ಸತ್ತರೆ ಸ್ವರ್ಗ. ಹೇಗೆ ಆದರೂ ಭೂಮಂಡಲದಲ್ಲಿ ಯಶಸ್ಸು ನಿಶ್ಚಿತ; ಆದ್ದರಿಂದ ಯುದ್ಧ ಮಾಡು ಶತ್ರು ಸೈನ್ಯವನ್ನ ಸಂಹರಿಸು<em>(ಜಿತೇ ಲಕ್ಷ್ಮೀರ್ ಮೃತೇ ಸ್ವರ್ಗಃ ಕೀರ್ತಿಶ್ ಚ ಧರಣೀತಲೇ ತಸ್ಮಾದ್ ಯುದ್ಧಂ ವಿಧಾತವ್ಯಂ, ಅಂತವ್ಯಾ ಪರವಾಹಿನೀ -ಸುರಭಾ 50:351)</em></p>
<p> ಹೇಡಿಗಳು ಸಾಯುವರು ಹಲವಾರು ಬಾರಿ</p>
<p> ತಮ್ಮ ಮರಣದ, ಆ ಕೊನೆಯ ಕ್ಷಣದ ಮುನ್ನ;</p>
<p> ಶೂರನೋ ಅಸು ನೀಗುವನು ಒಮ್ಮೆ ಮಾತ್ರ.</p>
<p> ಎಂಥದೀ ಬೆರಗು, ಈವರೆಗೆ ನಾ ನೋಡಿ ಕೇಳಿ</p>
<p> ತಿಳಿದುದೆಲ್ಲದರ ಮೀರಿಸುವ ವಿಸ್ಮಯ; ಹೇಳಿ-</p>
<p> ಸಾವಿಗಂಜುವುದೇಕೆ ಜನರು, ತಿಳಿಯದೇನವರಿಗೆ,</p>
<p> ಸಾವೆಂಬುದೊಂದು ಎಲ್ಲರಿಗೂ ಬರುವ ಅಂತ್ಯ?</p>
<p> ಬಂದೇ ತೀರುವುದು ಬಿಡುವ ಕಾಲ ಕೂಡಿ ಬರಲು!</p>
<p>(<em>ಅoತಿಚಿಡಿಜs ಜie mಚಿಟಿಥಿ ಣiಟಿes beಜಿoಡಿe ಣheiಡಿ ಜeಚಿಣhs; ಖಿhe vಚಿಟiಚಿಟಿಣ ಟಿeveಡಿ ಣಚಿsಣe oಜಿ ಜeಚಿಣh buಣ oಟಿಛಿe. ಔಜಿ ಚಿಟಟ ತಿoಟಿಜeಡಿs ಣhಚಿಣ I ಥಿeಣ hಚಿve heಚಿಡಿಜ Iಣ sems ಣo me mosಣ sಣಡಿಚಿಟಿge ಣhಚಿಣ meಟಿ shouಟಜ ಜಿeಚಿಡಿ Seeiಟಿg ಣhಚಿಣ ಜeಚಿಣh ಚಿ ಟಿeಛಿessಚಿಡಿಥಿ eಟಿಜ, ತಿeಟಟ ಛಿome ತಿheಟಿ iಣ ತಿiಟ ಛಿome. -Shಚಿಞesಠಿeಚಿಡಿe, ಎuಟius ಅಚಿesಚಿಡಿ</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">187 :: ಆತ್ಮವನು ಅನುಸರಿಸಿ ಹೋಗುವುದು, ಏನದು ಗೊತ್ತ?</h1>
<p class="verse">ಮೃತಂ ಶರೀರಂ ಉತ್‍ಸೃಜ್ಯ ಕಾಷ್ಠ-ಲೋಷ್ಠ-ಸಮಂ ಕ್ಷಿತೌ।<br />
ವಿಮುಖಾ ಬಾಂಧವಾಃ ಯಾಂತಿ ಧರ್ಮಸ್ ತಂ ಅನುಗಚ್ಛತಿ॥<sup><a epub:type="noteref" href="999-aside.xhtml#id-">187</a></sup> </p>
<p class="quote-author">ಮನುಸ್ಮೃತಿ 4:241</p>
<p class="verse">ಪ್ರಾಣ ಹಾರಿತು;<em>\'ಇನ್ನು ಈ ದೇಹ ಬರಿ ಮಣ್ಣು ಒಣಮರಕೇನೆ</em></p>
<p><em>ಸಮ\'</em>ವೆಂದು ನೆಂಟರಿಷ್ಟರು ಅದನಲ್ಲೆ ಸುಟ್ಟು ನಡೆದಾರು ಬಿಟ್ಟು;</p>
<p>ಒಂದಂತೂ ಆತ್ಮವನು ಅನುಸರಿಸಿ ಹೋಗುವುದು, ಏನದು ಗೊತ್ತೆ?</p>
<p>ಅದೆ ಧರ್ಮ; ಅದೆ ಗಳಿಸಿ ಉಳಿಸಿಟ್ಟ ಪುಣ್ಯಪಾಪದೊಂದು ಕಟ್ಟು!</p>
<p> 187. ಗಳಿಸಿದ ಹಣಕಾಸು ಸಂಪತ್ತೆಲ್ಲವು ಮನೆಯಲ್ಲೇ ಉಳಿದುಹೋಗುತ್ತದೆ. ನೆಂಟರಿಷ್ಟರು ಸ್ಮಶಾನದವರೆಗೆ ನಮ್ಮೊಂದಿಗೆ ಬಂದು ನಮ್ಮನ್ನು ಅಲ್ಲಿಯೇ ಬಿಟ್ಟು ಹಿಂದಿರುಗಿಯಾರು. ಬೆಂಕಿ ತನ್ನದನ್ನಾಗಿ ಆಹುತಿ ತೆಗೆದುಕೊಂಡ ನಂತರ ನಮ್ಮೊಂದಿಗೆ ಉಳಿದು ಜೊತೆಗೆ ಬರುವುದು ಪುಣ್ಯ ಮತ್ತು ಪಾಪಗಳು ಮಾತ್ರ.<em>(ಅರ್ಥಾಃ ಗೃಹೇಷು ತಿಷ್ಠನ್ತಿ, ಸ್ಮಶಾನೇಷು ಚ ಬಾಂಧವಾಃ। ಶರೀರಂ ಜ್ವಾಲಮಾಲಾಯಾಂ, ಸುಕೃತಂ ದುಷ್ಕೃತಂ ವ್ರಜೇತ್॥</em>-<em>ವಡ್ಡಾರಾಧನೆ,</em>ಗುರುದತ್ತ ಭಟ್ಟಾರಕರ ಕತೆ, ಪುಟ 189.)</p>
<p> <em>ತನ್ನಂತೆ ಪರರ ಬಗೆದೊಡೆ ಕೈಲಾಸ ಬಿನ್ನಾಣವಕ್ಕು</em>- ಎಂದ ಸರ್ವಜ್ಞನ ವಚನವನ್ನು ಮನು ಹೀಗೆ ಘೋಷಿಸುತ್ತಾನೆ. ಎಲ್ಲಾ ಜೀವಿಗಳಲ್ಲೂ ತನ್ನನ್ನೇ ಕಾಣುವ ಸರ್ವಸಮತೆಯುಳ್ಳ ವ್ಯಕ್ತಿ ಮಾತ್ರ ಆ ಪರಮಾತ್ಮನ ಪರಮಪದಕ್ಕೆ ತಲುಪಲು ಸಾಧ್ಯ-ಎನ್ನುತ್ತಾನೆ. (<em>ಏವಂ ಯಃ ಸರ್ವಭೂತೇಷು ಪಶ್ಯತಿ ಆತ್ಮಾನಂ ಆತ್ಮನಾ। ಸ ಸರ್ವ ಸಮತಾಂ ಏತ್ಯ ಬ್ರಹ್ಮಾ ಅಭ್ಯೇತಿ ಪರಂ ಪದಮ್॥- ಮನುಸ್ಮೃತಿ</em>12: 125) ಇದೇ ನಿಜಕ್ಕೂ ಮನುಸ್ಮೃತಿಯ ಕೊನೆಯ ಭರತವಾಕ್ಯ. ಅಲ್ಲಿರುವ ಮುಂದಿನ ಎರಡು ಶ್ಲೋಕಗಳು ಒಂದು ತರಹ ಫಲಶ್ರುತಿ ಶ್ಲೋಕಗಳು!</p>
<p> ಸಾವೆಂದರೇಕೆ ಭಯ? ಎಂದು ಕೇಳುತ್ತಾರೆ:<em>ಮುದ್ದುರಾಮನ ಮನಸು</em>ಮುಕ್ತಕ ಚೌಪದಿಗಳ ಕವಿ ಕೆ.ಸಿ. ಶಿವಪ್ಪ. ಹಕ್ಕಿ ಇಲ್ಲಿಂದ ಹಾರಿ ಇನ್ನೆಲ್ಲೋ ಗೂಡು ಕಟ್ಟೀತು.</p>
<p>  </strong><strong>ಬಾಳ ಸಂಜೆಯ ನೆನೆದು ನಗುವಾತ ಸುಖಜೀವಿ</p>
<p> ಹಕ್ಕಿ ಗೂಡಿಗೆ ನಗುತ ಹಿಂದಿರುಗುವಂತೆ.</p>
<p> ಇರುವು ಅಳಿವಿನ ರೀತಿ ನೆರಳು ಬೆಳಕಿನ ಆಟ;</p>
<p> ಚರಮಗೀತೆಯೊ ಸಾವು!-<em>ಮುದ್ದುರಾಮ</em>॥301॥</strong><em> </em></p>
<HR/><em><HR/></em><sub> </sub><BR/>188<BR/>ಬಿಡುಗಡೆ<BR/><em>ಮುಕ್ತಕ ಕನ್ನಡ</em><BR/>ಬಿಡುಗಡೆ<BR/><em>ಮುಕ್ತಕ ಕನ್ನಡ</em><BR/>189
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">188 :: ದೀಪ ಆರುವ ಮುನ್ನ</h1>
<p class="verse">ಗ್ರೀಷ್ಮಸ್ಯ ಉಷ್ಮಾ ವ್ರಜತಿ ಘನತಾಂ ನೂನಂ ಆಸನ್ ನ ವೃಷ್ಟೇರ್<br />
ನೈಶಂ ಗಾಢೀ ಭವತಿ ತಿಮಿರಂ ಸನ್ನಿಕೃಷ್ಟ ಪ್ರಭಾತಮ್।<br />
ಜನ್ತೋರ್ ಏವಂ ಪ್ರಸಭ-ವಿಭವ ಸ್ಫಾರಸಂಪತ್ ಪ್ರಚಾರಾನ್<br />
ನಿಷ್ಕ್ರಾಮನ್ತೀ ವಿಪದ್ ಉಪಚಿತ ಉಪದ್ರವ ಉದ್ರೇಕಂ ಏತಿ॥<sup><a epub:type="noteref" href="999-aside.xhtml#id-">188</a></sup> </p>
<p class="quote-author">ಕಲ್ಹಣ, ರಾಜತರಂಗಿಣೀ 7:795</p>
<p class="verse">ಹೆಚ್ಚುವುದು ಬೇಸಗೆಯ ಧಗೆ,</p>
<p>ಇನ್ನೇನು ಮಳೆ ಬಂತು ಎನ್ನುವ ಮುನ್ನ;</p>
<p>ಹೊತ್ತು ಇನ್ನೇನು ಹುಟ್ಟೀತೆನ್ನುವ</p>
<p>ಮೊದಲ ಕವಿದೀತು ಇರುಳುಗತ್ತಲೆ ದಟ್ಟ;</p>
<p>ಅದೃಷ್ಟ ಸೌಭಾಗ್ಯ ವೈಭವ ಉಜ್ವಲಿಸಿ</p>
<p>ಬಾಳಹಾದಿಯ ಬೆಳಗುವ ತುಸ ಮುನ್ನ</p>
<p>ಜಾರಿ ಕರಗುವ ಕಡು ಕಷ್ಟ ಕೋಟಲೆಯ</p>
<p>ಹೆಚ್ಚು ಹೆಚ್ಚಾದೀತು ಭಾರಿ ಕಾಟ.</p>
<p> 188. ಮೆಲ್ಲಮೆಲ್ಲಗೆ ಸಾಮಥ್ರ್ಯ ಕಡಿಮೆಯಾಗುತ್ತ, ಶಕ್ತಿ ಕ್ಷೀಣಿಸುತ್ತ ಕೊನೆಯ ಕ್ಷಣ ಸಮೀಪಿಸುತ್ತದೆ ಎಂಬುದು ಸ್ವಾಭಾವಿಕವಾದರೂ ಜೀವಿಗಳ ಕೊನೆಯ ಕ್ಷಣದಲ್ಲಿ ಏನೋ ಒಂದು ಅಸಮಾನ್ಯ ಲಕ್ಷಣ ತೋರಿಬರುವುದನ್ನು ನಾವೆಲ್ಲರೂ ಕೇಳಿದ್ದೇವೆ.</p>
<p> ಕಡುಪಾಪಿಯಾಗಿದ್ದರೂ ಕೊನೆಯುಸಿರೆಳೆಯುವ ಮುನ್ನ ತನ್ನ ಜೀವನದ ಏಳುಬೀಳುಗಳನ್ನು ಒಮ್ಮೆ ಜ್ಞಾಪಿಸಿಕೊಳ್ಳುವುದು, ತನಗೆ ಅತ್ಯಂತ ಪ್ರೀತಿಪಾತ್ರರನ್ನು ನೆನೆಯುವುದು, ಅವರು ಹತ್ತಿರದಲ್ಲಿ ಇಲ್ಲದಿದ್ದರೆ ಒಮ್ಮೆಯಾದರೂ ಅವರನ್ನೀಗ ನೋಡಬೇಕೆಂದು ಹಾತೊರೆಯುವುದು, ತನ್ನ ತಪ್ಪುಗಳನೆಲ್ಲ ಒಪ್ಪಿಕೊಂಡು ಪಶ್ಚಾತ್ತಾಪ ಪಡುವುದು, ನಿಜವನ್ನೇ ಹೇಳುವುದು- ಇತ್ಯಾದಿಗಳು ಬಹಳ ಸಹಜ ಎಂಬುದು ಸಾಮಾನ್ಯರೂ, ಮನಃಶ್ಯಾಸ್ತ್ರಜ್ಞರೂ ಒಪ್ಪುವ ಅಭಿಪ್ರಾಯ.</p>
<p> ಏನೇನನ್ನು ನೆನೆಸಿಕೊಳ್ಳುತ್ತ ಕೊನೆಯುಸಿರೆಳೆಯುತ್ತಾರೋ ಅದನ್ನು ಅವರು ಪಡೆದಾರು- ಎಂಬ ನಂಬಿಕೆಗೆ ಪೂರಕವಾಗಿ, \'ದೇವರನ್ನೇ ನೀನು ನೆನೆ\'- ಎನ್ನುತ್ತಾನೆ ಶ್ರೀ ಕೃಷ್ಣ. (<em>ಅಂತಕಾಲೇ ಚ ಮಾಮೇವ ಸ್ಮರನ್ ಮುಕ್ತ್ವಾ ಕಲೇವರಮ್। ಯಃ ಪ್ರಯಾತಿ ಸ ಮದ್ಭಾವಂ ಯಾತಿ ನಾಸ್ತ್ಯತ್ರ ಸಂಶಯಃ॥</em>-ಭಗವದ್ಗೀತೆ 8:5)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">189 :: ಯಾರ ಕೇಳಿ ಅವರು ಹೋದರು?</h1>
<p class="verse">ಶಿವಾಯ ಲೋಕಸ್ಯ, ಭವಾಯ ಭೂತಯೇ,<br />
ಯ ಉತ್ತಮ-ಶ್ಲೋಕ-ಪರಾಯಣಾ ಜನಾಃ ।<br />
ಜೀವನ್ತಿ ನ ಆತ್ಮಾರ್ಥಂ ಅಸೌ ಪರಾಶ್ರಯಂ,<br />
ಮುಮೋಚ ನಿರ್ವಿದ್ಯ ಕುತ್‍ಃ ಕಳೇವರಮ್॥<sup><a epub:type="noteref" href="999-aside.xhtml#id-">189</a></sup> </strong><strong> </p>
<p class="quote-author">ಶ್ರೀಮದ್ ಭಾಗವತ 1:4:12</p>
<p class="verse">ತಮಗಾಗಿ ಜೀವಿಸದೆ ಪರರಿಗೇ ಇದ್ದಂಥವರು ಇವರು,</p>
<p>ಎಲ್ಲರುನ್ನತಿಯನ್ನ ಮೂಲೋಕದೊಳಿತ ಬಯಸುತಿದ್ದವರು,</p>
<p>ಅನುದಿನವೂ ಮನಸಾರೆ ಹಾಡಿ ಈ ಹೊಗಳಬೇಕಾದವರು-</p>
<p>ಯಾರ ಕೇಳದೆ ದೇಹ ಬಿಟ್ಟು ಹೋದುದಾದರೂ ಹೇಗೆ?</p>
<p> 189.<em>ಭಾಗವತ</em>1:4:12; ಭಾಗವತದ ಕವಿ ಚಮತ್ಕಾರ-ಪೂರ್ವಕವಾಗಿ \'\'ತಮ್ಮದಲ್ಲದ ದೇಹವನು ಬಿಟ್ಟು ಹೋದುದಾದರೂ ಎಂತು?\'\' ಎಂದು ಈ ಬಗ್ಗೆ ಪ್ರಶ್ನಿಸುತ್ತಿದ್ದಾನೆ.</p>
<p> ಒಂದು ಮಡಕೆಯೊಳಗೆ ಹಣತೆಯೊಂದಿದೆ ಎಂದುಕೊಳ್ಳಿ. ಹೊರಗಿನಿಂದ ನೋಡಿದಾಗ ಆ ದೀಪದ ಬೆಳಕು ಕಾಣದೇ ಹೋಗಬಹುದು ಆದರೆ ಆ ಮಡಕೆ ಒಡೆದುಹೋದಮೇಲೆ ಹಣತೆಯ ಸೊಡರು ಪ್ರಕಾಶಮಾನವಾಗಿ ನಾಲಿಗೆ ಚಾಚಿದಂತೆ ಬೆಳಗುತ್ತದೆ (<em>ಘಟಮಧ್ಯೆ ಯಥಾ ದೀಪೋ ಬಾಹ್ಯೇ ನೈವ ಪ್ರಕಾಶತೇ। ಭಿನ್ನೇ ತಸ್ಮಿನ್ ಘಟೇ ಚೈವ ದೀಪಜ್ವಾಲಾ ಚ ಭಾಸತೇ॥13॥- ಯೋಗಶಿಖಾ ಉಪನಿಷತ್)</em> </p>
<p> ಕೆಲವು ಮಹಾತ್ಮರ ಜೀವನವೂ ಈ ಗಡಿಗೆಯೊಳಗಿನ ಹಣತೆಯಂತೆಯೇ. ಹತ್ತಿರ ಹತ್ತಿರ ಹೋದಂತೆ ಹೆಚ್ಚು ಹೆಚ್ಚು ಪ್ರಕಾಶ. ಆ ಬೆಳಕಿನ ಸರ್ವತೋಮುಖ ದರ್ಶನ ಆಗಬೇಕು ಎಂದರೆ, ಬಹುಶಃ ಸುತ್ತಕಟ್ಟಿದ ಕೋಟೆಯಂದದ ಅಡೆತಡೆಮುಚ್ಚು ಎಲ್ಲ ಚೂರು ಚೂರಾಗಿ ಒಡೆದುಹೋಗಿ ಬೆಳಕು ಅನಾವರಣಗೊಳ್ಳಬೇಕೋ ಏನೋ? ಹಲವು<em>ಮಹಾತ್ಮರ ಮರಣ</em>ದಲ್ಲಿ ಇದನ್ನು ನಾವು ಕಾಣಬಲ್ಲೆವು.</p>
<p> ಕೃತಕೃತ್ಯರು ಸಾವಿನ ಬಗ್ಗೆ ಸಮಭಾವ ತಳೆದಿರುತ್ತಾರೆ. ಸಾವಿಗೆ ಅಂಜುವುದಿಲ್ಲ, ಸಾವೇ ಮೇಲು ಎಂದು ಹೊಗಳುವುದೂ ಇಲ್ಲ. ಹಾಗೆಯೇ, ನೂರ್ಕಾಲ ಬಾಳ ಬೇಕೆಂದು ಆಶಿಸುವುದೂ ಇಲ್ಲ. ಸಾರಿಪುತ್ರ ಹೇಳಿದಂತೆ, ಸದಾ ಎಚ್ಚರವಾಗಿದ್ದು, ಸಮಯ ಬಂದಾಗ ದೇಹವನ್ನು ಕಳಚುತ್ತಾರೆ(<em>ನಾಭಿನಂದಾಮಿ ಮರಣಂ, ನಾಭಿನಂದಾಮಿ ಜೀವಿತಂ। ನಿಕ್ಖಿಪಿಸ್ಸಂ ಇಮಂ ಕಾಯಂ ಸಂಪಜಾನೊ ಪತಿಸ್ಸತೊ</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">90 :: ಎಲ್ಲೆಲ್ಲೂ ಭಯವೇ ಭಯ</h1>
<p class="verse">ಭೋಗೇ ರೋಗಭಯಂ, ಕುಲೇ ಚ್ಯುತಿಭಯಂ,<br />
ವಿತ್ತೇ ನೃಪಾಲಾದ್ ಭಯಂ<br />
ಮಾನೇ ದೈನ್ಯಭಯಂ, ಬಲೇ ರಿಪುಭಯಂ,<br />
ರೂಪೇ ಜರಾಯಾ ಭಯಂ।<br />
ಶಾಸ್ತ್ರೇ ವಾದಿಭಯಂ, ಗುಣೇ ಖಲಭಯಂ,<br />
ಕಾಯೇ ಕೃತಾಂತಾದ್ ಭಯಂ<br />
ಸರ್ವಂ ವಸ್ತು ಭಯಾನ್ವಿತಾಂ ಭುವಿ ನೃಣಾಂ<br />
ವೈರಾಗ್ಯಂ ಏವ ಅಭಯಂ ॥<sup><a epub:type="noteref" href="999-aside.xhtml#id-">90</a></sup> </p>
<p class="quote-author">ಭರ್ತೃಹರಿ, ವೈರಾಗ್ಯಶತಕ 32</p>
<p class="verse">ಭೋಗದಲಿ ರೋಗಭಯ, ಕುಲದ ಕುಡಿ ಕೊನೆಗೊಳ್ಳುವಾತಂಕ,</p>
<p>ಗಳಿಕೆಗುಳಿಸಿಕೊಳ್ಳುವ ಬಿಗುರು, ಮಾನಕ್ಕೆ ದೈನ್ಯದಂಜಿಕೆ ಡಿಳ್ಳ,</p>
<p>ಮುಪ್ಪಿನದೆ ಕಳವಳ ರೂಪಕ್ಕೆ, ಸೋಲಿನ ಅಳುಕು ಬಲಕ್ಕೆ,</p>
<p>ಅಲ್ಪವಿದ್ಯೆಗೆ ವಾದದ್ದೇ ತಬ್ಬಿಬ್ಬು, ಖಳರ ಕಿರಿಕಿರಿ ಗಾಬರಿ ಗುಣಕ್ಕೆ,</p>
<p>ಸಾವು ದೇಹಕ್ಕಂಟಿದ ದಿಗಿಲು, ವೈರಾಗ್ಯವದೊಂದೆ ಅಭಯ ತಾನೆ?</p>
<p> 90.<em>ಭರ್ತೃಹರಿ ಶತಕ 3:32; ಸುರಭಾ 70:90 ಸಂಸ್ಕೃತ ಕವಿಸೂಕ್ತಿ ಮತ್ತು ಲೋಕೋಕ್ತಿಗಳು,</em>ಪುಟ 847;</p>
<p> ಕೆಲವರು ತಮ್ಮ ಅನುವಾದದಲ್ಲಿ ಅರ್ಥಪೋಷಣೆಗಾಗಿ ಇನ್ನೂ ಕೆಲವು \'ಭಯ\'ಗಳನ್ನು ಸೇರಿಸಿರುವುದುಂಟು.</p>
<p> ಈ ಪದ್ಯಕ್ಕೆ ಪೂರಕವಾಗಿ, ಯಾರು ಯಾರಿಗೆ ಎಲ್ಲೆಲ್ಲಿ ಏನೂ ಭಯವಿಲ್ಲ ಎಂಬ ಪಾಲ್ಕುರಿಕೆ ಸೋಮನಾಥನ ಸೋಮೇಶ್ವರ ಶತಕದ ಈ ಪದ್ಯವನ್ನು ನೋಡಿ:</p>
<p> ಮದನಂಗೆ ಅಂಜುವ ಯೋಗಿಯೇ? ಮನೆಯ ಪೆಣ್ಣಿಂಗೆ ಅಂಜುವ ಗಂಡುಸೇ। ಮದಕೆ ಅಂಜಿ ಓಡುವ ಆನೆಯೇ? ನಟನದೊಳ್ ಸೋತು ಓಡುವಳ್ ಸೂಳೆಯೇ? ಬುಧನೇ ತರ್ಕದೊಳ್ ಅಂಜುವಂ? ಶರದ ಘಾತಕ್ಕಂಜೆ ದಿವ್ಯಾಶ್ವವೇ? ಕದನಕ್ಕೆ ಅಂಜುವ ವೀರನೇ- ಹರ ಹರಾ ಶ್ರೀ ಚೆನ್ನಸೋಮೇಶ್ವರಾ॥78॥ ಈ ಬಗೆಯ ಭಯಗಳು ಇಲ್ಲದಿದ್ದಾಗ ಮಾತ್ರ ಅವರುಗಳು ನಿಜಕ್ಕೂ ಯೋಗ್ಯರು- ಎನ್ನುವ ಅಭಿಪ್ರಾಯ ಕವಿಯದು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">191 :: ಯಮ ನನ್ನ ಮುಟ್ಟಬೇಡ</h1>
<p class="verse">ಮೃತ್ರ್ಯೋರ್ ಭಿಭೇಷಿ ಕಿಂ ಮೂಢ!,<br />
ಭೀತಂ ಮುಂಚತಿ ಕಿಂ ಯಮಃ।<br />
ಅಜಾತಂ ನೈವ ಗೃಹ್ಣಾತಿ, ಕುರು ಯತ್ನಂ, ಅಜನ್ಮನಿ॥<sup><a epub:type="noteref" href="999-aside.xhtml#id-">191</a></sup> </p>
<p class="quote-author">ಸುಭಾಷಿತ ರತ್ನಭಾಂಡಾಗಾರ 375:231</p>
<p class="verse">ಮೃತ್ಯುವಿಗೆ ಭಯಪಡುವೆ, ಮೂಢ, ನೀ ಆಶಿಸುವೆ:</p>
<p>ಯಮ ನನ್ನ ಬಿಟ್ಟಾನು; ಪಾಪ!, ಹೆದರಿದನೆಂದು;</p>
<p>ಇದು ಗುಟ್ಟು: ಮುಟ್ಟನೋ ಆ ಹುಟ್ಟದವನನ್ನ ಯಮ,</p>
<p>ಮತ್ತೆಂದೂ ಹುಟ್ಟದ ಹಾಗೆ ನೀ ಬಾಳಿ ಬದುಕೋ!\'</p>
<p> 191. ಇದು ಕಾಶ್ಮೀರದ ಕವಿ ವಲ್ಲಭದೇವ (ಕಾಲ 60ಕ್ಕೆ ಮುಂಚೆ)<em>ಸುಭಾಷಿತಾವಲೀ</em>32:95 ರಲ್ಲೂ ಉಲ್ಲೇಖಿತವಾಗಿದೆ. ನೋಡಿ:<em>ಸಂಸ್ಕೃತ ಲೋಕೋಕ್ತಿ</em>ಮತ್ತು<em>ಕವಿಸೂಕ್ತಿಗಳು,</em>ಪುಟ 893. ಮಾಡ ಬೇಕಾದ್ದನ್ನೆಲ್ಲಾ ಮಾಡಿ ಮುಗಿಸಿದವರು, ತಮಗೆ ಇಷ್ಟನಾದ ಅತಿಥಿಯನ್ನು ಸ್ವಾಗತಿಸಲು ಕಾದಿರುವಂತೆ, ಸಾವನ್ನು ನಿರೀಕ್ಷಿಸುತ್ತಾರೆ<em>(ಕೃತಕೃತ್ಯಾಃ ಪ್ರತೀಕ್ಷ್ಯನ್ತೇ ಮೃತ್ಯುಂ ಪ್ರಿಯಂ ಇವ ಅತಿಥಿಮ್॥)</em>- ಎಂಬ ಮಾತೊಂದಿದೆ. ಅದಕ್ಕೆ ಪೂರಕವಾಗಿ ಈ ಸುಭಾಷಿತ. ಜೊತೆಗೆ,</p>
<p> ಮೃತ್ಯುವಿಗೆ ಏಕೆ ಭಯಪಡುವೆ, ದಡ್ಡ ಹುಡುಗ;</p>
<p> ಹೆದರಿದೆನೆಂದು ನಿನ್ನನವ ಖಂಡಿತಾ ಬಿಡನೋ;</p>
<p> ಇಂದೋ, ನೂರುವರ್ಷದ ಬಳಿಕವೋ ಬಂದಾನು,</p>
<p> ಹುಟ್ಟಿದವರಿಗೆಲ್ಲಾ ಸಾವು ಕಟ್ಟಿಟ್ಟ ಬುತ್ತಿ, ಖಚಿತ</p>
<p> -ಎಂದು ಹೇಳುವ, ಇನ್ನೊಂದು ಸುಭಾಷಿತ<em>ಇದೆ</em>(<em>ಮೃತ್ಯೋರ್ ಭಿಭೇಷಿ ಕಿಂ ಬಾಲ, ನ ಸ ಭೀತಂ ವಿಮುಂಚತಿ। ಅದ್ಯ ವಾ ಅಬ್ದಶತಾನ್ತೇ ವಾ, ಮೃತ್ಯುರ್ ವೈ ಪ್ರಾಣಿನಾಂ ಧ್ರುವಃ॥) -ಪಂಚತಂತ್ರ, ಮಿತ್ರಭೇದ 452,</em>ಸುಭಾಷಿತ ಮುಕ್ತಾವಲಿ 3295.</p>
<p> ಸತ್ಯ ಮತ್ತು ಧರ್ಮದಲ್ಲೇ ತೊಡಗಿರುವವರಿಗೆ ವ್ಯಸನವೆಂದೂ ಇರದು; ಸಾವಿನ ಭಯ ಕಿಂಚಿತ್ತೂ ಇರುವುದಿಲ್ಲ. (<em>ನಾಸ್ತಿ ಧರ್ಮ ಅಭಿರಕ್ತಸ್ಯ ವ್ಯಸನಂ ತು ಕದಾಚನ॥ ಸತ್ಯ ಧರ್ಮ ಅಭಿರಕ್ತಾನಾಂ ನಾಸ್ತಿ ಮೃತ್ಯು ಕೃತಂ ಭಯಂ</em>) -<em>ವಾಲ್ಮೀಕಿ ರಾಮಾಯಣ</em>6:67:148; 6:46:33</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">192 :: ಯಮ ಇರುವುದೆಲ್ಲಿ?</h1>
<p class="verse">ಯಮೋ ವೈವಸ್ವತೋ ರಾಜಾ ಯಸ್ ತವ ಏಷ ಹೃದಿ ಸ್ಥಿತಃ ।<br />
ತೇನ ಚೇದ್ ಅವಿವಾದಸ್ ತೇ,<br />
ಮಾ ಗಂಗಾಂ ಮಾ ಕುರೂನ್ ಗಮಃ ॥<sup><a epub:type="noteref" href="999-aside.xhtml#id-">192</a></sup> </strong><strong> </p>
<p class="quote-author">ಮನುಸ್ಮೃತಿ 8:92</p>
<p class="verse">ಪಾಪ-ಪುಣ್ಯಗಳನ್ನ ಒಂದು ಪಟ್ಟಿಮಾಡಿಟ್ಟಲ್ಲಿ ಅವ,</p>
<p>ಎಲ್ಲಿಯೋ ಮೇಲೆ ಕುಳಿತೆಲ್ಲವನು ನೋಡುತಿಹನೆಂದು-</p>
<p>ಏಕೆ ಕಸಿವಿಸಿ ಪಡುವೆ? ಅಲ್ಲಿಲ್ಲ, ಇಲ್ಲಿಯೇ ಇಲ್ಲಿಯೇ</p>
<p>ನಿನ್ನೆದೆಯ ಮೂಲೆಯಲಿಹ ಯಮನ ಸುಳಿವ ಕಾಣಹೋದೆಯಲ್ಲ;</p>
<p>ತೀರ್ಥವೋ ಕ್ಷೇತ್ರವೋ ಸುತ್ತಾಡಿ ಮಿಂದರೆ ಬಂತೆ?</p>
<p>ಕಳೆ-ಗಳಿಸಿದನೆಲ್ಲ, ಇದ್ದೆಡೆಯೇ ನೀನಿಂತು ಮಾಡಬಹುದಲ್ಲ!</p>
<p> 192. ಪಾಠಾಂತರಗಳೊಂದಿಗೆ<em>ಮಹಾಭಾರತ</em>1:30:18,<em>ಸುರಭಾ</em>377:9</p>
<p> ನಮ್ಮ ಬಾಳೇ ಒಂದು ಬಗೆಯ ತೀರ್ಥಯಾತ್ರೆ; ಬೇರೊಂದು ಗಂಗೆಯನ್ನ, ಕುರುಕ್ಷೇತ್ರವನ್ನ ಅರಸಿ ಹೋಗಬೇಕಿಲ್ಲ. ಪಾಪಪುಣ್ಯದ ಕರಾರುವಾಕ್ಕಾದ ಲೆಕ್ಕ ಇಟ್ಟುಕೊಳ್ಳುವವನು ಎದೆಯಲ್ಲಿಯೇ ಕುಳಿತಿರುವಾಗ, ಅವನೊಂದಿಗೆ ಚೌಕಾಶಿ ಮಾಡಬೇಕಿಲ್ಲದಿದ್ದಾಗ ಯೋಚನೆಯೇ ಇಲ್ಲ; ಪಾಪವನ್ನೇ ಮಾಡದಿದ್ದರೆ, ಅದನ್ನು ತೊಳೆಯಲು ಹೋಗಬೇಕೆಲ್ಲಿಗೆ? ಯಾಕೆ ಹೋಗಬೇಕು? ಇದ್ದಲ್ಲಿಯೇ ಕಳೆಯ ಬೇಕಾದ್ದನ್ನು ಕಳೆದುಕೊಳ್ಳಬಹುದು, ಗಳಿಸಬೇಕಾದ್ದನ್ನ ಗಳಿಸಿ ಕೊಳ್ಳಲೂಬಹುದು.</p>
<p> ಅವರವರ ಶರೀರಕ್ಕೆ ಅನುಗುಣವಾಗಿ ಆ ಪರಮಾತ್ಮ ಪ್ರತಿಯೊಬ್ಬನಲ್ಲಿ ಅಡಗಿ ರುತ್ತಾನೆ- ಎನ್ನುತ್ತದೆ<em>ಉಪನಿಷತ್</em>(<em>ತತಃ ಪರಂ ಬ್ರಹ್ಮಪರಂ ಬೃಹಂತಂ ಯಥಾ ನಿಕಾಯಂ ಸರ್ವಭೂತೇಷು ಗೂಢಂ ವಿಶ್ವಸ್ಯೈಕಂ ಪರಿವೇಷ್ಟಿತಾರಂ ಈಶಂ ತಂ ಜ್ಞಾತ್ವಾ ಅಮೃತಂ ಭವಂತಿ॥- ಶ್ವೇತಾಶ್ವತರ ಉಪನಿಷತ್ 3:7</em>).</p>
<p> ಎಳ್ಳಿನಲ್ಲಿ ಎಣ್ಣೆ ಇದ್ದಂತೆ, ಮೊಸರಿನಲ್ಲಿ ತುಪ್ಪವಿದ್ದಂತೆ, ಜಲಧಾರೆಯಲ್ಲಿ ನೀರಿದ್ದಂತೆ, ಕಟ್ಟಿಗೆಯಲ್ಲಿ ಬೆಂಕಿಯಿದ್ದಂತೆ ಭಗವಂತ ಅಡಗಿ ಕುಳಿತಿರುತ್ತಾನೆ. ಈ ಸತ್ಯವನ್ನು ತಪಸ್ವಿಗಳು ಮಾತ್ರ ಅರಿಯಬಲ್ಲರು (<em>ತಿಲೇಷು ತೈಲಂ ದಧನೀವ ಸರ್ಪಿರ್ ಆಪಃ ಸ್ರೋತಃ ಸ್ವರಣೀಷು ಚ ಅಗ್ನಿಃ ಏವಂ ಆತ್ಮನಿ ಗೃಹ್ಯತೇ ಅಸೌ, ಸತ್ಯೇನ ಏನಂ ತಪಸಾ ಯೋ ಅನುಪಶ್ಯತಿ॥- ಶ್ವೇತಾಶ್ವತರ ಉಪನಿಷತ್ 1:15</em>).</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">193 :: ಸೆರೆ-ತೊರೆ</h1>
<p class="verse">ಮನ ಏವ ಮನುಷ್ಯಾಣಾಂ, ಕಾರಣಂ ಬಂಧ ಮೋಕ್ಷಯೋಃ ।<br />
ಬಂಧಯಾ ವಿಷಯಾಸಂಗೀಂ,<br />
ಮೋಕ್ಷೋ ನಿರ್ವಿಷಯಾ ಸ್ಮೃತಮ್॥<sup><a epub:type="noteref" href="999-aside.xhtml#id-">193</a></sup> </strong><strong> </p>
<p class="quote-author">ಮೈತ್ರೀ ಉಪನಿಷತ್ 6:34</p>
<p class="verse">ತೊಡಗಿ ಜೊತೆಗೂಡುವುದೂ, ಕಳಚಿಕೊಂಡೋಡುವುದೂ,</p>
<p>ಎರಡೂನು ಮನದಾಟ, ಒಂದು ಬಗೆ ವ್ಯಾಪಾರವಣ್ಣಾ;</p>
<p>ಬಂಧನಕು ಬಿಡುಗಡೆಗೂ, ಮನೆವೊಂದೆ ಕಾರಣ, ಜಾಣ-</p>
<p>ಅಂಟಿಕೊಂಡಿರೆ ಸೆರೆ, ತಗಲದಲಿರದೇನೆ ಮೋಕ್ಷ, ಕಾಣ!</p>
<p> 193. ಬಂಧಗಳು ಹಲವು ಬಗೆ, ಮತ್ತು ಅದರ ನಿವೃತ್ತಿಯೇ ಮುಕ್ತಿ ಎಂಬುದರ ಬಗ್ಗೆ, ಕೈವಲ್ಯದ ವಿವಿಧ ರೂಪಗಳಿಗೆ<em>ಸರ್ವದರ್ಶನ ಸಂಗ್ರಹ</em>ನೋಡಿ. ಪುರುಷನ ಬಂಧ-ಮೋಕ್ಷಕ್ಕೆ<em>ಪಾತಂಜಲ ಯೋಗಪ್ರದೀಪ</em>ಪುಟ 30-131 ನ್ನೂ ನೋಡಿ:</p>
<p> ಮನಸ್ಸಿನಂತೆ ಆಲೋಚನೆ, ಯೋಚಸಿದಂತೆ ಮಾತು- ಎನ್ನುವುದು ವೇದದ ಒಂದು ಗಾದೆ. (<em>ಮನೋ ಹಿ ಪೂರ್ವಂ ವಾಚೋ, ಯದ್ ಹಿ ಮನಸಾ ಅಧಿಗಚ್ಛತಿ, ತದ್ ವಾಚಾ ವದತಿ॥</em>- ಶತಪಥ ಬ್ರಾಹ್ಮಣ 1:1:1:3);<em>ಚಿತ್ತವೃತ್ತಿಯನ್ನ ನಿಯಂತ್ರಣ ದಲ್ಲಿಟ್ಟುಕೊಳ್ಳುವುದೇ ಯೋಗ</em>- ಎನ್ನುತ್ತಾರೆ ಪತಂಜಲಿ ಋಷಿ.</p>
<p> ರಾವಣನ ಅಂತಃಪುರ ನೋಡಿದಾಗ ವಾಲ್ಮೀಕಿಯ ಹನುಮಂತ ಹೀಗೆ ಆಲೋಚಿ ಸುತ್ತಾನಂತೆ: ಶುಭಕ್ಕಾಗಲಿ ಅಶುಭಕ್ಕಾಗಲಿ, ಎಲ್ಲ ಇಂದ್ರಿಯಗಳು ಕಾರ್ಯ ಪ್ರವೃತ್ತ ವಾಗಲು ಮನಸ್ಸೇ ಮುಖ್ಯಕಾರಣ. (<em>ಮನೋ ಹಿ ಹೇತುಃ ಸರ್ವೇಷಾಂ ಇಂದ್ರಿಯಾಣಾಂ ಪ್ರವರ್ತನೇ। ಶುಭಾಶುಭಾಸು ಅವಸ್ಥಾಸು ತತ್ ಚ ಮೇ ಸುವ್ಯಸ್ಥಿತಮ್॥</em>)-<em>ವಾಲ್ಮೀಕಿ ರಾಮಾಯಣ</em>, ಸುಂದರಕಾಂಡ 11:43.</p>
<p> ಸೆರೆ-ತೆರವು ಬಗ್ಗೆ ಕೆಲವರು ಯೋಚಿಸುವುದೇ ಇಲ್ಲ. ಅವರು ಹೇಳುತ್ತಾರೆ:</p>
<p> ಈ ದೇಹ ನಾಕ ನರಕಗಳೆಲ್ಲ ಸೆರೆ ತೆರವು ಮಾತೇ ಸಲ್ಲ</p>
<p> ಊಹೆ ಕಲ್ಪನೆಯೇನೆ ಬೇರೆಯೇನಲ್ಲ</p>
<p> ಚಿದಾತ್ಮ ನಾನಾಗಿರಲು ಇವೇನೂ ಬೇಕೆ ಇಲ್ಲ!</p>
<p> <em>(ಶರೀರಂ ಸ್ವರ್ಗ-ನರಕೌ, ಬನ್ಧ-ಮೋಕ್ಷೌ ಭಯಂ ತಥಾ। ಕಲ್ಪನಾಮಾತ್ರಂ ಏವ ಏತತ್; ಕಿಂ ಮೇ ಕಾರ್ಯಂ ಚಿದಾತ್ಮನಃ॥ -ಅಷ್ಟಾವಕ್ರಗೀತಾ 2:20)</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">195 :: ಹಸಿ ಸುಳ್ಳು, ಮಾತಿನ ಜೊಳ್ಳು</h1>
<p class="verse">ಮೃತೈಃ ಪ್ರಾಪ್ಯ ಸ್ವರ್ಗೋ ಯದ್ ಇಹ ಕಥಯತಿ<br />
ಏತದ್ ಅನೃತಮ್।<br />
ಪರೋಕ್ಷೋ ನ ಸ್ವರ್ಗೋ,<br />
ಬಹುಗುಣಂ ಇಹ ಏವ ಏಷ ಫ಼ಲತಿ॥<sup><a epub:type="noteref" href="999-aside.xhtml#id-">195</a></sup> </strong><strong> </p>
<p class="quote-author">ಭಾಸ, ಪಾಂಚರಾತ್ರ 1:23</p>
<p class="verse">\'ಮಾಡಿದೊಳ್ಳೆಯದಕ್ಕೆ ಸತ್ತು, ಸ್ವರ್ಗಕೆ ಹೋದ\'-\'</p>
<p>ಎಂಬ ಮಾತೇನಿಹುದು, ಅದು ಹಸಿಯ ಸುಳ್ಳು!</p>
<p>ಸ್ವರ್ಗ-ನರಕಗಳೆಲ್ಲ ಅಲ್ಲೆಲ್ಲೋ ಬೇರೆಡೆ ಇಲ್ಲ</p>
<p>-ಎಲ್ಲ ಫಲಿಸುವುದಿಲ್ಲೇ, ಬಿಡು ಮಾತು ಪೊಳ್ಳು!</p>
<p> 195. ನಾವು ಇಲ್ಲಿ ಹೇಗೆ ಬಾಳುತ್ತೇವೋ ಅದನ್ನ ಅವಲಂಬಿಸಿದೆ ನಮ್ಮ ಮುಂದಿನ ಬಾರಿಯ ಪ್ರಯಾಣ- ಎಂಬ ಭಾವ, ಪುನರ್ಜನ್ಮವನ್ನು ನಂಬಿದವರ ವಿಶ್ವಾಸ. ಇದನ್ನೇ ಸಂಸ್ಕೃತ ನಾಟಕಕಾರ ಭಾಸ ತನ್ನ<em>\'ಪಾಂಚರಾತ್ರ\'</em>ದಲ್ಲಿ ದುರ್ಯೋಧನನ ಬಾಯಲ್ಲಿ ಹೀಗೆ ಹೇಳಿಸಿದ್ದಾನೆ. ಈ ಮಾತುಗಳಿಗೆ ಪೂರ್ವಾರ್ಧವಾಗಿ, ಕರ್ಣ ಶಕುನಿಯರೊಡನೆ ಆಗತಾನೆ ರಂಗದಮೇಲೆ ಮೊಟ್ಟಮೊದಲು ಕಾಣಿಸಿಕೊಳ್ಳುವ ದುರ್ಯೋಧನನ ಮಾತು ಹೀಗಿದೆ: ನನ್ನ ಮನಸ್ಸಿಗಂತೂ ನೆಮ್ಮದಿ ಸಿಕ್ಕಿದೆ; ಗುರುಹಿರಿಯರೂ ಸಂತುಷ್ಟರಾಗಿದ್ದಾರೆ; ಜಗತ್ತಿಗೆ ನನ್ನ ಮೇಲೆ ವಿಶ್ವಾಸ ಮೂಡಿದೆ, ಗುಣ ನೆಲಸಿದೆ, ಅಪಕೀರ್ತಿ ಮಾಯವಾಗಿದೆ.<em>(ಕೃತಶ್ರದ್ಧೋ ಹಿ ಆತ್ಮಾ ವಹತಿ ಪರಿತೋಷಂ ಗುರುಜನೋ। ಜಗದ್ ವಿಶ್ವಸ್ತಂ ಮೇ ನಿವಸತಿ ಗುಣೋ ನಷ್ಟ ಅಯಶಃ॥)</em>ತಾನು ಮಾಡುತ್ತಿರುವುದೆಲ್ಲ ಸರಿ ಎಂದು ಅವನು ನಂಬಿದ್ದನು.</p>
<p> ಇಂದೇ ಬಂದೊದಗಬಹುದು ಆ ಜವರಾಯನಾಗಮನ</p>
<p> ಎಂದು ಮುಗಿಸಲು ಬೇಕು ಹಿಡಿದ ಕೆಲಸವೆಲ್ಲ</p>
<p> ಎಂದು ಬರುವನೋ ಎಂದು ಕೈಕಟ್ಟಿ ಕುಳ್ಳಿರ ಬೇಡ</p>
<p> ಬಲ್ಲವರು ನಡೆವುದೂ ಹೀಗೆ, ಮುಂದೂಡ ಬೇಡ</p>
<p> (<em>ಮೃತ್ಯುರ್ ಅದ್ಯ ಇತಿ ವಿದುಷಾ ಯತ್ ಕರ್ತವ್ಯ ಹಿತೈಷಿಣಾ। ತದ್ ಏವ ನಿತ್ಯಂ ಕರ್ತವ್ಯಂ ಅನಿರ್ಧಾರಿತ ಮೃತ್ಯುನಾ॥- ವೇದಾಂತ ದೇಶಿಕ, ಸಂಕಲ್ಪ ಸೂರ್ಯೋದಯ 10:44</em>)</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">194 :: ಬಿಡುಗಡೆಯ ಸೆರೆಮನೆಯ ಕಾಯುತಿಹರಾರು?</h1>
</p>
<p> ಮೋಕ್ಷದ್ವಾರೇ ದ್ವಾರಪಾಲಾಃ, ಚತ್ವಾರಃ ಪರಿಕೀರ್ತಿತಾಃ ।</p>
<p> ಶಮೋ, ವಿಚಾರಸ್, ಸಂತೋಷಃ ಚತುರ್ಥ ಸಾಧು-ಸಂಗಮಃ॥<sup><a epub:type="noteref" href="999-aside.xhtml#id-">194</a></sup> </p>
<p class="quote-author">ಯೋಗವಾಸಿಷ್ಠ 2:38</p>
<p class="verse"> 
ಬಿಡುಗಡೆಯ ಅರಮನೆಯೊಳಗೆ ಹೋಗಲಪ್ಪಣೆ ಬೇಕು</p>
<p>ಭಟರ ಕಣ್ಣಗಾವಲು ಪಹರೆ, ಪ್ರತಿ ಬಾಗಿಲಲಿ ತುಂಬ ಬಿಗಿ;</p>
<p>ಸಾಧುಜನ ಸಹವಾಸ, ಶಾಂತಿ, ಸಂತಸ, ವಿಚಾರ-</p>
<p>ಚಿಂತನೆಯೇ ಆ ನಾಲ್ಕು ಉಕ್ಕಡದ ಜನ, ಇದೆ ಪರವಾನಿಗಿ?</p>
<p> 194. ಆಸ್ತಿಕರಾಗಿರಬಹುದು ಅಥವಾ ನಾಸ್ತಿಕರಾಗಿರಬಹುದು; ವೇದ-ಉಪನಿಷತ್ತು ಗಳಲ್ಲಿ ನಂಬಿಕೆ ಇಲ್ಲದಿರಬಹುದು. ಅವರೂ ಸಹ ಪಾಪಮಾರ್ಗದಲ್ಲಿ ನಡೆಯಿರಿ ಎಂದು ಯಾರೂ ಬೋಧಿಸುವುದಿಲ್ಲ. ಶಾಂತಿ, ಹರುಷ, ಸಜ್ಜನರ ಸಂಗ ಮತ್ತು ವೈಚಾರಿಕ ಚಿಂತನೆಗಳೇ ಆ ಮೋಕ್ಷದ ಅರಮನೆಯ ಬಾಗಿಲನ್ನು ಕಾಯುತ್ತಿರುವ ನಾಲ್ವರು ಪರಿಚಾರಕರು- ಎಂಬ ಜ್ಞಾನವಾಸಿಷ್ಠದ ಸಂಕೇತವನ್ನು ಅವರೂ ಒಪ್ಪುತ್ತಾರೆ.</p>
<p> ಬಿಡುಗಡೆಗೆ ಪರವಾನಿಗೆಯ ಬಗ್ಗೆ ಇನ್ನೊಂದು ಪದ್ಯವಿದೆ:</p>
<p> ಅಡೆತಡೆಯೇ ಇಲ್ಲದಿಹ ಬಿಡುಗಡೆಯೇ ಬೇಕೇನು?</p>
<p> ಆ ಮುಕ್ತ ಅರಮನೆಯೊಳಗೆ ಹೊಗುವ ಬಯಕೆಯೇ ಏನು?</p>
<p> ಕಾಯುತಿಹರಲ್ಲಿ ನಾಲ್ಕು ಮೂಲೆಗಳಲ್ಲೂ ಪಹರೆ, ತೆಗೆ;</p>
<p> ಹೆಬ್ಬಾಗಿಲಲ್ಲೇನೇ ಭಟರು, ಕೊಂಚವೂ ಭಿಡೆಯಿಲ್ಲ, ಬಿಡರು!</p>
<p> <em>ನೃಸಿಂಹ ಪೂರ್ವತಾಪನೀಯ ಉಪನಿಷತ್ತಿ</em>ನಲ್ಲಿ (1:5, 5:1) ಗಳಲ್ಲಿ ಮೋಕ್ಷದ್ವಾರದ ಪ್ರಸ್ತಾಪ ಬರುತ್ತದೆ.<em>ಋಗ್ವೇದ</em>ದ (1:22:20) ಮಂತ್ರದ ಮನನ ಈ ಮೋಕ್ಷದ್ವಾರವನ್ನು ದಾಟಿ ಹೋಗಲು ಸಹಕಾರಿ- ಎಂಬ ಮಾತು ಅಲ್ಲಿ ಬರುತ್ತದೆ. ಜ್ಞಾನಿಗಳು ಆ ವಿಷ್ಣುವಿನ ಪರಮಪದವನ್ನು ಅತ್ಯುಚ್ಚಸ್ಥಾನವನ್ನು ಕಂಡರಿದಿರುತ್ತಾರೆ. ಅವನು ಬೇರಾರೂ ಅಲ್ಲ; ಆಗಸದ ಕಣ್ಣು ಅವನೇ. (<em>ತದ್ ವಿಷ್ಣೋಃ ಪರಮಂ ಪದಂ ಸದಾ ಪಶ್ಯಂತಿ ಸೂರಯಃ। ದಿವೀವ ಚಕ್ಷರ್ ಆತತಮ್॥</em>)</p>
<p> ಮುನಿಗಳು ಮೋಕ್ಷಪರಾಯಣರು ಎನ್ನುತ್ತಾನೆ ಶ್ರೀ ಕೃಷ್ಣ (<em>ಗೀತಾ</em>5:28); ಆ ಮೋಕ್ಷದ್ವಾರದ ಒಳಮಾರ್ಗವನ್ನು ಅವರು ಬಲ್ಲರು (<em>ಮೋಕ್ಷದ್ವಾರ ಬಿಲಂ ಚೈವ ಸುಶಿರಂ ಮಂಡಲಂ ವಿಧುಃ॥26॥)</em>ಎನ್ನುತ್ತದೆ<em>ಅಮೃತಬಿಂದು ಉಪನಿಷತ್ತು.</em></p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">196 :: ಸಂತಸದಿ ನಲಿದಾಡು</h1>
<p class="verse">ಯಾವತ್ ಜೀವೇತ್ ಸುಖಂ ಜೀವೇತ್,<br />
ಋಣಂ ಕೃತ್ವಾ ಘೃತಂ ಪಿಬ।<br />
ಭಸ್ಮೀಭೂತಸ್ಯ ದೇಹಸ್ಯ<br />
ಪುನರ್ ಆಗಮನಂ ಕುತಃ? ॥<sup><a epub:type="noteref" href="999-aside.xhtml#id-">196</a></sup> </p>
<p class="quote-author">ಚಾರ್ವಾಕ ದರ್ಶನ, ಸರ್ವದರ್ಶನ ಸಂಗ್ರಹ 1:4</p>
<p class="verse">ಬಾಳು! ಕಳೆದುದು ಸಿಗದು! ಸಂತಸದಿ ಓಲಾಡು!</p>
<p>ಸುಖವ ಅನುಭವಿಸುತ್ತ ಕೊನೆಯುಸಿರ ಹಾಡು!</p>
<p>ಸಾಲವಾದರೂ ಮಾಡು, ತಿಂದುಂಡು ನಲಿದಾಡು!</p>
<p>ಮತ್ತೆ ಬಂದೀತೆಲ್ಲಿಂದ ಸುಟ್ಟ ಮೇಲೀ ಗೂಡು!!</p>
<p> 196. ಪಾರಲೌಕಿಕತೆಯನ್ನು ನಿರಾಕರಿಸುವವರು ಹೀಗೆ ಮೇಲಿನಂತೆ ಹೇಳಿದರೆ, ದುಡಿಮೆಯೇ ದೇವರ ಆರಾಧನೆ ಎನ್ನುತ್ತಾರೆ ರವೀಂದ್ರನಾಥ ಠಾಕೂರ್ ತಮ್ಮ<em>\'ವರ್ಕ್ ಈಸ್ ವರ್ಕ್‍ಶಿಪ್\'</em>ಪದ್ಯದಲ್ಲಿ:</p>
<p> ನಿಲ್ಲು, ನಿಲ್ಲಿಸು ನಿನ್ನ ಗಿಳಿಪಾಠ, ಮಂತ್ರದ ಘೋಷ;</p>
<p> ಬಿಡು ಎಣಿಕೆ ಅತ್ತ ಇಡು ರುದ್ರಾಕ್ಷಿ ಜಪಮಾಲೆ;</p>
<p> ಕತ್ತಲಲಿ ಮೂಲೆಯಲಿ ಕುಳಿತೇಕೆ ತಡವರಿಸುತಿಹೆ-</p>
<p> ಇತ್ತ ಬಾ ಬೆಳಕಿನೆಡೆ; ಕಣ್ಣ ತೆರೆ, ನೋಡು!</p>
<p> ಇಲ್ಲ ಅವನಲ್ಲಿ, ಇಲ್ಲಿರುವ; ಉಳುವ ನೇಗಿಲಿನೊಡನೆ;</p>
<p> ಎತ್ತಿ ನಿರ್ಮಲಗೊಳಿಸಿ ಶುಚಿಸುವ ಮಣ್ಣಹುಡಿಯೊಳಗೆ;</p>
<p> ಕಲ್ಲನೊಡೆಯುವ ಬಿಸಿಲ ಬೇಗೆಯ ಬೆವರಿನೊಳಗೆ;</p>
<p> ಗಾಳಿ ಮಳೆ ಚಳಿಯೊಂದ ಲೆಕ್ಕಿಸದ ದುಡಿಮೆಯೊಳಗೆ.</p>
<p> ಏಕೆ ತುಡಿಯುವೆ ದಕ್ಕದಾ ಬಿಡುಗಡೆಯ ಬಯಸಿ?</p>
<p> ತೊಡಗಿ ಇಲ್ಲವೇನವನು ಈ ಜಗದ ಒಳಹೊರಗೆ?</p>
<p> ಹುಟ್ಟಿರವು ಅಳಿವಿನ ಚಕ್ರ ತಿರುಗಿಸುತಿಹ ತಾನೆ</p>
<p> ಅವನಿಗಿಲ್ಲದ ಬಿಡುವು, ಹೇಳು, ನಿನಗೇಕೆ ಬೇಕು?</p>
<p> ದುಡಿಮೆಯಲಿ ಸುಖ ಕಾಣು, ಬಾಳಿನೇಳಿಗೆ ನೋಡು,</p>
<p> ಬದುಕ ಗುರಿಯನು ಸೇರು, ಏರು ಮೇಲೇರು!</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">197 :: ಬಿಡುಗಡೆಯ ಪಡೆಯಲೆನೆ</h1>
<p class="verse">ಮುಕ್ತಿಂ ಇಚ್ಛಸಿ ಚೇತ್, ತಾತ, ವಿಷಯಾನ್ ವಿಷವತ್ ತ್ಯಜ!<br />
ಕ್ಷಮಾ ಆರ್ಜವ ದಯಾ ಶೌಚಂ ಸತ್ಯಂ ಪಿಯೂಷವತ್ ಪಿಬ॥<sup><a epub:type="noteref" href="999-aside.xhtml#id-">197</a></sup> </p>
<p class="quote-author">ಚಾಣಕ್ಯ ನೀತಿ 9:1</p>
<p class="verse">ಮಗು, ನಿನಗೆ ಬಿಡುಗಡೆಯ ಪಡೆಯಬೇಕೆಂದಿದೆ ಆಸೆ?</p>
<p>ಬಿಡು ವಿಷಯ ಸುಖಗಳನ್ನ ವಿಷವೆಂದು ಬಗೆದು;</p>
<p>ಕ್ಷಮೆ ಸರಳ ನಡತೆಗಳೇ, ದಯೆ ಶುಚಿಯೇ ಸತ್ಯವೇ</p>
<p>ನನ್ನ ಪಾಲಿನ ಅಮೃತ- ಎಂದು ತಿಳಿದು, ಕುಡಿದು.</p>
<p> 197. ಪಾಠಾಂತರಗಳೊಂದಿಗೆ<em>ಅಷ್ಟಾವಕ್ರಸಂಹಿತಾ</em>1:2, ಪುಟ 3-4 ರಲ್ಲಿ</p>
<p>  
ಇಲ್ಲೊಂದು ಬೆಡಗಿನ ವಚನವಿದೆ ನೋಡಿ, ಒಗಟನ್ನು ಬಿಡಿಸಿ:</p>
<p> ಬಂದಿಹೆನು ನಾನೊಮ್ಮೆ, ಬಂದು ಹೋಗುವೆನೊಮ್ಮೆ;</p>
<p> ಬಂದೊಮ್ಮೆ ಹೋಗೆ, ಬಾರೆ ನಾ-</p>
<p> ಕವಿಗಳಲಿ ವಂದ್ಯರಿದ ಪೇಳಿ- ಸರ್ವಜ್ಞ॥</p>
<p> (ಉತ್ತರ: ದೇಹ, ಪ್ರಾಣ ಅಥವಾ ಆತ್ಮ)</p>
<p> ಕೈವಲ್ಯ ಎಂದರೆ ಏನು? ಸಾಮಾನ್ಯ ಅರ್ಥದಲ್ಲಿ ಕೈವಲ್ಯವೆಂದರೆ ಮೋಕ್ಷ. ಲೌಕಿಕರಿಗೆ ಮಡದಿ ಮಕ್ಕಳೊಂದಿಗೆ ಸುಖವಾಗಿರುವುದೇ ಮುಕ್ತಿ; ಭಾಷಾ ಪಂಡಿತರಿಗಂತೂ ವ್ಯಾಕರಣವೇ ಸರ್ವಸ್ವ; ಚಾರ್ವಾಕರಿಗೆ ಸ್ವಾತಂತ್ರ್ಯವೇ ಮೋಕ್ಷ. ಜೈನರಿಗೆ ಕರ್ಮಬಂಧಗಳಿಂದ ಬಿಡಿಸಿಕೊಳ್ಳುವಿಕೆ; ಸರ್ವ ಸುಖದುಃಖಾದಿಗಳ ಸೋಂಕಿಲ್ಲದ ಶುದ್ಧ ಬುದ್ಧಿಯೇ ಬೌದ್ಧರಿಗೆ ನಿರ್ವಾಣ. ಶಾಕ್ತರಿಗೆ ಆನಂದಪ್ರಾಪ್ತಿ; ವಾಸುದೇವಾತ್ಮಕ ಲಕ್ಷಣ ಪಾಂಚರಾತ್ರರ ಮೋಕ್ಷ. ಪೂರ್ವ ಮೀಮಾಂಸಕರಿಗೆ ಸ್ವರ್ಗಾದಿ ಪದವಿ ಮೋಕ್ಷ; ನ್ಯಾಯ ವೈಶೇಷಿಕರಿಗೆ ದುಃಖ ನಿರ್ಮೂಲ ಸ್ಥಿತಿಯೇ ಮೋಕ್ಷ; ಪ್ರಕೃತಿ-ಪುರುಷರ ವಿವೇಚನೆಯಿಂದ ಅವಿದ್ಯೆಯ ನಾಶವೇ ಮೋಕ್ಷವೆಂದು ಸಾಂಖ್ಯರ ನಿಲುವು;</strong><strong>ಯೋಗಾಭ್ಯಾಸದಿಂದ ಅಜ್ಞಾನನಾಶವೇ ಪಾತಂಜಲರಿಗೆ ಮೋಕ್ಷ; ಬ್ರಹ್ಮ ಮತ್ತು ಆತ್ಮ ಎರಡೂ ಒಂದೇ ಎಂಬ ತಿಳಿವಳಿಕೆಯೇ ಮೋಕ್ಷ- ಎನ್ನುತ್ತಾರೆ ವೇದಾಂತಿಗಳು; ಶೈವ ದರ್ಶನಗಳಲ್ಲಿ ಶಿವತ್ವ ಹೊಂದಿದರೆ ಮುಕ್ತಿ; ಮಾಂತ್ರಿಕ ಶಾಸ್ತ್ರದ ಸಿದ್ಧಾಂತಿಗಳಿಗೆ ಶಿವನ ಸಮಾನತ್ವ ಬರುವುದೇ ಮೋಕ್ಷ- ಹೀಗೆ ಕೈವಲ್ಯವನ್ನು ಅರಸಿ ಹೊರಟವರು, ಅರಿತವರು ಆಡುವ ಮಾತುಗಳು ಬಗೆಬಗೆಯವು.</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">199 :: ಬಾ ಇಲ್ಲಿ, ಮನೆ ಮಾಡು</h1>
<p class="verse">ಮಾ ಗಚ್ಛ, ತ್ವಂ ಇತಸ್ ತತೋ, ಗಿರಿಶ ಭೋ,<br />
ಮಯ್ಯೇವ ವಾಸಂ ಕುರು, ಸ್ವಾಮಿನ್ ಆದಿಕಿರಾತ,<br />
ಮಾಮಕಃ ಮನಃಕಾನ್ತಾರ-ಸೀಮಾನ್ತರೇ,<br />
ವರ್ತನ್ತೇ ಬಹುಶೋ ಮೃಗಾ ಮದಜುಷೋ ಮಾತ್ಸರ್ಯ<br />
ಮೋಹಾದಯಃ, ತಾನ್ ಹತ್ವಾ ಮೃಗಯಾ ವಿನೋದ ರುಚಿತಾ<br />
ಲಾಭಂ ಚ ಸಂಪ್ರಾಪ್ಯಸಿ॥<sup><a epub:type="noteref" href="999-aside.xhtml#id-">199</a></sup> </p>
<p class="quote-author">ಆಚಾರ್ಯ ಶ್ರೀ ಶಂಕರ, ಶಿವಾನಂದಲಹರೀ 43</p>
<p class="verse">ಬೇಟೆಯಾಡಲು ನೀನು ಕಾಡುಪ್ರಾಣಿಗಳನ್ನು</p>
<p>ಬೇರೆಲ್ಲೋ ಅರಸುತ್ತ ಅಲೆಯುವುದು ಬೇಕಿಲ್ಲ!</p>
<p>ಈ ನನ್ನ ತಲೆಯೊಳಗೆ ಬೀಡುಬಿಟ್ಟಿರುವೆಲ್ಲ</p>
<p>ಮದ ಮೋಹ ಮಾತ್ಸರ್ಯ ಅಸಹನೆಯ, ಮಲ್ಲ,</p>
<p>ದುಷ್ಟಜಂತುಗಳನ್ನೆ ನೀ ಕೊಲ್ಲಬಹುದಲ್ಲ!</p>
<p>ಸತ್ತು ಹುಟ್ಟುವ ಕೆಟ್ಟದೆಲ್ಲವ ಥಟ್ಟನೆ ಕೊಲ್ಲು,</p>
<p>ಈ ಅಡವಿಯಲಿ ಸಲ್ಲದೆಲ್ಲದರ ಸೊಲ್ಲಡಗಿಸು;</p>
<p>ಹುಲ್ಲೆ ನವಿಲನೆ ಕುಣಿಸು, ಬಾ ಇಲ್ಲಿ, ಮನೆಯ ಮಾಡು,</p>
<p>ಶಿವನೆ, ನೀ ಸಾಕೆನುವೆ ನನಗೆ ಈ ದಟ್ಟ ಕಾಡು!"</p>
<p> 199. ಕಿರಾತನಾಗಿ ಶಿವ ಅರ್ಜುನನನ್ನು ಪರೀಕ್ಷಿಸ ಬಂದು, ಪಾಶುಪತಾಸ್ತ್ರವನ್ನು ಅನುಗ್ರಹಿಸಿದ ಕಥೆ<em>ಮಹಾಭಾರತ</em>ದಲ್ಲಿ ಬರುತ್ತದೆ.<em>ಯಜುರ್ವೇದದ ಶತರುದ್ರೀಯ</em>ದಲ್ಲಿ<em>ನಮಸ್ತು ಅಸ್ತು ಧನ್ವನೇ, ಇಷವೇ, ವನಾನಾಂ ಪತಯೇ, ಮೃಗಯುಗ್‍ಭ್ಯಃ, ಕಾಠಯಾಯ ನಮಃ॥</em>- ಎಂಬ ಬೇಟೆಗಾರ ಶಿವನ ಬಣ್ಣನೆಯಿದೆ.</p>
<p> <em>ಶಿವಾನಂದಲಹರಿ</em>ಯ ಪದ್ಯಕ್ಕೆ ಶಿವಮೊಗ್ಗದ ಡಾ। ಪಿ. ನಾರಾಯಣ ಭಟ್ ಅವರ ಅನುವಾದ ಹೀಗಿದೆ: ಅಲ್ಲಿಲ್ಲಿ ಬೇರೆಲ್ಲಿ ಬೇಡ ನೀ ನೆಲೆಸಿಲ್ಲಿ। ಆದಿ ಶಬರನೆ ನನ್ನ ಮನದಡವಿಯಲ್ಲಿ। ಸೊಕ್ಕಿನಲಿ ಮೆರೆಯುತಿವೆ ಕಾಮ ಮದ ಮಾತ್ಸರ್ಯ। ಮೋಹ ಮೊದಲಾದ ಮೃಗಗಳು ನಿರ್ಭಯದಲಿ। ಬೇಟೆಯ ವಿನೋದವನು, ಅತಿ ಮುದವನೂ ಪಡೆವೆ। ಬಲು ಕೆಡುಕು ಪ್ರಾಣಿಗಳ ಕೊಂದು ನೀನಿಲ್ಲಿ -<em>ಶಿವಾನಂದಲಹರೀ ಸರಳ ಪದ್ಯಾನುವಾದ</em>43, ಪುಟ 53</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">198 :: ಗುರಿಗೂ, ನಡೆವ ದಾರಿಗೂ ಶುಭವ ಹರಸಿ</h1>
<p class="verse">ಸ್ವಸ್ತಿ ಪಂಥಾಂ ಅನುಚರೇಮ, ಸೂರ್ಯಾಚಂದ್ರಮಸೌ ಇವ।<br />
ಪುನರ್ ದದತಾ, ಅಘ್ನತಾ, ಜಾನತಾ, ಸಂ ಗಮೇಮಹಿ॥<sup><a epub:type="noteref" href="999-aside.xhtml#id-">198</a></sup>  </p>
<p class="quote-author">ಸ್ವಸ್ತ್ಯ ಆತ್ರೇಯ ಋಷಿ, ಋಗ್ವೇದ 5:51:15</p>
<p class="verse">ಅನುದಿನವೂ ಸಂಚರಿಸುತಿಹ ರವಿಚಂದ್ರರದಂತೆ</p>
<p>ನಾವು ಸಾಗುವ ಜಾಡು ಸದಾ ಸುಗಮವಿರಲಿ;</p>
<p>ಕೊಡುತಲೇ ಇರುವವರ, ದಂiÉುತುಂಬಿದೆದೆಯವರ</p>
<p>ತಿಳಿದವರ ಸಂಗವೇ ನಮಗೊದಗಿ ಬರಲಿ!</p>
<p> 198.<em>ಋಗ್ವೇದ</em>ದ ಈ ಸೂಕ್ತದ ಕೊನೆಯಲ್ಲಿ ಈ ಕವಿಯ<em>ಸ್ವಸ್ತಿ ನೋ ಮಿಮೀತಾಂ ಅಶ್ವಿನಾ, ಭಗಃ ಸ್ವಸ್ತಿ ದೇವೀ ಅದಿತಿರ್ ಅನರ್ವಣಃ।</em>ಎಂದು ಮೊದಲಾಗುವ, ಸ್ವಸ್ತಿವಾಚನ ಮಂತ್ರಪಂಚಕವೊಂದಿದೆ; ವೇದಕಾಲೀನ ದೇವತೆಗಳು ನಮಗೆ ಶುಭವನ್ನು ಉಂಟುಮಾಡಲಿ ಎಂಬುದು ಈ ಹಾರೈಕೆಯ ಅರ್ಥವತ್ತಾದ ಕೊನೆಯ ಪದ್ಯ ಇದು.</p>
<p> <em>ಋಗ್ವೇದ</em>ಎಂತಹ ಸಾರ್ವತ್ರಿಕ ಶಾಶ್ವತ ಉದಾತ್ತ ಹಾರೈಕೆಯೊಂದಿಗೆ ಕೊನೆಗೊಳ್ಳುತ್ತದೆ ಎಂಬುದಕ್ಕೆ ಈ ಮುಕ್ತಾಯವನ್ನು ನೋಡಿ:</p>
<p> ನಾವು ಜೊತೆಜೊತೆಗೆ ನಡೆಯೋಣ, ಒಂದೇ ಭಾವನೆಯಿಂದ ಮಾತನಾಡೋಣ, ನಮ್ಮ ಮನಸ್ಸುಗಳು ಒಂದೇ ಗುರಿಯತ್ತ ಒಗ್ಗೂಡಿರಲಿ. ಹಿಂದೆಲ್ಲ ದೈವಾಂಶ ಸಂಭೂತರು ಹೇಗೆ ಪರಸ್ಪರ ಗೌರವ ಸಂಪತ್ತು ವಿಚಾರಧಾರೆಗಳನ್ನ ಹಂಚಿಕೊಂಡು ಜಗತ್ತಿನ ಒಳಿತಿಗಾಗಿ ವಿನಿಯೋಗಿಸುತ್ತಿದ್ದರೋ ಹಾಗೆಯೇ ನಾವೂ ಸಹ ನಮ್ಮದನೆಲ್ಲ ಹಂಚಿಕೊಂಡು ಅನುಭವಿಸುವಂತಾಗಲಿ. ನಿಮ್ಮ ಸಮಾಲೋಚನೆಗಳು ಒಂದೇ ವಿಷಯದತ್ತ ಇರಲಿ; ಒಕ್ಕೂಟಗಳಲ್ಲಿ ಒಗ್ಗಟ್ಟಿರಲಿ; ಹೃದಯ ಮತ್ತು ಮನಸ್ಸುಗಳು ಅಲ್ಲಿ ಒಂದೇ ಹಾದಿಯಲ್ಲಿ ಸಾಗಲಿ. ಒಂದೇ ಯೋಜನೆ, ಒಂದೇ ಪ್ರಣಾಳಿಕೆ, ಒಂದೇ ಸಮರ್ಪಣೆ ನಿಮ್ಮ ಗುರಿಯಾಗಲಿ; ನಿಮ್ಮ ಗುರಿ ಉದ್ದೇಶ ಒಂದೇ ಆಗಿರಲಿ; ಹೃದಯಗಳು ಒಗ್ಗೂಡಿರಲಿ; ಮನಸ್ಸುಗಳು ಒಂದಾಗಿರಲಿ- ಇವೆಲ್ಲವೂ ಪರಸ್ಪರ ಸೌಹಾರ್ದಯುತವಾಗಿರಲಿ (<em>ಸಂ ಗಚ್ಛಧ್ವಂ, ಸಂ ವದಧ್ವಂ ಸಂ ವೋ ಮನಾಂಸಿ ಜಾನತಾಂ। ದೇವಾ ಭಾಗ ಯಥಾ ಪೂರ್ವೇ ಸಂಜನಾನಾ ಉಪಾಸತೇ॥.. .. ಸಮಾನಮಸ್ತು ವೋ ಮನೋ ಯಥಾ ವಃ ಸುಸಹಾಸತಿ॥ ಋಗ್ವೇದ 10:191:1-4)</em>ಈಗ ಹೇಳಿ, ಇದಕ್ಕಿಂತ ಉತ್ತಮವಾದ ಮಂಗಳ ಶ್ಲೋಕಗಳು ಇನ್ನೆಲ್ಲಿವೆ?</p>
</section>
<section class="level1 numbered" epub:type="chapter" role="doc-chapter" id="id-1">
<h1 class="level1-title" epub:type="title">20ಂ :: ಕರೆದುಕೋ ಬೇಗೆನ್ನ!</h1>
<p class="verse">ಅಸತೋ ಮಾ ಸದ್ ಗಮಯ।<br />
ತಮಸೋ ಮಾ ಜ್ಯೋತಿರ್ ಗಮಯ।<br />
ಮೃತ್ಯೋರ್ ಮಾ ಅಮೃತಂ ಗಮಯ॥<sup><a epub:type="noteref" href="999-aside.xhtml#id-">20ಂ</a></sup> </p>
<p><em>-<strong>ಉಪನಿಷದ್ ಶಾಂತಿ ಮಂತ್ರ</strong></em></p>
<p>ಇಲ್ಲ ಅಲ್ಲದುದರಿಂದ ಹೌದು ಇದೇ-ಯ ಕಡೆಗೆ,</p>
<p>ಕತ್ತಲಾಳಗಳಿಂದ ಮೇಲೆ ಬೆಳಕಿನ ಕರೆಗೆ ದಡಕೆ,</p>
<p>ಉಳಿಯದೀ ಎಲ್ಲದರಿಂದ ಅಳಿಯದದರೆಡೆಗೇನೆ-</p>
<p>ನಡೆಸಯ್ಯ, ಒಯ್ದತ್ತ, ಕರೆದುಕೋ ಇನ್ನು ನನ್ನ!</p>
<p> 20ಂ.<em>ಶತಪಥ ಬ್ರಾಹ್ಮಣ</em>14:4:1:30-31;<em>ಬೃಹದ್ ಆರಣ್ಯಕ ಉಪನಿಷದ್</em>1:3:30-31;<em>ಶಾಂಖ್ಯಾಯನ ಶ್ರೌತಸೂತ್ರ</em>6:8:9</p>
<p> ಅಗ್ನಿ, ಆಪ(=ನೀರು), ಇಂದ್ರ, ಈಶಾನ, ಓಷಧಿವನಸ್ಪತಿ, ಚಂದ್ರ, ದಿಕ್ (=ಪರಿಸರ), ಪರ್ಜನ್ಯ(=ಮಳೆ), ಪೃಥಿವೀ, ವಾಯು, ಸೂರ್ಯ ಮತ್ತು [ಪರಮ] ಅತ್ಮ- ಇವೆಲ್ಲವೂ<em>ಪ್ರಾಕೃತಿಕ ದೈವೀಶಕ್ತಿ ಸ್ವರೂಪಗಳು</em>ಎಂದು ಸಾಧಕ ನಂಬಿರುತ್ತಾನೆ. ಅವುಗಳು ಆಯಾಯ ಕರ್ಮೇಂದ್ರಿಯ ಮತ್ತು ಜ್ಞಾನೇಂದ್ರಿಯಗಳ ಅಭಿಮಾನೀ ದೇವತೆಗಳು; ಅವೆಲ್ಲವೂ ಬಂದು, ತನ್ನ ದೇಹದ ಅಂಗಾಂಗಗಳಲ್ಲಿ ಯಥೋಚಿತ ಸ್ಥಾನಗಳಲ್ಲಿ ನೆಲಸಲಿ- ಎಂದು ಭಾವುಕ ಹಾರೈಸುವ ವೇದ ಮಂತ್ರವೊಂದಿದೆ. ಹೀಗೆ ಇಂದ್ರಿಯಗಳು ಪ್ರಭಾವಿತವಾಗಿ ಆ ದೈವೀಶಕ್ತಿಗಳು ತನ್ನ ಹೃದಯದಲ್ಲಿ ಮನೆ ಮಾಡಿದಾಗ, ಅಮೃತತ್ವ ಪ್ರಾಪ್ತಿಯಾಗುತ್ತದೆ; ಭಗವಂತನೊಡನೆ ಸಾಯುಜ್ಯ ಆಗ ಸಾಧ್ಯ- ಎಂಬುದು ಸಾಧಕನ ದೃಢ ವಿಶ್ವಾಸ.</p>
<p> <em>ಅಗ್ನಿರ್ ಮೇ ವಾಚಿ ಶ್ರಿತಃ। ವಾಯುರ್ ಮೇ ಪ್ರಾಣೇ ಶ್ರಿತಃ। ಸೂಯೋರ್ ಮೇ ಚಕ್ಷುಷಿ ಶ್ರಿತಃ। ಚಂದ್ರಮಾ ಮೇ ಮನಸಿ ಶ್ರಿತಃ। ದಿಶೋ ಮೇ ಶ್ರೋತ್ರೇ ಶ್ರಿತಾಃ। ಆಪೋ ಮೇ ರೇತಸಿ ಶ್ರಿತಾಃ। ಪೃಥವೀ ಮೇ ಶರೀರೇ ಶ್ರಿತಾ। ಓಷಧಿ-ವನಸ್ಪತಯೋ ಮೇ ಲೋಮಸು ಶ್ರಿತಾಃ। ಇಂದ್ರೋ ಮೇ ಬಲೇ ಶ್ರಿತಃ। ಪರ್ಜನ್ಯೋ ಮೇ ಮೂಧ್ರ್ನಿ ಶ್ರಿತಃ। ಈಶಾನೋ ಮೇ ಮನ್ಯೌ ಶ್ರಿತಃ। ಆತ್ಮಾ ಮ ಆತ್ಮನಿ ಶ್ರಿತಃ॥ [ತಾನಿ ಸರ್ವಾಣಿ] ಹೃದಯೇ। ಹೃದಯಂ ಮಯಿ। ಅಹಂ ಅಮೃತೇ। ಅಮೃತಂ ಬ್ರಹ್ಮಣಿ॥</em>-<em>ಕೃಷ್ಣ ಯಜುರ್ವೇದೀಯ ತೈತ್ತರೀಯಬ್ರಾಹ್ಮಣ</em>3:10:8:4-9</p>
</section>
</body>
</html>
